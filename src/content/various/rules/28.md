---
title: "Посла́нїе свѧта́гѡ а҆ѳана́сїа, а҆рхїепі́скопа а҆леѯандрі́йскагѡ, къ рꙋфїнїа́нꙋ"
navigation:
  key: various-rules-28
  title: "Посла́нїе свѧта́гѡ а҆ѳана́сїа, а҆рхїепі́скопа а҆леѯандрі́йскагѡ, къ рꙋфїнїа́нꙋ"
  parent: various-rules
  order: 28
type: "various"
---

# Посла́нїе свѧта́гѡ а҆ѳана́сїа, а҆рхїепі́скопа а҆леѯандрі́йскагѡ, къ рꙋфїнїа́нꙋ

<red>С</red>ы́нꙋ и҆ вожделѣ́ннѣйшемꙋ сослꙋжи́телю, господи́нꙋ рꙋфїнїа́нꙋ, а҆ѳана́сїй, ѡ҆ гдⷭ҇ѣ ра́доватисѧ.

<red>Т</red>ы̀ пи́шешь къ ѻ҆тцꙋ̀, ка́къ прили́чно сы́нꙋ возлю́бленномꙋ. Прибли́жившагосѧ ѹ҆́бѡ чрез̾ писа́нїе, ѡ҆б̾ѧ́лъ ꙗ҆́ тебѧ̀, вожделѣ́ннѣйшїй мнѣ̀ па́че всѣ́хъ рꙋфїнїа́не. Мо́гъ бы и҆ ꙗ҆́ тебѣ̀, ꙗ҆́кѡ сы́нꙋ, писа́ти и҆ въ нача́лѣ и҆ въ среди́нѣ и҆ под̾ коне́цъ: но ѹ҆держа́лсѧ, да не по пи́сьмамъ познае́тсѧ ѻ҆бще́нїе и҆ свидѣ́тельство. И҆́бо ты̀ моѐ посла́нїе, по рече́нномꙋ въ писа́нїи <rubric class="inline">(в҃ кор. гл. г҃, ст. в҃.)</rubric>, зна́емое и҆ чита́емое въ се́рдцѣ. Та́кѡ бꙋ́дꙋчи расположе́нъ (вѣ́рь мнѣ̀, є҆́й, вѣ́рь), приглаша́ю, и҆ ѹ҆бѣжда́ю тебѧ̀ писа́ти. И҆́бо дѣ́лаѧ сїѐ, не ма́лѡ, но мно́гѡ менѧ̀ ѹ҆тѣша́ешь. Поели́кꙋ же благолюби́вѡ и҆ церко́внѡ (ка́къ и҆ прили́чно твоемꙋ̀ благоче́стїю) вопроша́лъ ты̀ ѡ҆ ѹ҆влече́нныхъ нꙋ́ждою, но не развраще́нныхъ ѕловѣ́рїемъ, и҆ жела́лъ, что́бы ꙗ҆́ написа́лъ къ тебѣ̀, что̀ положено̀ ѡ҆ ни́хъ на собо́рахъ и҆ повсю́дꙋ: то вѣ́дай, господи́не мо́й вожделѣ́ннѣйшїй, ꙗ҆́кѡ въ нача́лѣ, по прекраще́нїи бы́вшагѡ наси́лїѧ (Под̾ и҆́менемъ бы́вшагѡ наси́лїѧ свѧты́й а҆ѳана́сїй разꙋмѣ́етъ бы́вшее ѹ҆гнете́нїе правосла́вныхъ ѿ а҆рїа́анъ.), бы́лъ собо́ръ є҆пі́скопѡвъ, соше́дшихсѧ ѿ внѣ́шнихъ стра́нъ: бы́лъ та́кожде и҆ ѹ҆ сослꙋжи́телей, ѡ҆бита́ющихъ въ є҆лла́дѣ, ра́внымъ ѻ҆́бразомъ и҆ ѹ҆ находѧ́щихсѧ въ і҆спа́нїи и҆ въ га́ллїи: и҆ постано́влено ка́къ зде́сь, та́къ и҆ всю́дꙋ, что́бы па́дшымъ и҆ бы́вшымъ предста́телѧми нече́стїѧ (Под̾ и҆́менемъ нече́стїѧ здѣ́сь разꙋмѣ́етсѧ а҆рїа́нство: под̾ и҆́менемъ па́дшихъ тѣ̀, кото́рые ѿстꙋпи́ли къ ѡ҆бще́нїю съ а҆рїа́нами: а҆ под̾ и҆́менемъ предста́телей нече́стїѧ, тѣ̀, кото́рые совратѧ́сь въ а҆рїа́нство, и҆ дрꙋги́хъ привлека́ли къ ѻ҆́номꙋ.), ꙗ҆влѧ́ти снисхожде́нїе ка́ющымсѧ, но не дава́ти и҆̀мъ мѣ́ста въ кли́рѣ: а҆ не бы́вшымъ самовла́стными дѣ́лателѧми нече́стїѧ, но ѹ҆влечє́ннымъ нꙋ́ждою и҆ наси́лїемъ, дава́ти проще́нїе, и҆ и҆мѣ́ти и҆̀мъ мѣ́сто въ кли́рѣ, наипа́че, когда̀ ѻ҆нѝ принеслѝ досто́йное вѣ́ры ѡ҆правда́нїе, и҆ сїѐ ѹ҆чинено̀, пови́димомꙋ, съ нѣ́кимъ благоꙋсмотре́нїемъ. И҆́бо таковы́е ѹ҆твержда́ли, что̀ ѻ҆нѝ не совраща́лись въ нече́стїе: но дабы̀ нѣ́которые, содѣ́лавшись нечести́вѣйшими не разстро́или церкве́й, почлѝ за лꙋ́чшее ѹ҆стꙋпи́ти наси́лїю, и҆ понестѝ бре́мѧ, не́жели погꙋби́ти наро́дъ. Говорѧ̀ сїѐ, ѻ҆нѝ, и҆ по на́шемꙋ мнѣ́нїю, говори́ли досто́йное прїѧ́тїѧ: и҆́бо въ и҆звине́нїе себѧ̀ представлѧ́ли и҆ а҆арѡ́на мѡѷсе́ева бра́та, кото́рый ѹ҆стꙋпи́лъ въ пꙋсты́нѣ престꙋ́пномꙋ тре́бованїю наро́да, но и҆мѣ́лъ и҆звине́нїе въ намѣ́ренїи, дабы̀ наро́дъ не возврати́лсѧ въ є҆гѵ́петъ, и҆ не ѡ҆ста́лсѧ въ і҆дѡлослꙋже́нїи. И҆́бо представлѧ́лось вѣроѧ́тнымъ, что̀ пребыва́ѧ въ пꙋсты́нѣ, ѻ҆́нъ мо́жетъ преста́ти ѿ нече́стїѧ: но воше́дши во є҆гѵ́петъ ѹ҆си́литъ и҆ возрасти́тъ въ себѣ̀ нече́стїе. По се́й причи́нѣ разрѣшено̀ допꙋска́ти таковы́хъ въ кли́ръ, та́къ ка́къ прельщє́ннымъ и҆ наси́лїе претерпѣ́вшымъ дае́тсѧ проще́нїе. Сїѐ ѡ҆б̾ѧвлѧ́ю и҆ твоемꙋ̀ благоговѣ́нїю, и҆ ѹ҆пова́ю, ꙗ҆́кѡ и҆ твоѐ благоче́стїе прїи́метъ постано́вленное, и҆ не ѡ҆сꙋ́дитъ снисхожде́нїѧ согласи́вшихсѧ та́кѡ. Ѹ҆досто́й же прочита́ти сїѐ и҆ пред̾ свѧще́нствомъ, и҆ пред̾ наро́домъ тебѣ̀ подчине́ннымъ, дабы̀ и҆ ѻ҆нѝ, зна́ѧ сїѐ, не сѣ́товали, когда̀ ты̀ та́кѡ расположе́нъ къ таковы́мъ. И҆́бо не бы́ло бы прили́чно мнѣ̀ писа́ти тогда̀, ка́къ твоѐ благоговѣ́нїе мо́жетъ и҆ на́ше къ ни́мъ благорасположе́нїе возвѣсти́ти и҆̀мъ, и҆ всѐ недостаю́щее воспо́лнити. Бл҃годаре́нїе гдⷭ҇ꙋ, и҆спо́лнившемꙋ тебѧ̀ всѧ́кимъ сло́вомъ и҆ всѧ́кимъ вѣ́дѣнїемъ. Ка́ющїесѧ же, ꙗ҆́внѡ да предаю́тъ а҆на́ѳемѣ и҆́меннѡ є҆ѵдо́ѯїево и҆ є҆ѵзѡ́їево ѕловѣ́рїе. И҆́бо сїѝ богохꙋ́льнѡ и҆менꙋ́ѧ сло́во бж҃їе тва́рїю, ѡ҆бнарꙋ́жили себѧ̀ защи́тниками а҆́рїевой є҆́реси: да и҆сповѣ́дꙋютъ же вѣ́рꙋ, въ нїке́и ѿ ѻ҆тцє́въ и҆сповѣ́даннꙋю, и҆, ꙗ҆́кѡ никако́гѡ и҆на́гѡ собо́ра не предпочита́ютъ семꙋ̀ собо́рꙋ. Привѣ́тствꙋй сꙋ́щее съ тобо́ю бра́тство, а҆ сꙋ́щее съ на́ми ѡ҆ гдⷭ҇ѣ привѣ́тствꙋетъ тебѧ̀.
