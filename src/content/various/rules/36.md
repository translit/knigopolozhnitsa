---
title: "Тогѡ́ же къ хѡрепі́скопамъ каноні́ческое посла́нїе"
navigation:
  key: various-rules-36
  title: "Тогѡ́ же къ хѡрепі́скопамъ каноні́ческое посла́нїе"
  parent: various-rules
  order: 36
type: "various"
---

# Тогѡ́ же къ хѡрепі́скопамъ каноні́ческое посла́нїе

## Пра́вило п҃ѳ.

<red>В</red>есьма̀ болѣ́знꙋю, ꙗ҆́кѡ пра̑вила ѻ҆те́чєскїѧ ѡ҆ста́влены, и҆ всѧ́каѧ стро́гость и҆згнана̀ и҆з̾ цр҃кве́й. И҆ бою́сѧ, что́бы дѣла̀ цр҃кѡ́вныѧ не пришлѝ въ соверше́нное замѣша́тельство, когда̀ сїѐ равнодꙋ́шїе ма́лѡ по ма́лꙋ да́лѣе и҆дтѝ бꙋ́детъ свои́мъ пꙋте́мъ. По ѻ҆бы́чаю, и҆здре́вле водвори́вшемꙋсѧ въ цр҃квахъ бж҃їихъ, слꙋжи́тели цр҃кви прїе́млемы бы́ли по и҆спыта́нїи со всѧ́кою стро́гостїю, и҆ всѐ поведе́нїе и҆́хъ прилѣ́жнѡ и҆зслѣ́дываемо бы́ло: не ѕлорѣ́чивы ли ѻ҆нѝ, не пїѧ́ницы ли, не скло́нны ли къ ссо́рамъ, наставлѧ́ютъ ли ю҆́ность свою̀, да возмо́гꙋтъ соверша́ти свѧты́ню, без̾ ко́еѧ никто̀ не ѹ҆́зритъ гдⷭ҇а <rubric class="inline">(Є҆вр. гл. в҃і, ст. д҃і.)</rubric>; И҆ сїѐ и҆спы́тывали пресвѵ́теры и҆ дїа́коны съ ни́ми живꙋ́щїе, доноси́ли ѡ҆ то́мъ хѡрепі́скопамъ, а҆ сїѝ принѧ́въ ѻ҆́тзывъ ѿ свидѣ́тельствꙋющихъ по и҆́стинѣ и҆ предста́вивъ є҆пі́скопꙋ, таки́мъ ѻ҆́бразомъ причислѧ́ли слꙋжи́телѧ къ свѧще́нномꙋ чи́нꙋ. А҆ ны́нѣ вы̀, во пе́рвыхъ на́съ ѿве́ргши, и҆ не восхотѣ́въ да́же и҆звѣща́ти на́съ, всю̀ вла́сть заключи́ли въ сами́хъ себѣ̀. Пото́мъ, вознерадѣ́въ ѡ҆ се́мъ дѣ́лѣ, пресвѵ́терамъ и҆ дїа́конамъ позво́лили, кого̀ восхотѧ́тъ, без̾ и҆спыта́нїѧ жи́зни и҆́хъ, но по пристра́стїю происходѧ́щемꙋ и҆лѝ ѿ родства̀, и҆лѝ ѿ и҆на́гѡ нѣ́коегѡ содрꙋ́жества, недосто́йныхъ вводи́ти въ це́рковь. Ѿ сегѡ̀ мно́гѡ слꙋжи́телей цр҃кви чи́слитсѧ въ ка́ждомъ селѣ̀, но нѣ́тъ никогѡ̀ досто́йнагѡ слꙋже́нїѧ ѻ҆лтарю̀: ка́къ вы̀ са́ми свидѣ́тельствꙋете, не находѧ̀ люде́й при и҆збра́нїѧхъ. Поели́кꙋ дѣ́ло сїѐ пришло̀ наконе́цъ въ состоѧ́нїе неисцѣли́мое, ѻ҆со́беннѡ ны́нѣ, когда̀ весьма̀ мно́гїе и҆з̾ стра́ха бы́ти взѧ́тыми въ во́ины, ѡ҆предѣлѧ́ютсѧ въ слꙋже́нїе цр҃кви: то ꙗ҆́ по неѡбходи́мости ѡ҆брати́лсѧ къ возѡбновле́нїю ѻ҆те́ческихъ пра́вилъ: и҆ пишꙋ̀ къ ва́мъ, что́бы вы̀ присла́ли мнѣ̀ спи́сокъ цр҃ко́вныхъ слꙋжи́телей ка́ждагѡ села̀, съ показа́нїемъ, кѣ́мъ кто̀ ѡ҆предѣле́нъ, и҆ каково̀ житїѐ є҆гѡ̀. И҆мѣ́йте же и҆ вы̀ ѹ҆ себѧ̀ таковы́й же спи́сокъ, дабы̀ мо́жно бы́ло съ находѧ́щимисѧ ѹ҆ менѧ̀ за́писѧми слича́ти ва́ши, и҆ дабы̀ никомꙋ̀ не бы́ло возмо́жно впи́сывати самаго̀ себѧ̀, когда̀ восхо́щетъ. Таки́мъ ѻ҆́бразомъ, а҆́ще кото́рые принѧ́ты пресвѵ́терами, по́слѣ пе́рвагѡ лѣ́та і҆ндїктїѡ́на, да и҆зве́ргнꙋтсѧ въ число̀ мїрѧ́нъ. Да произведе́тсѧ же ва́ми вно́вь и҆спыта́нїе и҆́хъ, и҆ а҆́ще сꙋ́ть досто́йны, да прїи́мꙋтсѧ по ва́шемꙋ рѣше́нїю: ѡ҆чи́стите цр҃ковь, ѹ҆далѧ́ѧ ѿ є҆ѧ̀ слꙋже́нїѧ недосто́йныхъ. И҆ впре́дь досто́йныхъ и҆спытꙋ́йте и҆ принима́йте, но не чи́слите въ кли́рѣ, пре́жде не́жели предста́вите мнѣ̀. И҆на́че же вѣ́дайте, ꙗ҆́кѡ принѧ́тый въ церковнослꙋже́нїе без̾ моегѡ̀ разрѣше́нїѧ, бꙋ́детъ мїрѧни́номъ.
