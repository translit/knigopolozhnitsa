---
title: "Сѷмво́лы вѣ́ры ста̀ пѧти́десѧти ст҃ы́хъ ѻ҆тє́цъ втора́гѡ вселе́нскагѡ собо́ра, кѡнстантїнопо́льскагѡ"
navigation:
  key: various-rules-2
  title: "Сѷмво́лы вѣ́ры ста̀ пѧти́десѧти ст҃ы́хъ ѻ҆тє́цъ втора́гѡ вселе́нскагѡ собо́ра, кѡнстантїнопо́льскагѡ"
  parent: various-rules
  order: 2
type: "various"
---

# Сѷмво́лы вѣ́ры ста̀ пѧти́десѧти ст҃ы́хъ ѻ҆тє́цъ втора́гѡ вселе́нскагѡ собо́ра, кѡнстантїнопо́льскагѡ

<red>В</red>ѣ́рꙋемъ во є҆ди́наго бг҃а ѻ҆ц҃а̀, вседержи́телѧ, творца̀ не́бꙋ и҆ землѝ, ви̑димымъ же всѣ́мъ и҆ неви̑димымъ. И҆ во є҆ди́наго гдⷭ҇а і҆и҃са хрⷭ҇та̀, сн҃а бж҃їѧ, є҆диноро́днаго, и҆́же ѿ ѻ҆ц҃а̀ рожде́ннаго пре́жде всѣ́хъ вѣ̑къ: свѣ́та ѿ свѣ́та, бг҃а и҆́стинна ѿ бг҃а и҆́стинна, рожде́нна, не сотворе́нна, є҆диносꙋ́щна ѻ҆ц҃ꙋ̀, и҆́мже всѧ̑ бы́ша: на́съ ра́ди человѣ̑къ, и҆ на́шегѡ ра́ди спасе́нїѧ сше́дшаго съ небе́съ, и҆ воплоти́вшагосѧ ѿ дх҃а ст҃а и҆ мр҃і́и дв҃ы, и҆ вочеловѣ́чшасѧ: распѧ́таго же за ны̀ при понті́йстѣмъ пїла́тѣ, и҆ страда́вша, и҆ погребе́нна: и҆ воскре́сшаго въ тре́тїй де́нь по писа́нїємъ: и҆ возше́дшаго на небеса̀, и҆ сѣдѧ́ща ѡ҆деснꙋ́ю ѻ҆ц҃а̀: и҆ па́ки грѧдꙋ́щаго со сла́вою сꙋди́ти живы̑мъ и҆ мє́ртвымъ, є҆гѡ́же ца́рствїю не бꙋ́детъ конца̀. И҆ въ дх҃а ст҃а́го, гдⷭ҇а, животворѧ́щаго, и҆́же ѿ ѻ҆ц҃а̀ и҆сходѧ́щаго, и҆́же со ѻ҆ц҃е́мъ и҆ сн҃омъ спокланѧ́ема и҆ ссла́вима, глаго́лавшаго прⷪ҇ро́ки. Во є҆ди́нꙋ свѧтꙋ́ю, собо́рнꙋю и҆ а҆по́стольскꙋю цр҃ковь. И҆сповѣ́дꙋемъ є҆ди́но креще́нїе во ѡ҆ставле́нїе грѣхѡ́въ. Ча́емъ воскресе́нїѧ ме́ртвыхъ, и҆ жи́зни бꙋ́дꙋщагѡ вѣ́ка. <red>А҆</red>ми́нь.
