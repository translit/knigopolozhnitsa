---
title: "Догма́тъ ста̀ седми́десѧти ст҃ы́хъ ѻ҆тє́цъ шеста́гѡ вселе́нскагѡ собо́ра, кѡнстантїнопо́льскагѡ"
navigation:
  key: various-rules-4
  title: "Догма́тъ ста̀ седми́десѧти ст҃ы́хъ ѻ҆тє́цъ шеста́гѡ вселе́нскагѡ собо́ра, кѡнстантїнопо́льскагѡ"
  parent: various-rules
  order: 4
type: "various"
---

# Догма́тъ ста̀ седми́десѧти ст҃ы́хъ ѻ҆тє́цъ шеста́гѡ вселе́нскагѡ собо́ра, кѡнстантїнопо́льскагѡ

<rubric>Ѡ҆ двꙋ́хъ во́лѧхъ и҆ дѣ́йствїѧхъ въ гдⷭ҇ѣ на́шемъ і҆и҃сѣ хрⷭ҇тѣ̀.</rubric>

<red>И҆</red> двѣ̀ є҆сте́ствєнныѧ вѡ́ли и҆лѝ хотѣ̑нїѧ въ не́мъ, и҆ два̀ є҆сте́ствєнныѧ дѣ́йствїѧ, неразлꙋ́чнѡ, неизмѣ́ннѡ, нераздѣ́льнѡ, неслїѧ́ннѡ, по ѹ҆че́нїю ст҃ы́хъ ѻ҆тє́цъ на́шихъ, та́кожде проповѣ́дꙋемъ: два́ же є҆сте́ствєнныѧ хотѣ́нїѧ не проти̑вныѧ, да не бꙋ́детъ, ꙗ҆́коже нечести́вїи є҆ретїцы̀ реко́ша, но є҆гѡ̀ человѣ́ческое хотѣ́нїе, послѣ́дꙋющее, и҆ не противостоѧ́щее, и҆лѝ противобо́рствꙋющее, па́че же и҆ подчинѧ́ющеесѧ є҆гѡ̀ бж҃е́ственномꙋ и҆ всемогꙋ́щемꙋ хотѣ́нїю.
