---
title: "Є҆гѡ́ же къ а҆фѷ́нгїю е҆пї́скопꙋ ѡ҆ та́къ и҆менꙋ́емыхъ чи́стыхъ."
navigation:
  key: various-rules-46
  title: "Є҆гѡ́ же къ а҆фѷ́нгїю е҆пї́скопꙋ ѡ҆ та́къ и҆менꙋ́емыхъ чи́стыхъ."
  parent: various-rules
  order: 46
type: "various"
---

# Є҆гѡ́ же къ а҆фѷ́нгїю е҆пї́скопꙋ ѡ҆ та́къ и҆менꙋ́емыхъ чи́стыхъ.

## Пра́вило в҃і.

<red>И҆</red>звѣсти́ло менѧ̀ твоѐ благоче́стїе, ꙗ҆́кѡ нѣ́которые и҆з̾ и҆менꙋ́ющихъ себѧ̀ чи́стыми, жела́ютъ присоедини́тисѧ къ це́ркви. А҆ поне́же вели́кїй собо́ръ блаже́нныхъ ѻ҆тцє́въ на́шихъ, бы́вшїй въ нїке́ѣ <rubric class="inline">(Прав. и҃, ѳ҃і.)</rubric> ѡ҆предѣли́лъ рꙋкополага́ти приходѧ́щихъ ѿ є҆́ресей: то, по семꙋ̀ ѹ҆ста́вꙋ, благоволѝ и҆ ты̀ рꙋкополага́ти восхотѣ́вшихъ присоедини́тисѧ къ це́ркви, а҆́ще то́кмѡ житїѐ и҆́хъ добродѣ́тельно, и҆ нѣ́тъ никако́гѡ томꙋ̀ препѧ́тствїѧ.
