---
title: "Свѧта́гѡ а҆ѳана́сїѧ, а҆рхїепі́скопа а҆леѯандрі́йскагѡ, и҆з̾ л҃ѳ посла́нїѧ ѡ҆ пра́здникахъ"
navigation:
  key: various-rules-29
  title: "Свѧта́гѡ а҆ѳана́сїѧ, а҆рхїепі́скопа а҆леѯандрі́йскагѡ, и҆з̾ л҃ѳ посла́нїѧ ѡ҆ пра́здникахъ"
  parent: various-rules
  order: 29
type: "various"
---

# Свѧта́гѡ а҆ѳана́сїѧ, а҆рхїепі́скопа а҆леѯандрі́йскагѡ, и҆з̾ л҃ѳ посла́нїѧ ѡ҆ пра́здникахъ

<red>Н</red>о поели́кꙋ ѹ҆помѧнꙋ́лъ ꙗ҆́ ѡ҆ є҆ретїка́хъ, ка́къ ѡ҆ ме́ртвыхъ, ѡ҆ на́съ же сами́хъ, ꙗ҆́кѡ и҆мѣ́ющихъ ко спасе́нїю бж҃е́ственныѧ писа̑нїѧ, и҆ бою́сѧ что́бы, ка́къ писа́лъ къ корі́нѳѧнамъ па́ѵелъ <rubric class="inline">(в҃ кор. гл. а҃і, ст. г҃.)</rubric>, нѣ́которые и҆з̾ простодꙋ́шныхъ не бы́ли ѹ҆клонены̀ ѿ простоты̀ и҆ чистоты̀, хи́тростїю человѣ́кѡвъ, и҆ пото́мъ не на́чали внима́ти и҆ны́мъ кни́гамъ, та́къ называ́ємымъ а҆покрѷфі́чєскимъ (Наименова́нїе кни́гъ а҆покрѷфі́ческихъ, по перево́дꙋ съ гре́ческагѡ, зна́читъ кни̑ги сокровє́нныѧ. Є҆ретїкѝ дава́ли сїѐ наименова́нїе составлѧ́ємымъ и҆́ми подлѡ́жнымъ кни́гамъ, дабы̀ лꙋ́чше ѹ҆вѣ́рить, бꙋ́дто ѻ҆́ныѧ не вно́вь соста́влены, а҆ то́кмѡ не и҆звѣ́стны бы́ли, ка́къ сокрыва́ємыѧ.), бꙋ́дꙋчи ѡ҆бма́нꙋты є҆диноиме́нностїю и҆́хъ съ и҆́стинными кни́гами: то потерпи́те, молю̀, а҆́ще ѡ҆ и҆звѣ́стномъ ва́мъ, є҆щѐ и҆ ꙗ҆́ воспомина́ю, ра́ди нꙋ́жды и҆ по́льзы це́ркви. Жела́ѧ же ѡ҆ се́мъ воспомѧнꙋ́ти ѹ҆потреблю̀, длѧ ѡ҆правда́нїѧ моегѡ̀ дерзнове́нїѧ, ѻ҆́бразъ слове́съ є҆ѵангелі́ста лꙋкѝ, и҆ рекꙋ̀ и҆ ꙗ҆́: поне́же нѣ́кїе на́чали слага́ти себѣ̀ та́къ и҆менꙋ́ємыѧ а҆покрѷфі́чєскїѧ кни̑ги, и҆ смѣ́шивати ѻ҆́ныѧ съ бг҃одꙋхнове́ннымъ писа́нїемъ, ѡ҆ кото́ромъ мы̀ ѹ҆достовѣ́рены, ꙗ҆́коже преда́ша ѻ҆тца́мъ ѿ нача́ла самови́дцы и҆ слꙋгѝ бы́вшїи словесѐ: и҆зво́лилсѧ и҆ мнѣ̀, побꙋжде́нномꙋ и҆́стинными бра́тїѧми, и҆ дозна́вшемꙋ снача́ла по рѧ́дꙋ и҆зложи́ти, какі́ѧ кни̑ги при́нѧты въ канѡ́нъ, пре́даны и҆ вѣ́рꙋютсѧ бы́ти бж҃е́ственными, дабы̀ ка́ждый ѻ҆больще́нный ѿве́ргъ ѻ҆больща́ющихъ, и҆ ка́ждый пребы́вшїй чи́стымъ возра́довалсѧ ѡ҆ но́вомъ предостереже́нїи. И҆ та́къ всѣ́хъ кни́гъ ве́тхагѡ завѣ́та число́мъ два́десѧть двѣ̀: и҆́бо сто́лькѡ же, ка́къ ꙗ҆́ слы́шалъ, и҆ бꙋ́квъ въ ѹ҆потребле́нїи ѹ҆ є҆вре́євъ. По порѧ́дкꙋ же и҆ по и҆мена́мъ ѻ҆́ныѧ сꙋ́ть слѣ́дꙋющыѧ: во пе́рвыхъ бытїѐ, пото́мъ и҆схо́дъ, да́лѣе леѵі́тъ, посе́мъ чи̑сла, и҆ наконе́цъ второзако́нїе: за си́ми слѣ́дꙋетъ і҆исꙋ́съ наѵи́нъ, сꙋдїѝ, и҆ пото́мъ рꙋ́ѳь: да́лѣе по порѧ́дкꙋ четы́ре кни́ги ца́рствъ, и҆з̾ ко́ихъ ка́къ пе́рваѧ и҆ втора́ѧ счита́ютсѧ за ѻ҆днꙋ̀ кни́гꙋ, та́къ ра́внѡ тре́тїѧ и҆ четве́ртаѧ за ѻ҆днꙋ̀: по́слѣ си́хъ паралїпоме́нѡнъ пе́рваѧ и҆ втора́ѧ, та́кже счита́ємыѧ за ѻ҆днꙋ̀ кни́гꙋ: да́лѣе є҆́здры пе́рваѧ и҆ втора́ѧ та́кже за ѻ҆днꙋ̀: по́слѣ си́хъ кни́га ѱалмѡ́въ, и҆ пото́мъ при́тчи, пото́мъ є҆кклисїа́стъ, и҆ пѣ́снь пѣ́сней. По си́хъ і҆́ѡвъ: наконе́цъ проро́ки двана́десѧть, счита́ємыѧ за ѻ҆днꙋ̀ кни́гꙋ, пото́мъ и҆са́їа, і҆еремі́а, и҆ съ ни́мъ варꙋ́хъ, пла́чь и҆ посла́нїе: а҆ по ни́хъ і҆езекі́иль и҆ данїи́лъ: сїѝ составлѧ́ютъ ве́тхїй завѣ́тъ. Но до́лжно без̾ ѹ҆коснѣ́нїѧ рещѝ и҆ ѡ҆ кни́гахъ но́вагѡ завѣ́та. Ѻ҆нѣ̀ сꙋ́ть слѣ́дꙋющыѧ: четы́ре є҆ѵа́нгелїа, ѿ матѳе́а, ѿ ма́рка, ѿ лꙋкѝ и҆ ѿ і҆ѡа́нна: по си́хъ дѣѧ̑нїѧ а҆по́столѡвъ, и҆ се́дмь та́къ и҆менꙋ́емыхъ собо́рныхъ посла́нїй а҆по́столѡвъ, ка́къ то: і҆а́кѡва є҆ди́но, петра̀ два̀, пото́мъ і҆ѡа́нна трѝ, и҆ і҆ꙋ́ды є҆ди́но: къ ни́мъ четырена́десѧть посла́нїй а҆по́стола па́ѵла, котѡ́рыѧ пи́шꙋтсѧ слѣ́дꙋющимъ порѧ́дкомъ: пе́рвое къ ри́млѧнамъ, пото́мъ къ корі́нѳѧнамъ два̀, по си́хъ къ гала́тамъ, да́лѣе къ є҆фесе́ѧмъ, пото́мъ къ фїлїпписі́ѧмъ, къ колосса́ѧмъ, къ солꙋ́нѧнамъ два̀, ко є҆вре́ємъ, къ тїмоѳе́ю два̀, и҆ къ ті́тꙋ є҆ди́но, и҆ послѣ́днее къ фїлїмо́нꙋ є҆ди́но: и҆ наконе́цъ а҆пока́лѷѱїсъ і҆ѡа́нна. Сїѝ сꙋ́ть и҆сто́чники спасе́нїѧ, да сꙋ́щими въ ѻ҆́ныхъ словеса́ми жа́ждꙋщїй ѹ҆толи́тъ жа́ждꙋ, въ си́хъ то́кмѡ благовѣствꙋ́етсѧ ѹ҆че́нїе благоче́стїѧ. Никто̀ къ си́мъ да не прилага́етъ, нижѐ да ѿе́млетъ ѿ ни́хъ что́ либо. Ѡ҆ си́хъ гдⷭ҇ь посрамлѧ́ѧ саддꙋке́євъ глаго́лалъ: прельща́етесѧ, не вѣ́дꙋще писа́нїй, ни си́лы и҆́хъ <rubric class="inline">(Матѳ. гл. к҃в, ст. к҃а.)</rubric>. І҆ꙋде́євъ же ѹ҆вѣщева́лъ: и҆спыта́йте писа̑нїѧ, ꙗ҆́кѡ та̀ сꙋ́ть свидѣ́тєльствꙋющаѧ ѡ҆ мнѣ̀ <rubric class="inline">(І҆ѡа́н. гл. є҃, ст. л҃ѳ.)</rubric>. Ра́ди бо́льшїѧ же то́чности, поели́кꙋ пишꙋ̀ ра́ди нꙋ́жды, присовокꙋплѧ́ю и҆ сїѐ: ꙗ҆́кѡ є҆́сть, кромѣ̀ си́хъ, и҆ дрꙋгі́ѧ кни̑ги, не введє́нныѧ въ канѡ́нъ, но назна́чєнныѧ ѻ҆тца́ми длѧ чте́нїѧ нововстꙋпа́ющымъ, и҆ жела́ющымъ ѡ҆гласи́тисѧ сло́вомъ благоче́стїѧ: премꙋ́дрость соломѡ́нова, премꙋ́дрость сїра́хова, є҆сѳи́рь, і҆ꙋди́ѳь, и҆ тѡві́а, и҆ та́къ и҆менꙋ́мое ѹ҆че́нїе а҆по́столѡвъ, и҆ па́стырь. Впро́чемъ, возлю́бленные, све́рхъ си́хъ чита́емыхъ и҆ ѻ҆́ныхъ каноні́ческихъ, нигдѣ̀ не ѹ҆помина́етсѧ ѡ҆б̾ а҆покрѷфі́ческихъ: но сїѐ є҆́сть ѹ҆мышле́нїе є҆ретїкѡ́въ, кото́рые пи́шꙋтъ ѻ҆́ныѧ, когда̀ хотѧ́тъ, назнача́ютъ и҆ прибавлѧ́ютъ и҆̀мъ вре́мѧ, дабы̀ представлѧ́ѧ и҆̀хъ, а҆́ки бы дрє́внїѧ, и҆мѣ́ти спо́собы къ прельще́нїю ѻ҆́ными простодꙋ́шныхъ.
