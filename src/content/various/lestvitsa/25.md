---
title: "Сло́во к҃є. Ѡ҆ погꙋбле́нїи страсте́й вы́шнѣйшемъ смиренномꙋ́дрїи, въ неви́димомъ чꙋ́вствѣ быва́ющемъ: и҆́же восхожде́нїемъ /си́мъ/ возмо́же, да дерза́етъ: ѹ҆чт҃лѧ бо хрⷭ҇та̀ подража́въ, спасе́нъ бы́сть"
navigation:
  key: various-lestvitsa-25
  title: "Сло́во к҃є. Ѡ҆ погꙋбле́нїи страсте́й вы́шнѣйшемъ смиренномꙋ́дрїи, въ неви́димомъ чꙋ́вствѣ быва́ющемъ: и҆́же восхожде́нїемъ /си́мъ/ возмо́же, да дерза́етъ: ѹ҆чт҃лѧ бо хрⷭ҇та̀ подража́въ, спасе́нъ бы́сть"
  parent: various-lestvitsa
  order: 25
type: "various"
---

# Сло́во к҃є. Ѡ҆ погꙋбле́нїи страсте́й вы́шнѣйшемъ смиренномꙋ́дрїи, въ неви́димомъ чꙋ́вствѣ быва́ющемъ: и҆́же восхожде́нїемъ /си́мъ/ возмо́же, да дерза́етъ: ѹ҆чт҃лѧ бо хрⷭ҇та̀ подража́въ, спасе́нъ бы́сть.

<versal data-diacritics="true">И҆́</versal>же любвѐ гдⷭ҇ни сво́йственнѣ, и҆ смиренномꙋ́дрїѧ (ст҃а́гѡ) подоба́телнѣ, и҆ бл҃же́нны чистоты̀ вои́стиннꙋ, и҆ просвѣще́нїѧ бж҃їѧ ꙗ҆́вственнѣ и҆ стра́ха є҆гѡ̀ нело́жнѣ, и҆ и҆звѣще́нїѧ се́рдца чи́стѣ ѡ҆щꙋще́нїе и҆ дѣ́йство сло́вомъ ви́димымъ ска́зовати хотѧ́й: и҆ не вкꙋси́вшихъ ѿ тогѡ̀, сказа́нїемъ ѡ҆ таковы́хъ, просвѣща́ти мнѧ́йсѧ: подо́бно нѣ́что твори́тъ ꙳мꙋ́жꙋ (не ѡ҆брѣта́етсѧ въ рꙋк: сегѡ̀ рече́нїѧ ꙳), не вкꙋси́вшымъ ме́да никогда́же, сла́дость є҆гѡ̀ словесы̀ и҆ приꙋка́зы ска́зовати хотѧ́щемꙋ. Но вторы́й ѹ҆́бѡ всꙋ́е любосло́витъ: да не рекꙋ̀ лишшесло́витъ: пе́рвшїй же, и҆лѝ не и҆скꙋ́сенъ ѡ҆ сказа́нїи свое́мъ є҆́сть, и҆лѝ ѿ тщесла́вїѧ лю́тѣ нарꙋга́емь быва́етъ.

<red>П</red>редложи́ло є҆́сть сло́во сїѐ, сокро́вище на и҆стѧза́нїе, въ скꙋде́лныхъ сосꙋ́дѣхъ, па́че же въ тѣлесѣ́хъ соблюде́но сꙋ́ще: всѧ́комꙋ сло́вꙋ ꙳ка́чествомъ (꙳сво́йствомъ) недоразꙋмѣва́емо пребыва́ющо. Є҆ди́но же свы́шнее надприса́нїе непостижи́мо ѡ҆блага́емо: мно́го и҆ безконе́чно сло́вомъ и҆́щꙋщымъ и҆спыта́нїе и҆ трꙋ́дъ подава́ющо: бѧ́ше же рече́нїе ѻ҆́но, си́це, ст҃о́е смире́нїе.

<red>Є҆</red>ли́цы дх҃омъ бж҃їимъ во́дѧтсѧ, сі́и съ на́ми на ѹ҆́мный се́й и҆ всепремꙋ́дрый да совни́дꙋтъ ꙳собо́ръ (꙳сосѣда́лище): скрижа̑ли ра́зꙋма бг҃опи̑санны съ собо́ю въ рꙋка́хъ ꙾ѹ҆́мныхъ приносѧ́ще꙾ (въ рꙋкоп: ꙾приносѧ́ще ѹ҆́мнѣ꙾): и҆ снидо́хомсѧ, и҆ соиспыта́хомъ, и҆ и҆стѧза́хомъ, честна́гѡ сегѡ̀ надписа́нїѧ си́лꙋ. И҆ ѻ҆́въ ѹ҆́бѡ гл҃аше, забве́нїе бы́ти и҆справле́нїй внима́телно: и҆́нъ же, є҆́же всѣ́хъ послѣ́дн̾ша и҆ грѣ́шн̾ша себѐ вмѣнѧ́ти: и҆́нъ, позна́нїе ѹ҆мꙋ̀ не́мощи своеѧ̀ и҆ безси́лїѧ: и҆́нъ, є҆́же предварѧ́ти бли́жнѧго ꙾въ прогнѣвлѧ́нїихъ꙾ (꙾въ раздраже́нїихъ꙾), и҆ разорѧ́ти пре́жде ꙳гнѣ́въ (꙳гнѣ́въ пребыва́ющїй): и҆́нъ па́ки, бл҃года́ти бж҃їѧ и҆ млⷭ҇рдїѧ позна́нїе: и҆́нъ, сокрꙋше́нны дꙋшѝ чꙋ́вство, и҆ во́ли своеѧ̀ ѿрече́нїе. А҆́зъ же всѧ̑ слы́шавъ, и҆ въ себѣ̀ та̑ разсмотре́ннѣ же и҆ тре́звеннѣ и҆стѧза́въ, бл҃же́нное ѻ҆́нагѡ чꙋ́вство слꙋ́хомъ разꙋмѣва́ти не возмого́хъ: тѣ́мже и҆ послѣ́днїй всѣ́хъ, ꙗ҆́кѡ пе́съ ѿ крꙋпи́цъ трапе́зы разꙋмѣва́телныхъ ѻ҆́нѣхъ и҆ бл҃же́нныхъ, па́дающихъ ѿ ѹ҆́стъ и҆́хъ собра́въ, ѡ҆ то́мъ ꙳ѡ҆предѣлѧ́ѧ (꙳ѹ҆ставлѧ́ѧ), рѣ́хъ.

<red>С</red>миренномꙋ́дрїе є҆́сть, без̾име́нна блгⷣть дꙋшѝ: въ є҆ди́нѣхъ и҆́менна, и҆скꙋ́съ ѻ҆́нъ прїе́мшихъ: несказа́нно бога́тство: бж҃їе и҆менова́нїе и҆ подаѧ́нїе: наꙋчи́тесѧ бо, гл҃етъ, не ѿ а҆́гг҃ла, не ѿ человѣ́ка, не ѿ кни́ги, но ѿ менѐ: то́есть, ѿ моегѡ̀ въ ва́съ ѹ҆свое́нїѧ, и҆ ѡ҆сїѧ́нїѧ, и҆ дѣ́йства: ꙗ҆́кѡ кро́токъ є҆́смь и҆ смире́нъ се́рдцемъ, и҆ по́мысломъ и҆ мꙋдрова́нїемъ: и҆ ѡ҆брѧ́щете поко́й ѿ бра́ней, и҆ ѡ҆блегче́нїе ѿ пѡ́мыслъ дꙋша́мъ ва́шымъ.

<red>И҆́</red>но є҆́сть прпⷣбнагѡ сегѡ̀ вїногра́да видѣ́нїе въ зимѣ̀ страсте́й є҆щѐ: и҆ и҆́но въ веснѣ̀ про́чее плодѡ́въ: и҆ и҆́но є҆́же въ лѣ́тѣ добродѣ́телей: а҆́ще и҆ во є҆ди́но всѧ̑ тогѡ̀ видѣ̑нїѧ стека́ютсѧ весе́лїе и҆ плодоно́сїе: тѣ́мже и҆ а҆́ки сво́йствєнна зна́мєнїѧ и҆ примѣ̑ты плодѡ́въ и҆́мꙋтъ: занѐ є҆гда̀ ѹ҆́бѡ въ на́съ гро́здъ прпⷣбнагѡ сегѡ̀ процвѣта́ти на́чнетъ, то̀ ненави́димъ а҆́бїе съ трꙋдо́мъ всѧ́кꙋ человѣ́ческꙋ сла́вꙋ и҆ похвалꙋ̀, ꙗ҆́рость и҆ гнѣ́въ ѿ себѐ и҆згонѧ́юще: пред̾ꙋспѣва́ющей же про́чее цр҃и́цѣ се́й добродѣ́телей дх҃о́внымъ во́зрастомъ въ дꙋшѝ, въ ничто́же, па́че же въ ме́рзость, всѧ̑ ѿ на́съ сотворѧ́ємаѧ бл҃га̑ѧ вмѣнѧ́емъ, на всѧ́къ де́нь прилага́ти па́че къ бре́мени невѣ́домымъ расточе́нїемъ непщꙋ́юще: ѡ҆ бога́тствѣ же приходѧ́щихъ въ ны̀ бжⷭ҇твенныхъ дарова́нїй, ꙗ҆́кѡ прило́зѣ мно́гшїѧ мꙋ́ки, ꙗ҆́кѡ не сꙋ́щымъ достѡ́йнымъ тѣ́хъ /себѣ̀/ зазира́емъ: тѣ́мже тогда̀ пребыва́етъ и҆ ѹ҆́мъ некра́домъ, во влага́лищи ꙳мѣ́рности (꙳смрⷩ҇) себѐ затвори́въ, то́поты то́чїю и҆ и҆́гры та́тей си́хъ слы́ша, и҆ ѿ ниеди́нагѡ и҆з̾ си́хъ и҆скꙋше́нъ бы́ти могі́й: поне́же ꙳мѣ́рность (꙳смⷬ҇) є҆́сть сокро́вищнаѧ хра́мина ꙳непокꙋша́емаѧ (꙳ненавѣ́тꙋемаѧ).

<red>Ѡ҆</red> цвѣтоно́сїи ѹ҆́бѡ про́чее и҆ пред̾ꙋспѣ́ѧнїи ма́лѣ присноцвѣтꙋ́щагѡ сегѡ̀ плода̀ малосло́вїемъ любомꙋ́дрствовати дерзнꙋ́хомъ: ка́ѧ же є҆́сть про́чее соверше́ннаѧ ѻ҆́на по́честь сщ҃е́ннагѡ сегѡ̀, гдⷭ҇а сво́йственнїи гдⷭ҇ни вопроси́те. Ѡ҆ коли́чествѣ ѹ҆́бѡ про́чее бога́тства сегѡ̀, гл҃ати нѣ́сть возмо́жно: ѡ҆ ка́чествѣ же, невозмо́жнѣе сказа́ти: ѡ҆ба́че ѡ҆ сво́йствѣ ꙾по подвше́дшемꙋ꙾ (꙾по тайновше́дшемꙋ꙾) въ ны̀ ра́зꙋмꙋ гл҃ати покꙋ́симсѧ.

<red>П</red>окаѧ́нїе, попече́нно ѻ҆ба́че, и҆ пла́чь ѡ҆чище́нъ ѿ всѧ́кїѧ скве́рны, и҆ всепрпⷣбное вводи́мыхъ смире́нїе, толи́кѡ ѿ дрꙋгъ дрꙋ́га разли́чїе и҆ раздѣле́нїе и҆́мꙋтъ, є҆ли́кѡ и҆́мать ѿ хлѣ́ба, ква́съ, и҆ мꙋка̀. Занѐ сотрива́етсѧ ѹ҆́бѡ дꙋша̀ и҆ и҆стнива́етсѧ покаѧ́нїемъ и҆звѣ́стнымъ: соединѧ́етсѧ же нѣ́какѡ, и҆ да та́кѡ рекꙋ̀, смѣшава́етсѧ со бг҃омъ, водо́ю пла́ча нело́жна: ѿ негѡ́же и҆ возже́гшо ѻ҆́гнь гдⷭ҇нь, хлѣботвори́тсѧ и҆ ѹ҆твержда́етсѧ бл҃же́нное смире́нїе безква́сное и҆ без̾ дме́нїѧ: тѣ́мже и҆ ꙗ҆́кѡ во є҆ди́нꙋ си́лꙋ и҆ дѣ́йство стека́ющаѧсѧ съ собо́ю всепрпⷣбнаѧ сїѧ̀ треплете́ннаѧ вери́га, па́че же дꙋга̀, своѧ̑ нѣ́какѡ и҆ дѣ̑йства и҆ свѡ́йства и҆́мать: и҆ ко́елибо є҆ди́ныѧ ре́клъ бы є҆сѝ бы́ти зна́менїе, то сїѐ и҆ дрꙋгі́ѧ ѡ҆брѣ́лъ бы є҆сѝ быва́ющо познава́нїе: тѣ́мже и҆ вкра́тцѣ рече́нное ѹ҆каза́нїемъ ѹ҆тверди́ти покꙋшꙋ́сѧ. Сво́йство бо до́брыѧ сеѧ̀ и҆ досточꙋ́дныѧ тро́ицы пе́рвое ѹ҆́бѡ и҆ и҆зрѧ́дно є҆́сть, безче́стїѧ под̾ѧ́тїе ра́достнѣйшо, воздѣ́нныма рꙋка́ма дꙋшѝ прїе́млющей и҆ ѡ҆б̾е́млющей то̀ ꙗ҆́кѡ ѹ҆толѧ́ющо и҆ попалѧ́ющо недꙋ́ги дꙋшє́вны, и҆ грѣхѝ вели̑ки: второ́е же по ѻ҆́номъ є҆́сть, ꙗ҆́рости всѧ́кїѧ поги́бель, и҆ ꙳мѣ́рность (꙳см:р) въ тоѧ̀ ꙳ѹ҆толе́нїи (на краѝ: ꙳ѹ҆ме́ртїи): тре́тїй же степе́нь є҆́сть и҆зрѧ́днѣйшъ, свои̑мъ дѡ́брымъ невѣ́рованїе вѣ́рно, и҆ всегда́шнѧ наꙋче́нїѧ жела́нїе.

<red>К</red>ончи́на ѹ҆́бѡ зако́на и҆ прⷪ҇рѡ́къ хрⷭ҇то́съ въ пра́вдꙋ всѧ́комꙋ вѣ́рꙋющемꙋ: коне́цъ же страсте́й нечи́стыхъ, тщесла́вїе и҆ горды́нѧ, всѧ́комꙋ невнима́ющемꙋ: и҆́хже потреби́телница сꙋ́щи ꙳ѹ҆́мнаѧ (꙳мы́сленнаѧ) сїѧ̀ є҆ле́нь, храни́тъ сожи́телѧ своего̀ ꙾ѿ всѧ́кагѡ ꙗ҆́да смертоно́сна неꙋѧда́ема꙾ (въ рꙋкоп: ꙾всѧ́кагѡ ꙗ҆́да смертоно́сна не прїима́телна꙾). Гдѣ́ бо въ ꙳не́мъ (꙳въ смрⷣ) лицемѣ́рїѧ ꙗ҆́дъ ꙗ҆влѧ́етсѧ; Гдѣ̀ клевєты̀; Гдѣ̀ ѕмі́й ꙾въ ꙗ҆́звинѣ꙾ (въ рꙋко: ꙾вогнѣздѧ́ѧсѧ꙾) кры́етсѧ; А҆ не па́че ѿ землѝ се́рдца и҆з̾ѧвлѧ́емь, и҆ ѹ҆мерщвлѧ́емь и҆ потреблѧ́емь быва́етъ; Нѣ́сть въ совокꙋпле́нїи ꙳є҆гѡ̀ (꙳смрⷣ) не́нависти ꙗ҆вле́нїе, ни прекосло́вїѧ ви́дъ, ни непоко́рства вонѧ̀, ра́звѣ то́чїю и҆дѣ́же сло́во ѡ҆ вѣ́рѣ быва́етъ. И҆́же ꙾съ ни́мъ꙾ (꙾со смрⷣ) невѣ́стнѣ соедини́выйсѧ, ти́хъ, кро́токъ, ѹ҆добоꙋмиле́нъ, милосе́рдъ, па́че не́же всѧ̑ ти́хостенъ, ра́достенъ, бл҃гопокорли́въ, безпеча́ленъ, бо́дръ, нелѣ́ностивъ є҆́сть: и҆ что̀ подоба́етъ мнѡ́га гл҃ати, безстра́стенъ: є҆лма̀ во смире́нїи на́шемъ помѧнꙋ̀ ны̀ гдⷭ҇ь, и҆ и҆зба́вилъ ны̀ є҆́сть ѿ врагѡ́въ, и҆ страсте́й и҆ скве́рнъ на́шихъ.

<red>М</red>она́хъ смиренномꙋ́дръ, не возлюбопы́тствꙋетъ неизречє́нна: го́рдый же, возлюбопы́тствꙋетъ сꙋдбы̑. Нѣ́коего и҆з̾ разꙋмѣва́телнѣйшихъ бра́тїй ѻ҆чеви́днѣ бѣ́сове пристꙋ́плше ѹ҆блажи́ша: премꙋ́дрый же ѻ҆́нъ гл҃етъ къ ни̑мъ: а҆́ще ѹ҆́бѡ ѿ є҆́же похвалѧ́ти менѐ въ дꙋшѝ мое́й преста́ли бы́сте, то̀ ѿ ѿше́ствїѧ ва́шегѡ вели́ка бы́ти себѐ ꙾разꙋмѣ́лъ бы́хъ꙾ (на краѝ: ꙾вознепщꙋ́ю꙾): а҆́ще ли же похвалѧ́юще не престае́те, то̀ ѿ похвалы̀ ва́шеѧ, нечистотꙋ̀ свою̀ разсмотрѣва́ю: нечи́стъ бо пред̾ гдⷭ҇емъ всѧ́къ высокосе́рдъ. И҆лѝ ѹ҆̀бо ѿходи́те, и҆ сѐ вели́къ бы́хъ: и҆лѝ похвалѧ́йте, и҆ ꙳чрез̾ (въ рꙋк: ꙳мно́жае) ва́съ смире́нїе ꙾стѧжава́ю꙾ (꙾стѧжꙋ̀꙾): и҆ ѹ҆жа́сшесѧ ꙳а҆́бїе (и҆з̾ рꙋк: ꙳) ѡ҆ недоꙋмѣ́нїи се́мъ и҆счезо́ша. Да не бꙋ́детъ дꙋша̀ твоѧ̀ ро́въ животворѧ́щїѧ сеѧ̀ ꙾воды̀꙾ (꙾
