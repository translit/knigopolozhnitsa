---
title: "Сло́во ѳ҃і. Ѡ҆ снѣ̀ и҆ мл҃и́твѣ, и҆ є҆́же во дрꙋжи́нѣ ѱалмопѣ́нїю"
navigation:
  key: various-lestvitsa-19
  title: "Сло́во ѳ҃і. Ѡ҆ снѣ̀ и҆ мл҃и́твѣ, и҆ є҆́же во дрꙋжи́нѣ ѱалмопѣ́нїю"
  parent: various-lestvitsa
  order: 19
type: "various"
---

# Сло́во ѳ҃і. Ѡ҆ снѣ̀ и҆ мл҃и́твѣ, и҆ є҆́же во дрꙋжи́нѣ ѱалмопѣ́нїю.

<versal>С</versal>о́нъ є҆́сть, є҆стества̀ ѿ ча́сти составле́нїе, ѻ҆́бразъ сме́рти, чꙋ́вствъ ꙳пра́здность (꙳недѣ́йство): е҆ди́нъ ѹ҆́бѡ є҆́сть со́нъ, мно́жайшы же и҆́мать вины̑, ꙗ҆́коже и҆ по́хоть и҆́мать: гл҃ю же, ѿ є҆стества̀, ѿ бра́шенъ, ѿ бѣсѡ́въ, и҆лѝ не́гли и҆ ѿ кра́йнѧ и҆ протѧже́на поста̀: ѿ негѡ́же и҆знемога́ющи пло́ть, сно́мъ про́чее себѐ ѹ҆тѣша́ти хо́щетъ. Ꙗ҆́коже многопи́тїе на ѻ҆бы́чаи зави́ситъ, та́кѡ и҆ многоспа́нїе: тѣ́мже въ нача́лѣхъ наипа́че повинове́нїѧ на то́й подвиза́имсѧ: лю́то бо є҆́сть ѻ҆бы́чай до́лгъ и҆сцѣли́ти. Наблюда́имъ и҆ ѡ҆брѧ́щемъ дх҃о́внѣй трꙋбѣ̀ назна́менающей, ви́димѡ ѹ҆́бѡ собира́ющихсѧ бра́тїй, неви́димѡ же собира́ющихсѧ врагѡ́въ: тѣ́мже ѻ҆́ви ѹ҆́бѡ ко ѻ҆дрꙋ̀ пристꙋ́плше по воста́нїи, па́ки на́съ на то́мъ восклони́тисѧ под̾ꙋща́ютъ, пождѝ глаго́люще да́же до сконча́нїѧ нача́лныхъ пѣ́сней, та́же въ цр҃ковь по́йдеши: ѻ҆́ви же на мл҃твѣ предстоѧ́щихъ сно́мъ погрꙋжа́ютъ. И҆́ни, чре́во па́че ѻ҆бы́чаѧ протѧже́ннѣ понꙋжда́ютъ: и҆́ни, бесѣ̑ды твори́ти въ цр҃кви побꙋжда́ютъ: и҆́ни, ѹ҆́мъ въ по́мыслы скве́рны ѿвлека́ютъ: и҆́ни, на стѣ́нꙋ на́съ, ꙗ҆́кѡ и҆знемо́гшихъ, восклонѧ́ютъ: ѻ҆вогда́ же, и҆ прозїѧва́нми мно́гшими ѡ҆блага́ютъ. Нѣ́цыи ѹ҆́бѡ и҆з̾ ни́хъ, смѣ́хꙋ мно́жицею во вре́мѧ мл҃и́твы бы́ти сотвори́ша: да ѻ҆́нѣмъ бг҃а на ны̀ въ негодова́нїе возставлѧ́ютъ: и҆́ни, спѣши́тисѧ на́съ въ ꙳стїхосло́вїи (и҆з̾ рꙋкоп: ꙳ въ печ: ѡ҆ста́в:), ѿ лѣ́ности, ѹ҆бѣжда́ютъ: и҆́ни ко́снѣе пѣ́ти ѿ сластолю́бїѧ побꙋжда́ютъ: ѻ҆вогда́ же и҆ ѹ҆стѡ́мъ присѣдѧ́ще затворє́на та̑ и҆ неꙋдо́бь ѿверза́єма содѣ́ловаютъ. И҆́же бг҃ꙋ предстоѧ́ти помышлѧ́ѧй въ чꙋ́вствѣ се́рдца, въ мл҃и́твѣ сто́лпъ неподви́жимь ѡ҆брѧ́щетсѧ, ничи́мже и҆з̾ предрече́нныхъ порꙋгава́емь. И҆́стинный послꙋ́шникъ, мно́жицею внеза́пꙋ на мл҃и́твѣ ꙳предста́въ (сїѐ въ пеⷱ҇ ѡ҆ст: ꙳ и҆ и҆з̾ рꙋкоп:) ве́сь свѣ́телъ и҆ ра́достенъ быва́етъ: пред̾ꙋгото́вленъ бо бѣ̀ неле́ностною слꙋ́жбою и҆ пред̾искꙋше́нъ подви́жникъ се́й.

<red>В</red>сѣ̑мъ ѹ҆́бѡ возмо́жно є҆́сть, со мно́жествомъ моли́тисѧ: мнѡ́зѣмъ же прили́чно є҆́сть съ є҆динодꙋ́шнымъ є҆ди́нѣмъ: ма́лѣхъ бо є҆́сть ѹ҆едине́ннаѧ мл҃и́тва. Со мно́жествомъ поѧ̀, не возмо́жеши невеще́ственнѣ помоли́тисѧ. Да бꙋ́детъ же тебѣ̀ на дѣ́ланїе ѹ҆ма̀, ꙳гл҃емыхъ (въ рꙋкоп: ꙳пѣва́емыхъ) слове́съ разꙋмѣва́нїе, и҆лѝ па́ки ѡ҆предѣле́на мл҃и́тва, въ пожда́нїи стїха̀ бли́жнѧгѡ. Ниеди́номꙋ подоба́телно є҆́сть въ мл҃и́твѣ ꙳ (въ рꙋкоп: ꙳держа́ти) ꙾рꙋкодѣ́лїе꙾ (꙾
