---
title: "Конда́къ ѳ҃"
navigation:
  key: akathists-tikhonvor-17
  title: "Конда́къ ѳ҃"
  parent: akathists-tikhonvor
  order: 17
type: "akathist"
---

## Конда́къ ѳ҃:

<red>В</red>сѣ̑мъ бы́лъ є҆сѝ всѧ̑, ꙗ҆́коже и҆ ст҃ы́й па́ѵелъ, да всѧ́кѡ нѣ̑кїѧ спасе́ши, бг҃омꙋ́дре: сразсꙋжда́ѧ бо немощно́мꙋ є҆стествꙋ̀ человѣ́ческомꙋ, не ѹ҆кори́лъ є҆сѝ бра́та твоегѡ̀, неподоба́ющыѧ постꙋ̀ снѣ̑ди ꙗ҆дꙋ́ща, но а҆́бїе сѣ́дши кꙋ́пнѡ съ дрꙋ́гомъ є҆гѡ̀, ѿ трапе́зы тоѧ̀ ма́лѡ вкꙋси́лъ є҆сѝ. Помина́юще ѹ҆́бѡ таково́е бл҃госнисхожде́нїе твоѐ, вопїе́мъ къ просла́вльшемꙋсѧ въ тебѣ̀ человѣколю́бцꙋ бг҃ꙋ: <red>А҆</red>ллилꙋ́їа.
