---
title: "Конда́къ в҃"
navigation:
  key: akathists-tikhonvor-3
  title: "Конда́къ в҃"
  parent: akathists-tikhonvor
  order: 3
type: "akathist"
---

## Конда́къ в҃:

<red>В</red>и́дѧ въ творе́нїихъ, а҆́ки въ зерца́лѣ, премꙋ́дрость и҆ сла́вꙋ творца̀ всѧ́ческихъ бг҃а, къ немꙋ̀ дх҃омъ вы́нꙋ возноси́лсѧ є҆сѝ, бг҃омꙋ́дре: свѣ́томъ же бг҃оразꙋ́мїѧ твоегѡ̀ и҆ на́съ ѡ҆зарѝ, да вопїе́мъ кꙋ́пнѡ съ тобо́ю: <red>А҆</red>ллилꙋ́їа.
