---
title: "І҆́косъ ѕ҃"
navigation:
  key: akathists-tikhonvor-12
  title: "І҆́косъ ѕ҃"
  parent: akathists-tikhonvor
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ꙗ҆́кѡ ѕвѣзда̀ лꙋчеза́рнаѧ, воро́нежской па́ствѣ, блиста́нїемъ ѹ҆че́нїй твои́хъ ѡ҆зарѧ́ѧ дꙋ́шы вѣ́рныхъ и҆ разгонѧ́ѧ тмꙋ̀ нече́стїѧ и҆ сꙋевѣ́рїѧ. И҆ ны́нѣ сла́достїю писа́нїй твои́хъ насыща́еши всѧ̑ а҆́лчꙋщыѧ и҆ жа́ждꙋщыѧ пра́вды, и҆̀же благода́рнѣ и҆ взыва́ютъ къ тебѣ̀:

<red>Р</red>а́дꙋйсѧ, наста́вниче, всѣ́хъ къ нб҃сѝ направлѧ́ѧй: ра́дꙋйсѧ, проповѣ́дниче покаѧ́нїѧ, заблꙋ́ждшихъ къ и҆справле́нїю воззыва́ѧй. Ра́дꙋйсѧ, сла́вы бж҃їѧ и҆́стинный ревни́телю: ра́дꙋйсѧ, стра́ннагѡ сꙋевѣ́рїѧ потреби́телю. Ра́дꙋйсѧ, ꙗ҆́кѡ дꙋшетлѣ̑нныѧ ѻ҆бы̑чаи ѡ҆бличи́лъ є҆сѝ: ра́дꙋйсѧ, ꙗ҆́кѡ безстꙋ́дное и҆́грище ѹ҆праздни́лъ є҆сѝ. Ра́дꙋйсѧ, и҆́мже сатана̀ посрами́сѧ: ра́дꙋйсѧ, и҆́мже хрⷭ҇то́съ просла́висѧ. Ра́дꙋйсѧ, ꙗ҆́кѡ и҆ по сме́рти твое́й дꙋ́шы вѣ́рныхъ назида́еши въ бл҃гоче́стїи сла́достїю писа́нїй твои́хъ: ра́дꙋйсѧ, ꙗ҆́кѡ въ ни́хъ сокро́вище, драгоцѣ́ннѣйшее зла́та и҆ сребра̀, на́мъ ѡ҆ста́вилъ є҆сѝ. Ра́дꙋйсѧ, златоꙋ́сте рѡссі́йскїѧ цр҃кве: ра́дꙋйсѧ, па́ствы твоеѧ̀ при́сное ра́дованїе.

<red>Р</red>а́дꙋйсѧ, тѵ́хѡне, вели́кїй и҆ пресла́вный чꙋдотво́рче.
