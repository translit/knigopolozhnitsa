---
title: "І҆́косъ в҃і"
navigation:
  key: akathists-tikhonvor-24
  title: "І҆́косъ в҃і"
  parent: akathists-tikhonvor
  order: 24
type: "akathist"
---

## І҆́косъ в҃і:

<red>П</red>ою́ще ди́вное прославле́нїе ст҃а́гѡ тѣлесѐ твоегѡ̀, ви́димъ тѧ̀, бг҃облаже́нне ст҃и́телю тѵ́хѡне, при́снѡ здѣ̀ и҆сточа́юща пото́ки чꙋде́съ, и҆ въ ѹ҆дивле́нїи восхвалѧ́юще тѧ̀, зове́мъ:

<red>Р</red>а́дꙋйсѧ, живоно́сный и҆сто́чниче, благода́ть и҆сцѣле́нїй и҆злива́ѧй на́мъ ѿ всечестны́ѧ ра́ки твоеѧ̀: ра́дꙋйсѧ, всѣ́хъ ѡ҆держи́мыхъ недꙋ̑ги непосты́дное прибѣ́жище. Ра́дꙋйсѧ, слѣпы́хъ прозрѣ́нїе: ра́дꙋйсѧ, нѣмы́хъ ꙗ҆́сное глаго́ланїе. Ра́дꙋйсѧ, ꙗ҆́кѡ ѿ ѻ҆дра̀ разсла́блєнныѧ воздвиза́еши: ра́дꙋйсѧ, ꙗ҆́кѡ стꙋжа́ємыѧ ѿ бѣсѡ́въ свобожда́еши. Ра́дꙋйсѧ, сꙋхорꙋ̑кїѧ и҆ слѧ́чєнныѧ къ дѣ́ланїю и҆справлѧ́ѧй: ра́дꙋйсѧ, хромы̑мъ и҆ нича́щымъ хожде́нїе подава́ѧй. Ра́дꙋйсѧ, тѣле́съ на́шихъ бл҃госострада́тельный врачꙋ̀ и҆ хране́нїе: ра́дꙋйсѧ, и҆ дꙋ́шъ на́шихъ къ црⷭ҇твїю нбⷭ҇номꙋ возведе́нїе. Ра́дꙋйсѧ, є҆мꙋ́же сора́дꙋютсѧ а҆́гг҃ли, и҆ ѡ҆ не́мже веселѧ́тсѧ человѣ́цы: ра́дꙋйсѧ, и҆́мже бг҃ъ ди́венъ во ст҃ы́хъ свои́хъ ꙗ҆влѧ́етсѧ.

<red>Р</red>а́дꙋйсѧ, тѵ́хѡне, вели́кїй и҆ пресла́вный чꙋдотво́рче.
