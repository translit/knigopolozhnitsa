---
title: "І҆́косъ и҃"
navigation:
  key: akathists-tikhonvor-16
  title: "І҆́косъ и҃"
  parent: akathists-tikhonvor
  order: 16
type: "akathist"
---

## І҆́косъ и҃:

<red>В</red>е́сь и҆спо́лнь любвѐ хрⷭ҇то́вы, тѵ́хѡне бл҃госе́рде, дꙋ́шꙋ твою̀ полага́лъ є҆сѝ за дрꙋ́ги твоѧ̑, и҆ а҆́ки а҆́гг҃лъ храни́тель присꙋ́щь бы́лъ є҆сѝ бли̑жнимъ же и҆ да̑льнымъ, ѡ҆ѕло́блєнныѧ ѹ҆кроща́ѧ, враждꙋ́ющыѧ примирѧ́ѧ, и҆ спасе́нїе всѣ̑мъ ѹ҆строѧ́ѧ. Сегѡ̀ ра́ди чте́мъ ст҃ꙋ́ю па́мѧть твою̀ и҆ ѹ҆се́рднѡ вопїе́мъ тѝ:

<red>Р</red>а́дꙋйсѧ, проповѣ́дниче любвѐ, є҆́юже бг҃ъ примирѝ себѣ̀ человѣ́ки: ра́дꙋйсѧ, ѻ҆́ч҃е бл҃госе́рдый, взыска́вый спасе́нїѧ мно́гихъ. Ра́дꙋйсѧ, смире́нїѧ и҆ неѕло́бїѧ ѹ҆чи́телю: ра́дꙋйсѧ, терпѣ́нїѧ и҆ миролю́бїѧ наста́вниче. Ра́дꙋйсѧ, ꙗ҆́кѡ за пра́вдꙋ претерпѣ́лъ є҆сѝ заꙋше́нїе: ра́дꙋйсѧ, ꙗ҆́кѡ за врагѝ твоѧ̑ ѹ҆молѧ́лъ є҆сѝ гдⷭ҇а. Ра́дꙋйсѧ, є҆гѡ́же любо́вь побѣдѝ всѧ́кꙋ враждꙋ̀: ра́дꙋйсѧ, є҆гѡ́же неѕло́бїе покорѝ бꙋ̑ѧѧ сердца̀. Ра́дꙋйсѧ, миротво́рче благослове́нный: ра́дꙋйсѧ, мздꙋ̀ миротво́рцєвъ наслѣ́дивый. Ра́дꙋйсѧ, наꙋчи́вый за́повѣдемъ хрⷭ҇тѡ́вымъ и҆ сотвори́вый ѧ҆̀: ра́дꙋйсѧ, ве́лїй въ црⷭ҇твїи нбⷭ҇нѣмъ.

<red>Р</red>а́дꙋйсѧ, тѵ́хѡне, вели́кїй и҆ пресла́вный чꙋдотво́рче.
