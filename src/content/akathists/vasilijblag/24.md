---
title: "І҆́косъ в҃і"
navigation:
  key: akathists-vasilijblag-24
  title: "І҆́косъ в҃і"
  parent: akathists-vasilijblag
  order: 24
type: "akathist"
---

## І҆́косъ в҃і:

<red>П</red>ою́щихъ твоѧ̑ по́двиги, восхвалѧ́щихъ твоѧ̑ ѕлострада́нїѧ, прославлѧ́ющихъ твоѐ ю҆ро́дство, дивѧ́щихсѧ твои́мъ добродѣ́телемъ не ѡ҆ста́ви свои́мъ хода́тайствомъ пред̾ гдⷭ҇омъ, да воспое́мъ тѝ:

<red>Р</red>а́дꙋйсѧ, непреста́нный ѡ҆ на́съ бг҃ꙋ мл҃твенниче, млⷭ҇ть бж҃їю на на́съ призыва́ющїй. Ра́дꙋйсѧ, крѣ́пкїй на́шъ защи́тниче, ѿ бѣ́дъ и҆ ско́рбей на́съ ѡ҆хранѧ́ющїй. Ра́дꙋйсѧ, напа́ствꙋемыхъ ско́рый и҆зба́вителю, на пꙋ́ть сп҃се́нїѧ наставлѧ́ющїй. Ра́дꙋйсѧ, гра́дꙋ на́шемꙋ москвѣ̀ всегда́шнїй покрови́телю, по́мощь свою̀ всѣ́мъ чтꙋ́щимъ тѧ̀ прⷭ҇нѡ ꙗ҆влѧ́ющїй.

<red>Р</red>а́дꙋйсѧ, пребл҃же́нне васі́лїе, ю҆ро́де бг҃омꙋ́дре, моско́вскїй чꙋдотво́рче.
