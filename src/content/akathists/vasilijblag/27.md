---
title: "Мл҃тва в҃"
navigation:
  key: akathists-vasilijblag-27
  title: "Мл҃тва в҃"
  parent: akathists-vasilijblag
  order: 27
type: "akathist"
---

## Мл҃тва в҃:

<versal>Ѽ</versal> ѹ҆го́дниче хрⷭ҇то́въ, пребл҃же́нне васі́лїе. Ѹ҆слы́ши ны̀, многогрѣ́шныѧ, ны́нѣ вопїю́щїѧ къ тебѣ̀: поми́лꙋй ны̀, ра́бъ бж҃їихъ <red>и҆мена̀</red>, и҆ ѹ҆млⷭ҇рдисѧ над̾ ѹ҆бо́жествомъ на́шимъ. И҆ мл҃твами твои́ми и҆сцѣлѝ всѧ́къ недꙋ́гъ и҆ болѣ́зь дꙋ́ши и҆ тѣ́ла на́шегѡ грѣ́шнагѡ, и҆ сподо́би ны̀ тече́нїе жи́зни сеѧ̀ невреди́мо, ѿ ви́димыхъ и҆ неви́димыхъ вра́гъ, и҆ безгрѣ́шнѡ прейтѝ, и҆ хрⷭ҇тїа́нскꙋю кончи́нꙋ непосты́днꙋ, ми́рнꙋ, безмѧте́жнꙋ, и҆ нбⷭ҇нагѡ црⷭ҇твїѧ наслѣ́дїе полꙋчи́ти, со всѣ́ми ст҃ы́ми, во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
