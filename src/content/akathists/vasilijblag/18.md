---
title: "І҆́косъ ѳ҃"
navigation:
  key: akathists-vasilijblag-18
  title: "І҆́косъ ѳ҃"
  parent: akathists-vasilijblag
  order: 18
type: "akathist"
---

## І҆́косъ ѳ҃:

<red>В</red>ѣті́йствовати хотѧ́щїй ѧ҆зы́къ на́шъ безгла́сїемъ свѧзꙋ́етсѧ, ꙗ҆́кѡ не могꙋ́щїй по достоѧ́нїю восхвали́ти добродѣ́тели твоѧ̀. Не пре́зри на́съ, зовꙋ́щихъ тѝ:

<red>Р</red>а́дꙋйсѧ, росо́ю блгⷣти дꙋ́шꙋ свою̀ напои́вый и҆ сѣмена̀ бл҃гі́е и҆змла́да въ не́й насади́вый. Ра́дꙋйсѧ, плоды̀ сп҃си́тельныѧ въ се́рдцѣ свое́мъ возрасти́вый по́двигами свои́ми, ꙗ҆́кѡ ка́менїемъ многоцѣ́ннымъ, себє̀ ѹ҆кра́сивый. Ра́дꙋйсѧ, крі́не ра́йскїй, добродѣ́телѧми бл҃гоꙋха́ющїй и҆ се́рдце на́ше ѹ҆слажда́ющїй. Ра́дꙋйсѧ, свѣти́льникъ пресвѣ́тлый во тмѣ̀ грѣхо́внѣй сїѧ́ющїй, на́съ же свѣ́томъ бл҃горазꙋ́мїѧ просвѣща́ющїй.

<red>Р</red>а́дꙋйсѧ, пребл҃же́нне васі́лїе, ю҆ро́де бг҃омꙋ́дре, моско́вскїй чꙋдотво́рче.
