---
title: "І҆́косъ д҃"
navigation:
  key: akathists-vasilijblag-8
  title: "І҆́косъ д҃"
  parent: akathists-vasilijblag
  order: 8
type: "akathist"
---

## І҆́косъ д҃:

<red>С</red>лы́ша хрⷭ҇то́вꙋ за́повѣдь: и҆щи́те пре́ждѣ всегѡ̀ цр҃ствїѧ бж҃їѧ и҆ пра́вды є҆гѡ̀, ѿрасль є҆сѝ всѧ́кое мі́рское пристра́стїе. Восхвалѧ́юще таковꙋ́ю ѡ҆ бз҃ѣ̀ ре́вность твою̀, вопїе́мъ:

<red>Р</red>а́дꙋйсѧ, ѿ ю҆́ности до́мъ ѻ҆те́ческїй ѡ҆ста́вивый и҆ сро́дники своѧ̑ и҆ дрꙋ́ги всѧ̑ поки́нꙋвый. Ра́дꙋйсѧ, къ до́мꙋ ѻ҆тца̀ нбⷭ҇нагѡ стопы̀ своѧ̑ напра́вивый, широ́кїй пꙋ́ть сласте́й ѿри́нꙋвый. Ра́дꙋйсѧ, неѧ́сыти пꙋсты́нней ѹ҆подо́бивыйсѧ, кро́ва себѣ̀ на землѝ не и҆мѣ́вый. Ра́дꙋйсѧ, ѻ҆би́телей ра́йскихъ сподо́бивыйсѧ, приста́нище бл҃гоѿи́шное та́мѡ ѡ҆брѣ́тый.

<red>Р</red>а́дꙋйсѧ, пребл҃же́нне васі́лїе, ю҆ро́де бг҃омꙋ́дре, моско́вскїй чꙋдотво́рче.
