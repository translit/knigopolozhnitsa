---
title: "І҆́косъ и҃"
navigation:
  key: akathists-vasilijblag-16
  title: "І҆́косъ и҃"
  parent: akathists-vasilijblag
  order: 16
type: "akathist"
---

## І҆́косъ и҃:

<red>В</red>е́сь къ бг҃ꙋ впери́въ тво́й ѹ҆́мъ, и҆ возлюбѝ нбⷭ҇наѧ, земно́е всѐ ѿрѧ́слъ є҆сѝ, тѣ́мже на́съ ны́нѣ землѝ приве́рженныхъ къ нбⷭ҇номꙋ ѻ҆братѝ, да и҆зба́вльшесѧ ѿ земна́гѡ пристра́стїѧ и҆ сꙋеты̀ мі́рскїѧ, бл҃года́рственнѡ возопїи́мъ тѝ:

<red>Р</red>а́дꙋйсѧ, тѣ́ломъ на землѝ пребыва́вый, но земна́ѧ всѧ̑ презрѣ́вый. Ра́дꙋйсѧ, дꙋ́хомъ же на нб҃ѣ ѻ҆бита́вый. Ра́дꙋйсѧ, ди́вный бж҃їй ѹ҆го́дниче, житїе́мъ свои́мъ, ꙗ҆́кѡ со́лнце, сїѧ́ющїй. Ра́дꙋйсѧ, многотерпѣли́вый хрⷭ҇то́въ подви́жниче, и҆ на́съ къ по́двигамъ призыва́ющїй.

<red>Р</red>а́дꙋйсѧ, пребл҃же́нне васі́лїе, ю҆ро́де бг҃омꙋ́дре, моско́вскїй чꙋдотво́рче.
