---
title: "І҆́косъ з҃"
navigation:
  key: akathists-vasilijblag-14
  title: "І҆́косъ з҃"
  parent: akathists-vasilijblag
  order: 14
type: "akathist"
---

## І҆́косъ з҃:

<red>Д</red>и́внѡ и҆ пречꙋ́днѡ ю҆ро́дство твоѐ бы́сть, пребл҃же́нне, всѧ́кое нече́стїе и҆ беззако́нїе небоѧ́зненнѡ ѡ҆блича́лъ є҆сѝ, мно́гїѧ досажде́нїѧ и҆ ра́ны за то претерпѣва́ѧ. Таково́й вели́кїй по́двигъ тво́й ѹ҆бл҃жа́ѧ, зове́мъ тѝ:

<red>Р</red>а́дꙋйсѧ, ѹ҆́мъ земно́й ѿри́нꙋвый, нбⷭ҇ный ра́зꙋмъ воспрїѧ́вый. Ра́дꙋйсѧ, земнꙋ́ю мꙋ́дрость всю̀ поки́нꙋвый, ю҆ро́дства по́двиги себѣ̀ и҆збра́вый. Ра́дꙋйсѧ, дїа́вола свои́мъ ю҆ро́дствомъ прехитри́вый и҆ льсти́выхъ сѣте́й є҆гѡ̀ и҆збѣжа́вый. Ра́дꙋйсѧ, безꙋ́мна мі́рꙋ себѣ̀ ꙗ҆ви́вый, мꙋ́дрыхъ вѣ́ка сегѡ̀ всѣ́хъ попра́вый.

<red>Р</red>а́дꙋйсѧ, пребл҃же́нне васі́лїе, ю҆ро́де бг҃омꙋ́дре, моско́вскїй чꙋдотво́рче.
