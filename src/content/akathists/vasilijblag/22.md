---
title: "І҆́косъ а҃і"
navigation:
  key: akathists-vasilijblag-22
  title: "І҆́косъ а҃і"
  parent: akathists-vasilijblag
  order: 22
type: "akathist"
---

## І҆́косъ а҃і:

<red>С</red>вѣ́топода́тельна свѣти́льника вели́кагѡ зри́мъ тебѣ̀, пребл҃же́нне васі́лїе, наставлѧ́юща на пꙋ́ть пра́вый блꙋжда́ющихъ во тмѣ̀ и҆ сѣ́ни сме́ртнѣй. Тагѡ̀ ра́ди вопїе́мъ тѝ:

<red>Р</red>а́дꙋйсѧ, лꙋчꙋ̀ пра́вды хрⷭ҇то́вой посо́бствꙋющїй, мглꙋ̀ по́мыслѡвъ сꙋ́етныхъ разгонѧ́ющїй. Ра́дꙋйсѧ, зарѐ и҆́стины є҆ѵⷢ҇льскїѧ, тмꙋ̀ страсте́й ѡ҆свѣща́ющаѧ и҆ ѡ҆б̾ѧ́тыхъ є҆́ю ѿ ги́бели вѣ́чныѧ сп҃са́ющаѧ. Ра́дꙋйсѧ, ѹ҆́гль бжⷭ҇твенный, по́хоти на́ша ѡ҆палѧ́ющїй, лꙋка́выѧ ко́зни бѣсо́вскїѧ потреблѧ́ющїй. Ра́дꙋйсѧ, пла́мень нбⷭ҇ный, хла́дныѧ сердца̀ на́ша возгрѣва́ющїй, ѹ҆мы́ же свѣ́томъ бжⷭ҇твеннымъ ѡ҆зарѧ́ющїй.

<red>Р</red>а́дꙋйсѧ, пребл҃же́нне васі́лїе, ю҆ро́де бг҃омꙋ́дре, моско́вскїй чꙋдотво́рче.
