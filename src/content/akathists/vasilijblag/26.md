---
title: "Мл҃тва а҃"
navigation:
  key: akathists-vasilijblag-26
  title: "Мл҃тва а҃"
  parent: akathists-vasilijblag
  order: 26
type: "akathist"
---

## Мл҃тва а҃:

<versal>Ѽ</versal> вели́кїй ѹ҆го́дниче хрⷭ҇то́въ, и҆́стинный дрꙋ́же и҆ вѣ́рный ра́бе всетворца̀ гдⷭ҇а бг҃а, пребл҃же́нне васі́лїе. Ѹ҆слы́ши ны̀ многогрѣ́шныѧ, ны́нѣ вопїю́щыѧ къ тебѣ̀ и҆ призыва́ющыѧ и҆́мѧ твоѐ ст҃о́е: поми́лꙋй ны̀ припа́дающыѧ дне́сь къ ра́цѣ моще́й твои́хъ: прїимѝ ма́лое на́ше и҆ недосто́йное сїѐ моле́нїе, ѹ҆милосе́рдисѧ над̾ ѹ҆бо́жествомъ на́шимъ, и҆ мл҃твами твои́ми и҆сцѣлѝ всѧ́къ недꙋ́гъ и҆ болѣ́зь дꙋ́ши и҆ тѣ́ла на́шегѡ грѣ́шнагѡ, и҆ сподо́би ны̀ тече́нїе жи́зни сеѧ̀ невреди́мѡ ѿ ви́димыхъ и҆ неви́димыхъ вра̑гъ безгрѣ́шнѡ прейтѝ, и҆ хрⷭ҇тїа́нскꙋю кончи́нꙋ непосты́днꙋ, ми́рнꙋ, безмѧте́жнꙋ, и҆ нбⷭ҇нагѡ црⷭ҇твїѧ наслѣ́дїе полꙋчи́ти со всѣ́ми ст҃ы́ми во вѣ́ки вѣкѡ́въ. <red>А҆</red>ми́нь.
