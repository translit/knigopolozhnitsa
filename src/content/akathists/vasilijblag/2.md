---
title: "І҆́косъ а҃"
navigation:
  key: akathists-vasilijblag-2
  title: "І҆́косъ а҃"
  parent: akathists-vasilijblag
  order: 2
type: "akathist"
---

## І҆́косъ а҃:

<red>А҆́</red>гг҃лоподо́бнѡ житїѐ твоѐ бы́стъ бг҃обл҃же́ннѣ и҆ чистота̀ вои́стинꙋ несквѣ́рна: вѣ́дый бо, ꙗ҆́кѡ любвѐ мі́ра сегѡ̀ вражда̀ бг҃ꙋ є҆́сть, не восхотѣ́лъ є҆сѝ дрꙋ́гъ мі́рꙋ бы́ти, но преда́лъ є҆сѝ всегѡ̀ себѣ̀ бг҃ꙋ, таково́мꙋ вели́чїю по́двига твоегѡ̀ дивѧ́щесѧ вопїе́мъ:

<red>Р</red>а́дꙋйсѧ, вѣ́рный гдⷭ҇а слꙋжи́телю, лоза̀ преди́внаѧ хрⷭ҇то́ва вїногра́да. Ра́дꙋйсѧ, житїѧ̀ добродѣ́тельнагѡ ѹ҆чи́телю, ѻ҆вча̀ и҆збра́нное гдⷭ҇нѧ ста́да. Ра́дꙋйсѧ, ло́на а҆враа́ма насе́льниче, раѧ̀ пресла́достнагѡ жи́тель. Ра́дꙋйсѧ, црⷭ҇твїѧ нбⷭ҇нагѡ наслѣ́дниче, та́мѡ себѣ̀ воспрїѧ́вый ѻ҆би́тель.

<red>Р</red>а́дꙋйсѧ, пребл҃же́нне васі́лїе, ю҆ро́де бг҃омꙋ́дре, моско́вскїй чꙋдотво́рче.
