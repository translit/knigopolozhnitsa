---
title: "І҆́косъ г҃"
navigation:
  key: akathists-vasilijblag-6
  title: "І҆́косъ г҃"
  parent: akathists-vasilijblag
  order: 6
type: "akathist"
---

## І҆́косъ г҃:

<red>И҆</red>мѣ́ѧй въ се́рдцѣ сло́во гдⷭ҇не: ка́ѧ бо по́льза чл҃вѣ́кꙋ, а҆́ще прїѻбрѧ́щетъ мі́ръ ве́сь, и҆ ѿщети́тъ дꙋ́шꙋ свою̀: всѧ̑ кра̑снаѧ мі́ра сегѡ̀ во ѹ҆ме́ты вмѣни́лъ є҆сѝ, тѣ́мже прославлѧ́юще тѧ̀, зове́мъ:

<red>Р</red>а́дꙋйсѧ, въ мі́рѣ се́мъ внѣ̀ мі́ра жи́вый, и҆ сла́вꙋ всю̀ є҆гѡ̀ презрѣ́вый. Ра́дꙋйсѧ, во пло́ти а҆́ки безпло́тенъ бы́вый, нбⷭ҇ныѧ сла́вы восхотѣ́вый. Ра́дꙋйсѧ, дꙋ́шꙋ свою̀ возлюби́вый, сп҃се́нїѧ вѣ́чнагѡ и҆ска́вый. Ра́дꙋйсѧ, тѣ́ло своѐ ꙗ҆́кѡ врага̀ смири́вый, пꙋ́ть по́двига и҆збра́вый.

<red>Р</red>а́дꙋйсѧ, пребл҃же́нне васі́лїе, ю҆ро́де бг҃омꙋ́дре, моско́вскїй чꙋдотво́рче.
