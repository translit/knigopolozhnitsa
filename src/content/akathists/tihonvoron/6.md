---
title: "І҆́косъ г҃"
navigation:
  key: akathists-tihonvoron-6
  title: "І҆́косъ г҃"
  parent: akathists-tihonvoron
  order: 6
type: "akathist"
---

## І҆́косъ г҃:

<red>И҆</red>мѣ́ѧ вѣ́рꙋ несꙋмнѣ́ннꙋ и҆ по́мыслъ чи́стъ, всѧ̑ кра̑снаѧ мі́ра сегѡ̀ презрѣ́лъ є҆сѝ, тѵ́хѡне бл҃же́нне, и҆ въ ѻ҆́бразѣ а҆́гг҃льстѣмъ нелѣ́ностнѡ послꙋжи́лъ є҆сѝ гдⷭ҇ꙋ: тѣ́мъ же, а҆́ки ѕвѣзда̀ пꙋтево́днаѧ, свѣ́тиши всѣ̑мъ, хотѧ́щымъ жи́ти въ преподо́бїи и҆ вопїю́щымъ тебѣ̀:

<red>Р</red>а́дꙋйсѧ, житїю̀ безпло́тныхъ поревнова́вый: ра́дꙋйсѧ, по́двигѡмъ дре́внихъ ст҃ы́хъ ѻ҆ц҃ъ подража́вый. Ра́дꙋйсѧ, ꙗ҆́кѡ прїи́мъ кре́стъ, хрⷭ҇тꙋ̀ послѣ́довалъ є҆сѝ: ра́дꙋйсѧ, ꙗ҆́кѡ ѻ҆́бразъ страсте́й є҆гѡ̀ въ се́рдцѣ твое́мъ преднаписа́лъ є҆сѝ. Ра́дꙋйсѧ, ꙗ҆́кѡ всѧ̑ кѡ́зни дїа́вола си́лою крⷭ҇та̀ гдⷭ҇нѧ разрꙋши́лъ є҆сѝ: ра́дꙋйсѧ, ꙗ҆́кѡ похотѣ̑нїѧ грѣхѡ́внаѧ моли́твою и҆ терпѣ́нїемъ побѣди́лъ є҆сѝ. Ра́дꙋйсѧ, ꙗ҆́кѡ ѹ҆гожда́лъ є҆сѝ гдⷭ҇ꙋ всѧ́кимъ бл҃гоꙋгожде́нїемъ: ра́дꙋйсѧ, преꙋкраше́ннаѧ хра́мино добродѣ́телей. Ра́дꙋйсѧ, красото̀ смиренномꙋ́дрїѧ и҆ воздержа́нїѧ: ра́дꙋйсѧ, ѻ҆́бразе кро́тости и҆ послꙋша́нїѧ. Ра́дꙋйсѧ, по́стникѡвъ весе́лїе и҆ и҆́нокѡвъ похвало̀: ра́дꙋйсѧ, бо́лїй въ ли́цѣ преподо́бныхъ.

<red>Р</red>а́дꙋйсѧ, тѵ́хѡне, вели́кїй и҆ пресла́вный чꙋдотво́рче.
