---
title: "Конда́къ а҃і"
navigation:
  key: akathists-tihonvoron-21
  title: "Конда́къ а҃і"
  parent: akathists-tihonvoron
  order: 21
type: "akathist"
---

## Конда́къ а҃і:

<red>П</red>ѣ́нїе ѹ҆ гро́ба твоегѡ̀, ѹ҆го́дниче бж҃їй, ст҃и́телю ѻ҆́ч҃е тѵ́хѡне, не ѹ҆молчѐ ѿ днѐ бл҃же́ннагѡ ѹ҆спе́нїѧ до днѐ свѣ́тлагѡ прославле́нїѧ твоегѡ̀: мно́зи бо вѣ́дѧхꙋ тѧ̀ бг҃оно́сна и҆ равноа́гг҃льна сꙋ́ща. Ны́нѣ же всѧ̀ рѡссі́йскаѧ землѧ̀ бл҃года́рнѣ вопїе́тъ просла́вльшемꙋ тѧ̀ бг҃ꙋ: <red>А҆</red>ллилꙋ́їа.
