---
title: "І҆́косъ і҃"
navigation:
  key: akathists-tihonvoron-20
  title: "І҆́косъ і҃"
  parent: akathists-tihonvoron
  order: 20
type: "akathist"
---

## І҆́косъ і҃:

<red>С</red>тѣна̀ бы́лъ є҆сѝ по́мощи и҆ застꙋпле́нїѧ всѣ̑мъ безпомѡ́щнымъ и҆ напа́ствꙋємымъ, ст҃и́телю тѵ́хѡне, и҆ милосе́рдїѧ неистощи́мое сокро́вище. Сегѡ̀ ра́ди сла́вѧще бг҃а, ди́внаго во ст҃ы́хъ свои́хъ, и҆ тѧ̀ ѹ҆блажа́емъ:

<red>Р</red>а́дꙋйсѧ, безкро́вныхъ приста́нище: ра́дꙋйсѧ, всѣ́хъ безпомо́щныхъ ско́рый помо́щниче. Ра́дꙋйсѧ, си́рыхъ пита́телю и҆ призрѣ́нїе: ра́дꙋйсѧ, скꙋ́дныхъ земледѣ́льцєвъ снабдѣ́нїе. Ра́дꙋйсѧ, скорбѧ́щымъ прибѣ́жище: ра́дꙋйсѧ, печа̑льнымъ ѹ҆тѣше́нїе. Ра́дꙋйсѧ, ѡ҆би̑димымъ застꙋпле́нїе: ра́дꙋйсѧ, ѡ҆би́дѧщихъ вразꙋмле́нїе. Ра́дꙋйсѧ, ѹ҆гнетє́ннымъ защи́тниче: ра́дꙋйсѧ, си̑льнымъ мі́ра сегѡ̀ небоѧ́зненный сꙋда̀ бж҃їѧ провозвѣ́стниче. Ра́дꙋйсѧ, ꙗ҆́кѡ за пра́вдꙋ претерпѣ́лъ є҆сѝ скѡ́рби: ра́дꙋйсѧ, ꙗ҆́кѡ стѧжа́лъ є҆сѝ блаже́нство гони́мыхъ ра́ди пра́вды.

<red>Р</red>а́дꙋйсѧ, тѵ́хѡне, вели́кїй и҆ пресла́вный чꙋдотво́рче.
