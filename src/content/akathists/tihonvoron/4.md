---
title: "І҆́косъ в҃"
navigation:
  key: akathists-tihonvoron-4
  title: "І҆́косъ в҃"
  parent: akathists-tihonvoron
  order: 4
type: "akathist"
---

## І҆́косъ в҃:

<red>Р</red>а́зꙋмъ тво́й бжⷭ҇твенными ѹ҆че́нми просвѣти́лъ є҆сѝ, бг҃омꙋ́дре тѵ́хѡне, ѿве́ргнꙋвъ всѧ́ко плотско́е мꙋдрова́нїе, съ ра́зꙋмомъ же и҆ во́лю повинꙋ́лъ є҆сѝ гдⷭ҇еви: тѣ́мъ же сосꙋ́дъ чи́стъ и҆ селе́нїе дх҃ꙋ и҆́стины ꙗ҆ви́лсѧ є҆сѝ. Сегѡ̀ ра́ди, ꙗ҆́кѡ бг҃омꙋ́драго наста́вника, тѧ̀ ѹ҆блажа́юще, воспѣва́емъ си́це:

<red>Р</red>а́дꙋйсѧ, бж҃їѧ премꙋ́дрости созерца́телю и҆ проповѣ́дниче: ра́дꙋйсѧ, ꙗ҆́кѡ ѿ тлѣ́ннагѡ мі́ра дꙋхо́вное сокро́вище, ѹ҆слажда́ющее дꙋ́шы вѣ́рныхъ, собра́лъ є҆сѝ. Ра́дꙋйсѧ, и҆́стиннагѡ бг҃осло́вїѧ златослове́сный ѹ҆чи́телю: ра́дꙋйсѧ, ꙗ҆́кѡ ѹ҆ста̀ хрⷭ҇то́вы, и҆сточа̑юща словеса̀ жи́зни вѣ́чныѧ, бы́лъ є҆сѝ. Ра́дꙋйсѧ, зако́на бж҃їѧ ѿ всеѧ̀ дꙋшѝ твоеѧ̀ взыска́вый: ра́дꙋйсѧ, свидѣ́нїй и҆ ѡ҆правда́нїй гдⷭ҇нихъ возжада́вый. Ра́дꙋйсѧ, ꙗ҆́кѡ къ нб҃сѝ ведꙋ́щими стезѧ́ми невозвра́тнѡ ше́лъ є҆сѝ: ра́дꙋйсѧ, ꙗ҆́кѡ на высотꙋ̀ добродѣ́телей возше́лъ є҆сѝ. Ра́дꙋйсѧ, ꙗ҆́кѡ мы́сленнымъ ѻ҆́комъ къ невече́рнемꙋ свѣ́тꙋ хрⷭ҇тꙋ̀ вы́нꙋ взира́лъ є҆сѝ: ра́дꙋйсѧ, ꙗ҆́кѡ видѣ́нїѧ пренбⷭ҇нагѡ свѣ́та сподо́билсѧ є҆сѝ. Ра́дꙋйсѧ, бж҃їѧ ра́зꙋма и҆спо́лненный: ра́дꙋйсѧ, бл҃года́тїю дх҃а ст҃а́гѡ прїѡсѣне́нный.

<red>Р</red>а́дꙋйсѧ, тѵ́хѡне, вели́кїй и҆ пресла́вный чꙋдотво́рче.
