---
title: "І҆́косъ ѕ҃"
navigation:
  key: akathists-milkgiver-12
  title: "І҆́косъ ѕ҃"
  parent: akathists-milkgiver
  order: 12
type: "akathist"
---

## І҆́косъ ѕ҃:

<red>В</red>озсїѧ́ла є҆сѝ лꙋча́ми преди́вныхъ чꙋде́съ, бцⷣе дв҃о, ѿ і҆кѡ́ны твоеѧ̀ ст҃ы́ѧ не то́кмѡ въ ѻ҆би́тели ст҃оилїи́нстѣй на а҆ѳѡ́нѣ, но и҆ въ рѡссі́и, и҆дѣ́же ѻ҆на̀ пренесе́сѧ ѿ бл҃гоговѣ́йнагѡ и҆́нока і҆гна́тїа, на благꙋ́ю потре́бꙋ ѻ҆би́тели є҆гѡ̀ ст҃ы́ѧ, и҆ мно́жество и҆сцѣле́нїй и҆сточѝ недꙋ̑жнымъ, ѡ҆ ни́хже бл҃годарѧ́ще тѧ̀ цѣли́тельницꙋ благꙋ́ю, хвале́бнѡ тебѣ̀ зове́мъ:

<red>Р</red>а́дꙋйсѧ, ѿ го́рнихъ высо́тъ всѣ́хъ на́съ ма́тернею любо́вїю твое́ю назира́ющаѧ: ра́дꙋйсѧ, ю҆до́ль земнꙋ́ю многоско́рбнꙋю благодѣѧ̑нїи твои́ми посѣща́ющаѧ. Ра́дꙋйсѧ, ста́рца смире́ннагѡ и҆ безкни́жнагѡ къ прославле́нїю і҆кѡ́ны твоеѧ̀ ст҃ы́ѧ и҆збра́вшаѧ: ра́дꙋйсѧ, чрез̾ него̀ мнѡ́гїѧ млⷭ҇ти твоѧ̑ лю́демъ проѧви́шаѧ. Ра́дꙋйсѧ, не то́кмѡ на а҆ѳѡ́нѣ, но и҆ въ рѡссі́и чꙋдесы̀ і҆кѡ́нꙋ твою̀ просла́вльшаѧ: ра́дꙋйсѧ, нема́лое вре́мѧ та́мѡ і҆кѡ́нѣ твое́й пребы́ти бл҃говоли́вшаѧ. Ра́дꙋйсѧ, въ сиротствѣ̀ ѿ неѧ̀ ѻ҆би́тель твою̀ неѡста́вльшаѧ: ра́дꙋйсѧ, і҆кѡ́нꙋ твою̀ въ ню̀ ми́лостивнѡ возврати́вшаѧ. Ра́дꙋйсѧ, лицезрѣ́нїемъ чꙋдотво́рнагѡ ѻ҆́браза твоегѡ̀ до ны́нѣ на́съ ѹ҆тѣша́ющаѧ: ра́дꙋйсѧ, є҆го̀ ст҃ы́мъ ѡ҆сѣне́нїемъ ѿ всѧ́кихъ бѣ́дъ на́съ спаса́ющаѧ. Ра́дꙋйсѧ, цр҃кве хрⷭ҇то́вы сїѧ́ющаѧ лѣ́пото: ра́дꙋйсѧ, хрⷭ҇тїа́нъ правосла́вныхъ крѣ́пкое ѹ҆пова́нїе.

<red>Р</red>а́дꙋйсѧ блгⷣтнаѧ бцⷣе дв҃о, млекопита́тельнице сп҃са дꙋ́шъ на́шихъ.
