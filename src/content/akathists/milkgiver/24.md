---
title: "І҆́косъ в҃і"
navigation:
  key: akathists-milkgiver-24
  title: "І҆́косъ в҃і"
  parent: akathists-milkgiver
  order: 24
type: "akathist"
---

## І҆́косъ в҃і:

<red>П</red>ою́ще пресла̑внаѧ чꙋдеса̀ твоѧ̑, бцⷣе дв҃о, ѿ і҆кѡ́ны твоеѧ̀ ст҃ы́ѧ ꙗ҆влє́ннаѧ и҆ присноѧвлѧ́ємаѧ, хва́лимъ, сла́вимъ и҆ велича́емъ тѧ̀, возвели́чившꙋю ро́дъ на́шъ непоро́чною твою̀ чⷭ҇тото́ю: ты́ же, всебл҃га́ѧ, ѡ҆свѧтѝ и҆ спасѝ сла́вѧщыѧ тѧ̀, и҆ сподо́би на́съ прича́стники бы́ти сла́вы небе́сныѧ, да ра́достнѡ тебѣ̀ взыва́емъ:

<red>Р</red>а́дꙋйсѧ, голꙋби́це кро́ткаѧ и҆ неѕло́биваѧ: ра́дꙋйсѧ, мт҃и чадолюби́ваѧ. Ра́дꙋйсѧ, а҆́гнице, а҆́гнца бж҃їѧ во чре́вѣ твое́мъ ѹ҆па́сшаѧ: ра́дꙋйсѧ, ѿ сосцꙋ̑ твоє́ю є҆го̀ млекопита́вшаѧ. Ра́дꙋйсѧ, прⷪ҇ро́ческаѧ свѣ́тлаѧ похвало̀: ра́дꙋйсѧ, а҆пⷭ҇льскаѧ нетлѣ́ннаѧ сла́во. Ра́дꙋйсѧ, мч҃никѡвъ ѹ҆крѣпле́нїе: ра́дꙋйсѧ, ст҃и́телей ѹ҆тѣше́нїе. Ра́дꙋйсѧ, прпⷣбныхъ пречⷭ҇тны́й вѣ́нче: ра́дꙋйсѧ, првⷣныхъ непрестаю́щее ѹ҆дивле́нїе. Ра́дꙋйсѧ, всѣ́хъ ст҃ы́хъ при́сное ра́дованїе: ра́дꙋйсѧ, хрⷭ҇тїа́нъ непосты́дное прибѣ́жище.

<red>Р</red>а́дꙋйсѧ, блгⷣтнаѧ бцⷣе дв҃о, млекопита́тельнице сп҃са дꙋ́шъ на́шихъ.
