---
title: "Конда́къ а҃і"
navigation:
  key: akathists-milkgiver-21
  title: "Конда́къ а҃і"
  parent: akathists-milkgiver
  order: 21
type: "akathist"
---

## Конда́къ а҃і:

Пѣ́нїе хвале́бное прино́симъ тѝ, всепѣ́таѧ влⷣчце, ѡ҆ ꙗ҆вле́нїи чꙋдотво́рныѧ твоеѧ̀ і҆кѡ́ны, и҆ свѣ́тлѡ пра́зднꙋемъ пра́здникъ тво́й всечⷭ҇тны́й, возвѣща́юще млⷭ҇ти твоѧ̑ и҆ чꙋдеса̀, и҆́миже ѡ҆богати́сѧ всѧ̀ вселе́ннаѧ. ты́ же всебл҃га́ѧ, сама̀ наꙋчѝ на́съ бл҃гопрїѧ́тнѡ сла́вити тѧ̀, да не ꙗ҆ви́мсѧ предъ тобо́ю безѿвѣ́тны и҆ и҆зжене́мсѧ ѿ пречтⷭ҇агѡ лица̀ твоегѡ̀ ꙗ҆́кѡ недосто́йнїи, но да просла́вимъ тѧ̀ съ досто́йными, зовꙋ́ще бг҃ꙋ: <red>А҆</red>ллилꙋ́їа.
