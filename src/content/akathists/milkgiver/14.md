---
title: "І҆́косъ з҃"
navigation:
  key: akathists-milkgiver-14
  title: "І҆́косъ з҃"
  parent: akathists-milkgiver
  order: 14
type: "akathist"
---

## І҆́косъ з҃:

<red>Д</red>и́внѡ просла́вила є҆сѝ чꙋде́снистꙋю і҆кѡ́нꙋ твою̀, млекопита́тельница и҆менꙋ́емꙋю, бцⷣе дв҃о, на не́йже красотꙋ̀ твою̀ дѣ́вственнꙋю созерца́юще, и҆ рꙋка́ма твои́ма держи́маго, краснѣ́йшаго па́че сынѡ́въ чл҃вѣ́ческихъ, бг҃омлⷣнца і҆и҃са ви́дѧще, къ славосло́вїю твоемꙋ̀ возбꙋжда́емсѧ, и҆ си́це тебѣ̀ зове́мъ:

<red>Р</red>а́дꙋйсѧ, дѣ́вства цвѣ́те неꙋвѧда́емый: ра́дꙋйсѧ, ма́терей сла́во и҆ похвало̀. Ра́дꙋйсѧ, мѷрополо́жнице бл҃гоꙋха́нїѧ хрⷭ҇то́ва: ра́дꙋйсѧ а҆лава́стре врачева́нїѧ, на всѧ́къ недꙋ́гъ врачевство̀ содержа́й. Ра́дꙋйсѧ, свѣтоно́снаѧ пала́то ст҃ѣ́йшагѡ сло́ва: ра́дꙋйсѧ преꙋкраше́ннаѧ ло́жнице цр҃ѧ̀ царе́й. Ра́дꙋйсѧ, горо̀ ст҃а́ѧ сни́тїемъ бж҃їимъ просла́вленнаѧ: ра́дꙋйсѧ, всезлата́ѧ ста́мно ма́нны бжⷭ҇твенныѧ. Ра́дꙋйсѧ, клѣщѐ та́инственнаѧ: ра́дꙋйсѧ, кꙋпино̀ неѡпали́маѧ. Ра́дꙋйсѧ, глꙋбино̀ неꙋдобозри́маѧ: ра́дꙋйсѧ, невѣ́сто неневѣ́стнаѧ.

<red>Р</red>а́дꙋйсѧ блгⷣтнаѧ бцⷣе дв҃о, млекопита́тельнице сп҃са дꙋ́шъ на́шихъ.
