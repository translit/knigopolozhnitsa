---
title: "І҆́косъ в҃"
navigation:
  key: akathists-milkgiver-4
  title: "І҆́косъ в҃"
  parent: akathists-milkgiver
  order: 4
type: "akathist"
---

## І҆́косъ в҃:

<red>Р</red>а́зꙋмъ чл҃вѣ́ческїй превосхо́дитъ ве́лїе та́инство воплоще́нїѧ ѿ тебє̀ бцⷣе, є҆ди́нагѡ ѿ трⷪ҇цы хрⷭ҇та̀ жизнода́вца, є҆го́же ни а҆́гг҃ли нбⷭ҇нїи пости́гнꙋти мо́гꙋтъ: мы́ же земні́и и҆ пе́рстнїи. непостижи́момꙋ дивѧ́щесѧ и҆ кра́йнее снисхожде́нїе влады́чне прославлѧ́юще, тебѣ̀ слꙋжи́тельницѣ та́инства и҆ млекопита́тельницѣ жи́зни на́шеѧ, благоꙋмиле́ннѡ глаго́лемъ:

<red>Р</red>а́дꙋйсѧ, і҆ѡакі́ма и҆ а҆́нны прозѧбе́нїе ст҃о́е: ра́дꙋйсѧ, непло́дныѧ ѹ҆тро́бы пло́дъ бг҃одарова́нный. Ра́дꙋйсѧ, въ зача́тїи твое́мъ чꙋдесы̀ прославле́ннаѧ: ра́дꙋйсѧ, въ рожде́нїи твое́мъ блгⷣтїю бж҃їею ѡ҆сѣне́ннаѧ. Ра́дꙋйсѧ, въ благовѣ́щенїи твое́мъ смире́нїе ст҃о́е показа́вшаѧ: ра́дꙋйсѧ, дѣ́вство и҆ ма́терство пречꙋ́днѡ въ себѣ̀ сочета́вшаѧ. Ра́дꙋйсѧ, сп҃си́телѧ мі́рꙋ нетлѣ́ннѡ ро́ждшаѧ: ра́дꙋйсѧ, ꙗ҆́кѡ млⷣнца є҆гѡ̀ млекопита́вшаѧ. Ра́дꙋйсѧ, ве́лїе вселе́нныѧ чꙋ́до: ра́дꙋйсѧ, непостижи́маѧ къ разꙋмѣ́нїю та́йно. Ра́дꙋйсѧ, кївѡ́те ѡ҆свѧще́нный бжⷭ҇тва̀: ра́дꙋйсѧ, ст҃а́ѧ ст҃ы́хъ бо́льшаѧ.

<red>Р</red>а́дꙋйсѧ блгⷣтнаѧ бцⷣе дв҃о, млекопита́тельнице сп҃са дꙋ́шъ на́шихъ.
