---
title: "І҆́косъ є҃"
navigation:
  key: akathists-milkgiver-10
  title: "І҆́косъ є҃"
  parent: akathists-milkgiver
  order: 10
type: "akathist"
---

## І҆́косъ є҃:

<red>В</red>и́дѧще влⷣчце, здѣ̀ на землѝ ст҃ꙋ́ю і҆кѡ́нꙋ твою̀, и҆сцѣле́нїй стрꙋи̑ точа́щꙋю, позна́емъ вели́чїе и҆ всемогꙋ́щество твоѐ на небесѝ, и҆ къ славосло́вїю млⷭ҇тей и҆ чꙋде́съ твои́хъ возбꙋжда́емсѧ, молѧ́щесѧ ѹ҆се́рднѡ, да ꙗ҆́коже ны́нѣ тѧ̀ зри́мъ на і҆кѡ́нѣ, та́кѡ да ѹ҆́зримъ тѧ̀ по сме́рти въ сїѡ́нѣ го́рнемъ, ма́терски на на́съ взира́ющꙋ и҆ ми́лости твоеѧ̀ не лиша́ющꙋ, и҆ та́кѡ тебѣ̀ да пое́мъ:

<red>Р</red>а́дꙋйсѧ, сїѡ́на го́рнѧгѡ пе́рвѣйшее ѹ҆краше́нїе: ра́дꙋйсѧ, живꙋ́щихъ до́лꙋ бл҃гонаде́жное застꙋпле́нїе. Ра́дꙋйсѧ, дѣ́въ велича́нїе: ра́дꙋйсѧ, мт҃рей дѣтородѧ́щихъ нетрꙋ́дное разреше́нїе. Ра́дꙋйсѧ, вдо́въ попечи́тельнице: ра́дꙋйсѧ, сиро́тъ ѡ҆корми́тельнице. Ра́дꙋйсѧ, ни́щихъ призрѣ́нїе: ра́дꙋйсѧ, болѧ́щихъ и҆сцѣле́нїе. Ра́дꙋйсѧ, заблꙋ́дшихъ пꙋтеводи́тельнице: ра́дꙋйсѧ, ю҆́ныхъ къ цѣломꙋ́дрїю наста́внице. Ра́дꙋйсѧ, немꙋ́дрыхъ вразꙋми́тельнице: ра́дꙋйсѧ дарѡ́въ блгⷣтныхъ незави́стнаѧ пода́тельнице.

<red>Р</red>а́дꙋйсѧ блгⷣтнаѧ бцⷣе дв҃о, млекопита́тельнице сп҃са дꙋ́шъ на́шихъ.
