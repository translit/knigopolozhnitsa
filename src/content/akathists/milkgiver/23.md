---
title: "Конда́къ в҃і"
navigation:
  key: akathists-milkgiver-23
  title: "Конда́къ в҃і"
  parent: akathists-milkgiver
  order: 23
type: "akathist"
---

## Конда́къ в҃і:

<red>Б</red>лгⷣть и҆ млⷭ҇ть и҆спросѝ на́мъ, всеблгⷭ҇ве́ннаѧ влⷣчце, ѹ҆ сн҃а твоегѡ̀ хрⷭ҇та̀ бг҃а, и҆ просте́рши къ немꙋ̀ бг҃опрїемныѧ рꙋ́цѣ твоѝ, ѹ҆молѝ є҆го̀ всѧ̑ ны̀ спастѝ и҆ и҆зба́вити ѿ поги́бели вѣ́чныѧ: мно́гѡ бо мо́жетъ моли́тва твоѧ̀ мт҃рнѧѧ ко бл҃госе́рдїю влⷣки, и҆ ничто́же невозмо́жно всеси́льномꙋ пред̾ ни́мъ хода́тайствꙋ твоемꙋ̀, ѡ҆ не́мже ра́дꙋющесѧ, пое́мъ трїєди́номꙋ бг҃ꙋ: <red>А҆</red>ллилꙋ́їа.
