---
title: "І҆́косъ а҃"
navigation:
  key: akathists-milkgiver-2
  title: "І҆́косъ а҃"
  parent: akathists-milkgiver
  order: 2
type: "akathist"
---

## І҆́косъ а҃:

<red>А҆</red>рха́гг҃лъ гаврїи́лъ по́сланъ бы́сть къ тебѣ̀ бцⷣе, бл҃говѣсти́ти нетлѣ́нное ржⷣнїе ѿ тебє̀ бг҃а сло́ва, и҆́же и҆ речѐ тебѣ̀ со стра́хомъ и҆ любо́вїю: ра́дꙋйсѧ блгⷣтнаѧ, гдⷭ҇ь съ тобо́ю: є҆мꙋ́же подража́юще и҆ мы̀ смире́ннїи, дерза́емъ вопи́ти къ тебѣ̀ такова́ѧ:

<red>Р</red>а́дꙋйсѧ чл҃вѣ́кѡвъ сп҃се́нїе: ра́дꙋйсѧ прⷪ҇ро́ческихъ глаго́лѡвъ и҆сполне́нїе. Ра́дꙋйсѧ, средостѣ́нїѧ вражды̀ дре́внїѧ разрꙋше́нїе: ра́дꙋйсѧ, вочл҃вѣ́ченїю є҆ди́нагѡ ѿ трⷪ҇цы непоро́чнѡ послꙋжи́вшаѧ. Ра́дꙋйсѧ, творца̀ небесѐ и҆ землѝ воплоти́вшаѧ: ра́дꙋйсѧ, пита́телѧ вселе́нныѧ млекопита́вшаѧ. Ра́дꙋйсѧ, чꙋдесы̀ бжⷭ҇твенными просїѧ́вшаѧ: ра́дꙋйсѧ мі́ра го́рнѧгѡ ѹ҆тѣше́нїе. Ра́дꙋйсѧ мі́ра до́льнѧгѡ застꙋпле́нїе:

<red>Р</red>а́дꙋйсѧ блгⷣтнаѧ бцⷣе дв҃о, млекопита́тельнице сп҃са дꙋ́шъ на́шихъ.
