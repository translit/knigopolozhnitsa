---
title: "І҆́косъ ѳ҃"
navigation:
  key: akathists-alexijmech-18
  title: "І҆́косъ ѳ҃"
  parent: akathists-alexijmech
  order: 18
type: "akathist"
---

## І҆́косъ ѳ҃:

<red>В</red>ѣті̑йствꙋющїй ѧ҆зы́къ ѹ҆молча̀, зрѧ̀ ка́кѡ ты̀, ста́рче а҆леѯі́е, слꙋже́нїе своѐ въ простотѣ̀ соверша́ѧ и҆ мꙋ́дрость вѣ́ка сегѡ̀ посрамлѧ́ѧ, всѧ́кꙋ горды́ню чл҃вѣ́ческꙋю ꙗ҆́кѡ пра́хъ ѿ лица̀ вѣ́тра возмета́лъ є҆сѝ. Сегѡ̀ ра́ди похвалѧ́емъ тѧ̀ си́це:

<red>Р</red>а́дꙋйсѧ, ꙗ҆́кѡ не хитросплете́нїемъ слове́съ, но си́лою пра́вды бж҃їѧ дꙋ́ши призыва́лъ є҆сѝ. Ра́дꙋйсѧ, ꙗ҆́кѡ вознесе́ннꙋю горды́ню вѣ́ка сегѡ̀ смире́нїемъ сокрꙋша́лъ є҆сѝ. Ра́дꙋйсѧ, словесы̀ свои́ми не крѣ́пость чл҃вѣ́ческꙋю, но си́лꙋ бж҃їю ꙗ҆влѧ́вый. Ра́дꙋйсѧ, ꙗ҆́кѡ нестаре́ющꙋю мꙋ́дрость є҆ѵⷢ҇льскꙋю жи́вꙋ и҆ дѣ́йственнꙋ показа́вый. Ра́дꙋйсѧ, и҆спо́лненный ре́вности по бз҃ѣ̀ вседержи́телѣ. Ра́дꙋйсѧ, ревни́телю ѹ҆ста́вѡвъ цр҃ко́вныхъ. Ра́дꙋйсѧ, и҆скꙋ́сный власти́телю со́вѣсти чл҃вѣ́ческїѧ. Ра́дꙋйсѧ, всѣ́мъ бѣ̀ всѧ̑, да сп҃се́ши дꙋ́ши, бг҃омъ тебѣ̀ врꙋче́нныѧ.

<red>Р</red>а́дꙋйсѧ, првⷣный ста́рче а҆леѯі́е, ѹ҆тѣ́шителю бл҃гостный.
