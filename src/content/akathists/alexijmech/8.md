---
title: "І҆́косъ д҃"
navigation:
  key: akathists-alexijmech-8
  title: "І҆́косъ д҃"
  parent: akathists-alexijmech
  order: 8
type: "akathist"
---

## І҆́косъ д҃:

<red>С</red>лы́ша ѡ҆ бг҃оꙋго́днемъ житїѝ твое́мъ, нача́ша прибѣга́ти къ тебѣ̀ и҆́щꙋщїи сп҃се́нїѧ, ѡ҆брѣта́ѧ въ тебѣ̀ чадолюби́вагѡ ѻ҆тца и҆ ѹ҆тѣ́шителѧ, ты́ же нелѣ́ностнѡ поꙋча́лъ є҆сѝ къ покаѧ́нїю и҆ слꙋже́нїю бли́жнимъ самоѿрече́нномꙋ. Тѣ́мъ же и҆ на́съ, ꙗ҆́кѡже и҆ ча́дъ твои́хъ, наꙋчѝ и҆́стинномꙋ дѣ́ланїю на па́житѧхъ дꙋ́шъ на́шихъ, да сла́вимъ тѧ̀ бл҃годарѧ́ще:

<red>Р</red>а́дꙋйсѧ, въ вѣкъ ѡ҆скꙋдѣ́нїѧ бл҃гоче́стїѧ несокрꙋши́мымъ сосꙋ́домъ вѣ́ры ꙗ҆ви́выйсѧ. Ра́дꙋйсѧ, нелѣ́ностнымъ проповѣ́данїемъ въ ѡ҆бмїрще́ннаѧ сердца̀ сѣмена̀ бл҃ги́хъ дѣѧ́нїй сѣѧ́вый. Ра́дꙋйсѧ, глаша́таю любвѐ бж҃їѧ всѣ́мъ скорбѧ́щимъ и҆ ѿча́ѧвшимсѧ. Ра́дꙋйсѧ, ѡ҆жесточе́нныхъ ѕло́бою любо́вїю свое́ю къ покаѧ́нїю ѡ҆браща́лъ є҆сѝ. Ра́дꙋйсѧ, наꙋчи́вый въ живꙋ́щихъ съ на́ми ѻ҆́бразъ бж҃їй почита́ти. Ра́дꙋйсѧ, призыва́вый почи́вшихъ неꙋста́ннѡ помина́ти. Ра́дꙋйсѧ, не ѿрева́ѧ не́мощныхъ, и҆́мъ по си́лѣ и҆̀хъ дѣ́ланїе полага́вый. Ра́дꙋйсѧ, въ постоѧ́нствѣ ма́лагѡ дѣ́ланїѧ зало́гъ дꙋхо́внагѡ возраста́нїѧ ѹ҆каза́вый.

<red>Р</red>а́дꙋйсѧ, првⷣный ста́рче а҆леѯі́е, ѹ҆тѣ́шителю бл҃гостный.
