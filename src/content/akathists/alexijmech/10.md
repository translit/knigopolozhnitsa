---
title: "І҆́косъ є҃"
navigation:
  key: akathists-alexijmech-10
  title: "І҆́косъ є҃"
  parent: akathists-alexijmech
  order: 10
type: "akathist"
---

## І҆́косъ є҃:

<red>В</red>и́дѧ ѻ҆би́льнымъ любо́вїю се́рдцемъ свои́мъ ѡ҆кре́стъ тебѣ̀ въ нищетѣ̀ живꙋ́щїѧ, подава́лъ є҆сѝ и҆́мъ, є҆ли́ко и҆́мѧше, ѹ҆пова́ѧ, ꙗ҆́кѡ не ѡ҆ста́витъ гдⷭ҇ь и҆ до́мъ тво́й. Да́ждь и҆ на́мъ стѧжа́ти се́рдце милосе́рдное и҆ наꙋчѝ ны̀ невозбра́ннѡ внима́ти во́лѣ бж҃їей, да восхвалѧ́юще глаго́лемъ тѝ сицева̑ѧ:

<red>Р</red>а́дꙋйсѧ, хрⷭ҇та̀ возлюби́въ, не прилѣплѧ́лсѧ є҆сѝ къ сокро́вищамъ земны́мъ. Ра́дꙋйсѧ, ꙗ҆́кѡ вели́кїй кꙋпе́цъ нб҃сное бога́тство стѧжа́лъ є҆сѝ. Ра́дꙋйсѧ, млⷭ҇рдїемъ дꙋ́ши на́ша ѡ҆богаща́ти наꙋча́ѧй. Ра́дꙋйсѧ, некра́домое бога́тство дꙋ́шамъ вѣ́рныхъ и҆спроша́ѧй. Ра́дꙋйсѧ, свѣ́томъ трисо́лнечнымъ сердца̀ чл҃вѣ́ческїѧ просвѣща́ѧй. Ра́дꙋйсѧ, вы́нꙋ ѡ҆ по́льзѣ дꙋше́вной пекі́йсѧ. Ра́дꙋйсѧ, рачи́телю цѣломꙋ́дрїѧ. Ра́дꙋйсѧ, храни́телю чистоты̀.

<red>Р</red>а́дꙋйсѧ, првⷣный ста́рче а҆леѯі́е, ѹ҆тѣ́шителю бл҃гостный.
