---
title: "І҆́косъ в҃і"
navigation:
  key: akathists-alexijmech-24
  title: "І҆́косъ в҃і"
  parent: akathists-alexijmech
  order: 24
type: "akathist"
---

## І҆́косъ в҃і:

<red>П</red>ою́ще житїѐ твоѐ и҆ прославле́нїе, вѣ́рꙋемъ, ꙗ҆́кѡ многомо́щнѡ є҆́сть пред̾ прⷭ҇то́ломъ влⷣчнимъ твоѐ за ны̀ хода́тайство, мо́щи же твоѝ сокро́вищемъ многоцѣ́ннымъ и҆́мꙋще, къ ни́мъ припа́даемъ ꙗ҆́кѡ къ сосꙋ́дꙋ блгⷣти неистощи́момꙋ и҆ согла́снѡ ѹ҆бл҃жа́емъ тѧ̀:

<red>Р</red>а́дꙋйсѧ, граждани́не і҆ерⷭ҇ли́ма нб҃снагѡ. Ра́дꙋйсѧ, бл҃гі́й наста́вниче, возрасти́вый въ ча́дѣхъ свои́хъ пресла́вныхъ ѻ҆тцє́въ. Ра́дꙋйсѧ, ꙗ҆́кѡ бы́лъ є҆сѝ на землѝ хра́момъ живы́мъ, гдⷭ҇ꙋ посщ҃е́ннымъ. Ра́дꙋйсѧ, ꙗ҆́кѡ предстои́ши дне́сь прⷭ҇то́лꙋ вседержи́телѧ. Ра́дꙋйсѧ, ста́рцевъ ѻ҆́птинскихъ собѣ́седниче. Ра́дꙋйсѧ, кроншта́дтскагѡ свѣти́льника сомл҃твенниче. Ра́дꙋйсѧ, ꙗ҆́кѡ ѻ҆́бщина твоѧ̀ ѻ҆́бразъ бы́сть кꙋпножи́тельства хрⷭ҇тїа́нскагѡ. Ра́дꙋйсѧ, ꙗ҆́кѡ ча́да твоѧ̀ свидѣ́тельствомъ кро́вей свои́хъ хрⷭ҇та̀ и҆сповѣ́даша.

<red>Р</red>а́дꙋйсѧ, првⷣный ста́рче а҆леѯі́е, ѹ҆тѣ́шителю бл҃гостный.
