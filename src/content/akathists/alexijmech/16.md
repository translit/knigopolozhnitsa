---
title: "І҆́косъ и҃"
navigation:
  key: akathists-alexijmech-16
  title: "І҆́косъ и҃"
  parent: akathists-alexijmech
  order: 16
type: "akathist"
---

## І҆́косъ и҃:

<red>В</red>е́сь є҆сѝ, првⷣный ѻ҆́тче а҆леѯі́е, нико́лиже сꙋето́ю свѧ́занный, посредѣ̀ люде́й пребыва́ѧ, вы́нꙋ бг҃ꙋ предстоѧ́лъ и҆ рабо́талъ є҆сѝ. И҆ на́съ, въ сꙋетꙋ̀ погрꙋ́женныхъ, наꙋчѝ твоемꙋ̀ въ мі́рѣ преми́рномꙋ житїю̀, да ѹ҆се́рднѡ тебѣ̀ воспое́мъ:

<red>Р</red>а́дꙋйсѧ, дѣ́тскꙋю мла́дость дꙋ́ши твоеѧ̀ сохрани́вый. Ра́дꙋйсѧ, то́ю мла́даѧ сердца̀ къ бг҃ꙋ приводи́вый. Ра́дꙋйсѧ, ꙗ҆ви́выйсѧ сиро́тствꙋщимъ чадолюби́ваѧ ма́ти. Ра́дꙋйсѧ, порожда́ѧй дꙋ́ши ча́дъ свои́хъ дꙋхо́вныхъ длѧ̀ вѣ́чнагѡ живота̀. Ра́дꙋйсѧ, преизрѧ́днѣйшїй па́стырю. Ра́дꙋйсѧ, ꙗ҆́кѡ ѿ сквѣ́рнъ мі́ра сегѡ̀ ѡ҆гражда́тисѧ ча́дъ свои́хъ наꙋча́лъ є҆сѝ. Ра́дꙋйсѧ, чтꙋ́щимъ тѧ̀ вѣ́рный пред̾ бг҃омъ хода́таю. Ра́дꙋйсѧ, призыва́ющимъ тѧ̀ непрело́жное ѹ҆пова́нїе.

<red>Р</red>а́дꙋйсѧ, првⷣный ста́рче а҆леѯі́е, ѹ҆тѣ́шителю бл҃гостный.
