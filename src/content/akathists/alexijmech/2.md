---
title: "І҆́косъ а҃"
navigation:
  key: akathists-alexijmech-2
  title: "І҆́косъ а҃"
  parent: akathists-alexijmech
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ ꙗ҆вѝ въ рожде́нїи твое́мъ мл҃твенное застꙋпле́нїе ст҃и́телѧ фїларе́та, є҆гда̀ не могꙋ́щꙋ ма́тери разроди́тисѧ тобо́ю, роди́тель тво́й притечѐ къ немꙋ̀, и҆ тагѡ̀ мл҃твою̀ ꙗ҆́вленъ бы́лъ є҆сѝ въ мі́ръ се́й во вре́мѧ соверше́нїѧ бж҃е́ственныѧ є҆ѵхарі́стїи, показꙋ́ѧ тѣ́мъ, ꙗ҆́кѡ бꙋ́деши вели́кїй слꙋжи́тель та́инствъ цр҃ко́вныхъ. Сегѡ̀ ра́ди взыва́емъ тѝ:

<red>Р</red>а́дꙋйсѧ, ст҃и́телемъ фїларе́томъ бл҃гослове́нный и҆ воспи́танный. Ра́дꙋйсѧ, ѿ пеле́нъ тагѡ̀ подви́жническомꙋ житїю̀ наꙋчи́выйсѧ. Ра́дꙋйсѧ, ѿрасль роди́телей пречтⷭ҇ыхъ, пло́дъ бл҃гі̑й прине́сшаѧ. Ра́дꙋйсѧ, ꙗ҆́кѡ и҆здѣ́тска гла́сомъ свои́мъ бг҃а прославлѧ́лъ є҆сѝ. Ра́дꙋйсѧ, бл҃гоговѣ́нїе и҆ любо́вь ко слꙋ́жбамъ бж҃їимъ ѿ ѻ҆тца̀ ѹ҆наслѣ́довавый. Ра́дꙋйсѧ, ѿ ма́тери твоеѧ̀ страннопрїи̑мство и҆ попече́нїе ѡ҆ бли́жнихъ воспрїѧ́вый. Ра́дꙋйсѧ, ѹ҆шеса̀ своѧ̑ къ пѣ́нїю цр҃ко́вномꙋ ѿ рожде́нїѧ приклони́вый. Ра́дꙋйсѧ, во є҆́же не ви́дѣти сꙋеты̀, ѻ҆чеса̀ своѧ̑ въ го́рнѧѧ впери́вый.

<red>Р</red>а́дꙋйсѧ, првⷣный ста́рче а҆леѯі́е, ѹ҆тѣ́шителю бл҃гостный.
