---
title: "І҆́косъ з҃"
navigation:
  key: akathists-alexijmech-14
  title: "І҆́косъ з҃"
  parent: akathists-alexijmech
  order: 14
type: "akathist"
---

## І҆́косъ з҃:

<red>Н</red>о́вый пꙋ́ть дꙋхоно́снагѡ ста́рчествованїѧ на сто́гнахъ гра́да москвы̀ ꙗ҆вѝ тебѣ̀ гдⷭ҇ь въ словесѣ́хъ првⷣнагѡ і҆ѡа́нна, пресвѵ́тера кроншта́дтскагѡ, ѹ҆казꙋ́ѧ, да воспрїи́меши всю̀ ско́рбь чл҃вѣ́ческꙋю ꙗ҆́кѡ свою̀, мл҃твою̀ и҆ теплото́ю любвѐ сїю̀ врачꙋ́ѧ. Тѣ́мъ же и҆ на́ша ско́рби ѿымѝ ѿ на́съ, да ра́дꙋѧсѧ взыва́емъ тѝ:

<red>Р</red>а́дꙋйсѧ, блгⷣть кроншта́дтскагѡ свѣти́льника ѻ҆би́льнѡ воспрїе́мый. Ра́дꙋйсѧ, ꙗ҆́кѡ вра́чъ и҆скꙋ́сный дꙋ́шъ чл҃вѣ́ческихъ ꙗ҆ви́выйсѧ. Ра́дꙋйсѧ, вста́вшїй на стра́жѣ ско́рбныхъ серде́цъ чл҃вѣ́ческихъ. Ра́дꙋйсѧ, ѿ ѡ҆браща́вшихсѧ къ тебѣ̀ и҆менова́нїе до́брагѡ па́стырѧ стѧжа́вый. Ра́дꙋйсѧ, заблꙋ́дшихъ ѻ҆вє́цъ къ пастыренача́льникꙋ приводи́вый. Ра́дꙋйсѧ, ѿ волкѡ́въ хи́щныхъ тѣ́хъ неврежде́ннѡ сохрани́вый. Ра́дꙋйсѧ, ꙗ҆́кѡ широто́ю любвѐ твоеѧ̀ всѣ́хъ ѡ҆б̾ѧ́лъ є҆сѝ. Ра́дꙋйсѧ, ꙗ҆́кѡ наде́ждꙋ на бг҃а полага́ти наꙋча́лъ є҆сѝ.

<red>Р</red>а́дꙋйсѧ, првⷣный ста́рче а҆леѯі́е, ѹ҆тѣ́шителю бл҃гостный.
