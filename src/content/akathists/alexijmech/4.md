---
title: "І҆́косъ в҃"
navigation:
  key: akathists-alexijmech-4
  title: "І҆́косъ в҃"
  parent: akathists-alexijmech
  order: 4
type: "akathist"
---

## І҆́косъ в҃:

<red>Р</red>а́зꙋмомъ бж҃е́ственнымъ просвѣще́нъ, ѹ҆зрѣ́лъ є҆сѝ пꙋ́ть сп҃се́нїѧ во ѿсѣче́нїи во́ли своеѧ̀, є҆гда̀ поста́вленъ бы́лъ є҆сѝ приче́тникомъ во хра́мъ бг҃омт҃ри, съ ве́лїемъ терпѣ́нїемъ воспрїѧ́лъ є҆сѝ сꙋро́вство нача́льствꙋющегѡ и҆ та́кѡ возрасти́лъ є҆сѝ въ се́рдцѣ твое́мъ пло́дъ хрⷭ҇то́ва смире́нїѧ. Многолѣ́тнее твоѐ терпѣ́нїе сла́вѧще, возглаша́емъ тѝ та́кѡ:

<red>Р</red>а́дꙋйсѧ, послꙋ́шниче ѹ҆се́рдный. Ра́дꙋйсѧ, ꙗ҆́кѡ бг҃ꙋ рабо́талъ є҆сѝ нелѣ́ностнѡ. Ра́дꙋйсѧ, ѹ҆коре́нїѧ и҆ порꙋга́нїѧ ꙗ҆́кѡ бж҃їе и҆зволе́нїе воспрїѧ́вый. Ра́дꙋйсѧ, ѡ҆сꙋжда́ти и҆ ѹ҆корѧ́ти дрꙋги́хъ всегда̀ и҆збѣга́вый. Ра́дꙋйсѧ, поꙋча́вый ѡ҆блича́ющихъ на́съ ꙗ҆́кѡ бл҃годѣ́телей почита́ти. Ра́дꙋйсѧ, призыва́вый ра́ди бл҃га бли́жнихъ свои̑хъ себѣ̀ ѹ҆тѣснѧ́ти. Ра́дꙋйсѧ, бл҃ги́мъ сꙋпрꙋ́жествомъ свои́мъ и҆ на́мъ ѻ҆́бразъ чтⷭ҇агѡ бра́ка ꙗ҆ви́вый. Ра́дꙋйсѧ, въ сꙋпрꙋ́жницѣ твое́й до́брагѡ помо́щника на пꙋтѝ хрⷭ҇то́вомъ ѻ҆брѣ́тый.

<red>Р</red>а́дꙋйсѧ, првⷣный ста́рче а҆леѯі́е, ѹ҆тѣ́шителю бл҃гостный.
