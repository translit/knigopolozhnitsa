---
title: "І҆́косъ і҃"
navigation:
  key: akathists-arsenijkom-20
  title: "І҆́косъ і҃"
  parent: akathists-arsenijkom
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ крѣ́пкаѧ ѡ҆би́тели твое́й и҆ всѣ̑мъ прибѣга́ющымъ, прпⷣбне а҆рсе́нїе, твои́мъ бо ст҃ы́мъ житїе́мъ мнѡ́гїѧ въ пꙋсты́ню привле́клъ є҆сѝ, сегѡ̀ ра́ди вопїе́мъ тѝ:

<red>Р</red>а́дꙋйсѧ, житїѧ̀ и҆́ноческагѡ мꙋ́дрый ѹ҆строи́телю: ра́дꙋйсѧ, смире́нїѧ, цѣломꙋ́дрїѧ и҆ нестѧжа́тельности ре́вностный насади́телю. Ра́дꙋйсѧ, земны́й а҆́гг҃ле и҆ нбⷭ҇ный человѣ́че: ра́дꙋйсѧ, къ тебѣ́ бо, ꙗ҆́кѡ мꙋ́дромꙋ наста́вникꙋ, иска́вшїи соверше́нства прибега́хꙋ. Ра́дꙋйсѧ, ꙗ҆́кѡ сло́вꙋ твоемꙋ̀ и҆ ѕвѣ́ри дꙋбра́внїи внима́хꙋ: ра́дꙋйсѧ, ѕлы́хъ серде́цъ ѹмѧгче́нїе. Ра́дꙋйсѧ, ѡ҆би́тели твоеѧ̀ неꙋсы́пный попечи́телю: ра́дꙋйсѧ, пречⷭ҇тыѧ бцⷣы вѣ́рный слꙋжи́телю.

<red>Р</red>а́дꙋйсѧ, а҆рсе́нїе, комельский чꙋдотво́рче.
