---
title: "І҆́косъ г҃"
navigation:
  key: akathists-arsenijkom-6
  title: "І҆́косъ г҃"
  parent: akathists-arsenijkom
  order: 6
type: "akathist"
---

## І҆́косъ г҃:

<red>И҆</red>мѣ́ѧ непреста́нное попече́нїе ѡ҆ ввѣ́ренныхъ твоемꙋ̀ води́телствꙋ и҆́ноцѣхъ ѡ҆би́тели се́ргїевы, ты̀, прпⷣбне, пе́рвѣе ѹ҆мно́жилъ є҆сѝ по́двиги твоѧ̀, прилага́ѧ трꙋды̀ ко трꙋдѡ́мъ. сегѡ̀ ра́ди возглаша́емъ тебѣ̀:

<red>Р</red>а́дꙋйсѧ, соверше́ннагѡ терпѣ́нїѧ наста́вниче: ра́дꙋйсѧ, смиренномꙋ́дрїѧ проповѣ́дниче. Ра́дꙋйсѧ, наде́жный и҆́ночествꙋющихъ рꙋководи́телю: ра́дꙋйсѧ, прпⷣбныхъ се́ргїа, ні́кѡна, са́ввы и҆ про́чихъ ст҃ы́хъ и҆гꙋ́менѡвъ ла́ѵры се́ргїевы досто́йный прїе́мниче. Ра́дꙋйсѧ, свѣщѣ̀ на свѣ́шнице цр҃кве рѡссі́йскїѧ поста́вленнаѧ: ра́дꙋйсѧ, и҆́нокѡвъ до́брыхъ ѡ҆́бразе и҆ ѹ҆краше́нїе. Ра́дꙋйсѧ, бг҃ови вѣ́рный слꙋжи́телю: ра́дꙋйсѧ, прпⷣбныхъ є҆гѡ̀ нбⷭ҇ный сожи́телю.

<red>Р</red>а́дꙋйсѧ, а҆рсе́нїе, комельский чꙋдотво́рче.
