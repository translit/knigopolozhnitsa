---
title: "І҆́косъ и҃"
navigation:
  key: akathists-arsenijkom-16
  title: "І҆́косъ и҃"
  parent: akathists-arsenijkom
  order: 16
type: "akathist"
---

## І҆́косъ и҃:

<red>В</red>е́сь и҆спо́лненъ бы́лъ є҆сѝ любвѐ къ бг҃ꙋ и҆ бли̑жнимъ твои̑мъ, свѧ́тѣ а҆рсе́нїе, и҆ сегѡ̀ ра́ди безро́потнѣ принима́лъ є҆сѝ неисчє́тныѧ ѡ҆би̑ды ѿ гонѧ́щихъ тѧ̀ и҆з̾ пꙋсты́ни. є҆гда̀ же вре́меннѣ ѿше́дшꙋ тѝ и҆з̾ ке́лїи твое́й, лю́дїе нечести́вїи нападо́ша на ню̀ и҆ келе́йнагѡ твоегѡ̀ ста́рца ѹ҆би́ша, ты̀, прпⷣбне, въ вели́цѣй скоби и҆ потери бра́та и҆ ѡ҆ дꙋхо́внѣй поги́бели тѣ́хъ бꙋ́їихъ люде́й, да́лъ є҆сѝ мѣ́сто гнѣ́вꙋ и҆ ѹ҆дали́лсѧ є҆сѝ за три́десѧть по́прищъ въ де́брь шилего́дскꙋю, и҆дѣ́же пожи́лъ є҆сѝ въ соверше́ннѣмъ безмо́лвїи, до́ндеже ѿкры́тъ бы́лъ є҆сѝ ловце́мъ ѕвѣре́й. сицево́мꙋ терпѣ́нїю дивѧ́щесѧ, возглаша́емъ тѝ:

<red>Р</red>а́дꙋйсѧ, любвѐ хрⷭ҇то́вы вѣ́рный носи́телю: ра́дꙋйсѧ, сп҃си́тельнагѡ долготерпѣ́нїѧ ѹ҆чи́телю. Ра́дꙋйсѧ, ѡби̑ды, ꙗ҆́кѡ воздаѧ́нїе за грѣхѝ, прїима́вый: ра́дꙋйсѧ, содѣ́ѧнное тебѣ̀ ѕло̀ неѕло́бїемъ покры́вый. Ра́дꙋйсѧ, пꙋсты́ню шилего́дскꙋю житїе́мъ твои́мъ ѡ҆ст҃и́вый: ра́дꙋйсѧ, ꙗ҆вле́нїемъ твои́мъ ѕвѣре́й дꙋбра́вныхъ ѹ҆диви́вый. Ра́дꙋйсѧ, неви́ннѡ стра́ждꙋщихъ твои́мъ приме́ромъ ѹ҆крѣпи́вый: ра́дꙋйсѧ, сирыхъ и҆ ѹ҆бо́гихъ покрови́телю.

<red>Р</red>а́дꙋйсѧ, а҆рсе́нїе, комельский чꙋдотво́рче.
