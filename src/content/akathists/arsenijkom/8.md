---
title: "І҆́косъ д҃"
navigation:
  key: akathists-arsenijkom-8
  title: "І҆́косъ д҃"
  parent: akathists-arsenijkom
  order: 8
type: "akathist"
---

## І҆́косъ д҃:

<red>С</red>лы́шавше и҆́ноцы и҆ мїрсті́и лю́дїе ѡ҆ по́двизѣхъ твои́хъ, пресла́внѣ а҆рсе́нїе, прославлѧ́хꙋ гдⷭ҇а и҆ тебѣ̀, ꙗ҆́кѡ є҆гѡ̀ ѹ҆го́дника. ты̀ же, пребыва́ѧ въ ла́ѵрѣ послꙋ́шанїѧ ра́ди и҆ бѣ́гаѧ сла́вы мїрскі́ѧ, поча́стꙋ ѹдалѧ́лсѧ є҆сѝ во ѡ҆би́тель махри́щскꙋю, и҆дѣ́же ѹ҆досто́илсѧ є҆сѝ ꙗ҆вле́нїѧ сла́вы бж҃їей на моще́хъ прпⷣбнагѡ стефа́на и҆ па́мѧть є҆гѡ̀ твори́ти ѹ҆ста́вилъ є҆сѝ. послѣдѝ же по сло́вꙋ писа́нїѧ, взыскꙋ́ѧ грѧдꙋ́щагѡ гра́да, прпⷣбне, взе́мъ ст҃ы́й крⷭ҇тъ и҆ і҆кѡ́нꙋ пречⷭ҇тыѧ бцⷣы, та́йнѡ ѹ҆дали́лсѧ є҆сѝ въ пꙋсты́ню, ча́ѧ бг҃а сп҃са́ющагѡ. сегѡ̀ ра́ди прїимѝ бл҃госерднѣ похвалы̑ сїѧ̑:

<red>Р</red>а́дꙋйсѧ, самоѿверже́нїѧ ѹ҆чи́телю: ра́дꙋйсѧ, простоты̀ хрⷭ҇тїа́нскїѧ храни́телю. Ра́дꙋйсѧ, прославле́нїѧ прпⷣбнагѡ стефа́на свидѣ́телю: ра́дꙋйсѧ, па́мѧти є҆гѡ̀ ѹстанови́телю. Ра́дꙋйсѧ, води́тельствꙋ про́мысла бж҃їѧ покорный: ра́дꙋйсѧ, бꙋ́имъ себѐ почита́вый. Ра́дꙋйсѧ, гра́да грѧдꙋ́щагѡ и҆ска́вый: ра́дꙋйсѧ, го́рлицѣ пꙋстыннолюби́ваѧ, ѿ мі́ра въ пꙋсты́ню возлетѣ́вшаѧ.

<red>Р</red>а́дꙋйсѧ, а҆рсе́нїе, комельский чꙋдотво́рче.
