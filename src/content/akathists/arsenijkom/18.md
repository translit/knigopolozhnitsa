---
title: "І҆́косъ ѳ҃"
navigation:
  key: akathists-arsenijkom-18
  title: "І҆́косъ ѳ҃"
  parent: akathists-arsenijkom
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща̑нныѧ, ꙗ҆́кѡ ры̑бы безгла̑сныѧ, ви́димъ ѡ҆ тебѣ̀, бг҃омꙋ́дре а҆рсе́нїе; недоꙋмѣ́ютъ бо досто́йнѣ восхвали́ти твоѧ̑ по́двиги. мы̀ же грѣ́шнїи, любо́вїю къ тебѣ̀ подвиза́емїи, дерза́емъ ѹ҆блажа́ти тѧ̀ си́це:

<red>Р</red>а́дꙋйсѧ, пꙋсты́нникѡвъ дре́внихъ, а҆нтѡ́нїа, па́ѵла, гера́сїма нелицемѣ́рный подража́телю: ра́дꙋйсѧ, хрⷭ҇та̀, нѐ и҆мѣ́вшагѡ гдѣ̀ главы̀ преклони́ти, тве́рдый послѣ́дователю. Ра́дꙋйсѧ, ѿ ѕвѣре́й лю́тыхъ почита́емый: ра́дꙋйсѧ, ѿ люде́й ѕвѣронра́вныхъ гони́мый. Ра́дꙋйсѧ, ловцꙋ̀ ѕвѣре́й себѐ ꙗ҆ви́вый: ра́дꙋйсѧ, безкоры́стїемъ и҆ прозорли́востїю ловца̀ того̀ порази́вый. Ра́дꙋйсѧ, но́вꙋю ѡ҆би́тель въ де́бри шилего́дстѣй ѡ҆снова́вый: ра́дꙋйсѧ, ꙗ҆́кѡ си́лою моли́твъ твои́хъ ѡ҆би́тель та̀ со всѣ́ми прите́кшими къ не́й ѿ наше́ствїѧ тата́ръ спасе́сѧ.

<red>Р</red>а́дꙋйсѧ, а҆рсе́нїе, комельский чꙋдотво́рче.
