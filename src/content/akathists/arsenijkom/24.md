---
title: "І҆́косъ в҃і"
navigation:
  key: akathists-arsenijkom-24
  title: "І҆́косъ в҃і"
  parent: akathists-arsenijkom
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ по́двиги и҆ чꙋдеса̀, славосло́вимъ просла́вльшаго тѧ̀ гдⷭ҇а и҆ про́симъ тѧ̀, прпⷣбне а҆рсе́нїе, ѡ҆свѧтѝ, вразꙋмѝ и҆ наꙋчѝ ны̀, грѣ́шныѧ, со ѹ҆миле́нїемъ взыва́ти тѝ:

<red>Р</red>а́дꙋйсѧ, бꙋ́їихъ вразꙋми́телю: ра́дꙋйсѧ, разсла́бленныхъ возстанови́телю. Ра́дꙋйсѧ, слепы̑мъ зрѣ́нїе, глꙋхи̑мъ слы́шанїе, нѣмы̑мъ разрѣше́нїе ѧ҆зы́ка дарова́вый: ра́дꙋйсѧ, тре́звости ѹ҆тверди́телю. Ра́дꙋйсѧ, враждꙋ́ющихъ примири́телю: ра́дꙋйсѧ, со́вѣсти пробꙋди́телю. Ра́дꙋйсѧ, дꙋшеполе́зныхъ бла̑гъ пода́телю: ра́дꙋйсѧ, не то́чїю ѡ҆би́тели твоеѧ̀, но и҆ всѣ́ѧ ѡ҆́бласти волого́дскїѧ покрови́телю.

<red>Р</red>а́дꙋйсѧ, а҆рсе́нїе, комельский чꙋдотво́рче.
