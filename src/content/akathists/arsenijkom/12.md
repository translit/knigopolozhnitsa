---
title: "І҆́косъ ѕ҃"
navigation:
  key: akathists-arsenijkom-12
  title: "І҆́косъ ѕ҃"
  parent: akathists-arsenijkom
  order: 12
type: "akathist"
---

## І҆́косъ ѕ҃:

<red>В</red>озсїѧ̀, ꙗ҆́кѡ со́лнце въ пꙋсты́ни ма́сленстѣй, но бѣ́гаѧ молвы̀ человѣ́ческїѧ, прпⷣбне, ѿше́лъ є҆сѝ въ непрохѡ́дныѧ дє́бри комє́льскїѧ, носѧ̀ смире́нїѧ ра́ди древѧ́ный крⷭ҇тъ, и҆ тꙋ̀ при рѣцѣ̀ ко́хотши, и҆дѣ́же ноша съ ра́менъ твои́хъ спадѐ и҆ свѣ́тъ нбⷭ҇ный ѡ҆сїѧ̀ тѧ̀, поста́вилъ є҆сѝ крⷭ҇тъ и҆ посели́лсѧ є҆сѝ, ча́ѧ въ безмо́лвїи рабо́тати гдⷭ҇еви со стра́хомъ. сегѡ̀ ра́ди прїимѝ похвалы̑ сїѧ̑:

<red>Р</red>а́дꙋйсѧ, промышле́нїемъ бж҃їимъ въ пꙋсты́ню коме́льскꙋю приведе́нный: ра́дꙋйсѧ, свѣ́томъ нбⷭ҇нымъ здѣ̀ ѡ҆сїѧ́нный. Ра́дꙋйсѧ, пꙋсты́ню сїю̀ ѿ всѣ́ѧ дꙋшѝ возлюби́вый: ра́дꙋйсѧ, ѿ ко́зней вра́жескихъ ст҃ы́мъ крⷭ҇то́мъ себѐ ѡгради́вый. Ра́дꙋйсѧ, покро́вꙋ прест҃ы́ѧ бцⷣы сѧ̀ преда́вый: ра́дꙋйсѧ, є҆ди́нагѡ на потре́бꙋ непреста́ннѣ и҆ска́вый. Ра́дꙋйсѧ, славолю́бїѧ и҆скорени́телю: ра́дꙋйсѧ, соиме́нномꙋ тебѣ̀ вели́комꙋ а҆рсе́нїю вѣ́рный подража́телю.

<red>Р</red>а́дꙋйсѧ, а҆рсе́нїе, комельский чꙋдотво́рче.
