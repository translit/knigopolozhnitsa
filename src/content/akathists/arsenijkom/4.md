---
title: "І҆́косъ в҃"
navigation:
  key: akathists-arsenijkom-4
  title: "І҆́косъ в҃"
  parent: akathists-arsenijkom
  order: 4
type: "akathist"
---

## І҆́косъ в҃:

<red>Р</red>а́зꙋмъ тво́й, прпⷣбне ѻ҆́ч҃е, хрⷭ҇то́вымъ свѣ́томъ просвѣти́ти возжела́въ, вда́лсѧ є҆сѝ чте́нїю бжⷭ҇твенныхъ писа́нїй; ѹ҆зрѣ́въ же по́льзꙋ ѿ сегѡ̀ дꙋшѝ твое́й, прїѧ́лъ є҆сѝ трꙋ́дъ списова́ти сщ҃є́нныѧ кни́ги и҆ тѣ́ми бли́жнихъ твои́хъ ѹмꙋдрѧ́ти. сицево́мꙋ твоемꙋ̀ ѹ҆се́рдїю дивѧ́щесѧ, взыва́емъ тѝ:

<red>Р</red>а́дꙋйсѧ, пи́щи дꙋхо́вныѧ, па́че тѣле́сныѧ рачи́телю: ра́дꙋйсѧ, сщ҃е́нныхъ кни́гъ списа́телю. Ра́дꙋйсѧ, ѡ҆ дꙋше́внѣй по́льзѣ собра́тїй твои́хъ ревнова́вый: ра́дꙋйсѧ, молвы̀ жите́йскїѧ и҆збѣжа́вый. Ра́дꙋйсѧ, трꙋды̀ дꙋшеполє́зныѧ че́стнѣ почитавый: ра́дꙋйсѧ, и҆́стиною хрⷭ҇то́вою, а҆́ки мече́мъ проти́вꙋ врага̀ дꙋше́внагѡ сп҃се́нїѧ воорꙋже́нный. Ра́дꙋйсѧ, сло́вомъ гдⷭ҇нимъ, ꙗ҆́кѡ хлѣ́бомъ нбⷭ҇нымъ насыще́нный: ра́дꙋйсѧ, въ разли́чныхъ послꙋша́нїихъ и҆спыта́нный.

<red>Р</red>а́дꙋйсѧ, а҆рсе́нїе, комельский чꙋдотво́рче.
