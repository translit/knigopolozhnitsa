---
title: "І҆́косъ з҃"
navigation:
  key: akathists-arsenijkom-14
  title: "І҆́косъ з҃"
  parent: akathists-arsenijkom
  order: 14
type: "akathist"
---

## І҆́косъ з҃:

<red>Н</red>ѡ́выѧ трꙋды̀ под̾ѧ́лъ є҆сѝ, блаже́ннѣ а҆рсе́нїе, є҆гда̀, по внꙋше́нїю бж҃їю, ѹ҆стро́ити ѡ҆би́тель въ пꙋсты́ни коме́льстѣй восхотѣ́лъ є҆сѝ и҆ сеѧ̀ ра́ди вины̀ ше́дъ нелѣ́ностнѣ во гра́дъ москвꙋ̀ и҆ смире́ннѣ пред̾ ѻ҆́чи царѧ̀ васі́лїа їѡа́нновича предста́въ, моли́лъ є҆сѝ ѡ҆гради́ти ѹстроѧ́емꙋю ѡ҆би́тель ѿ ѡ҆би́дъ и҆ ѹтѣсне́ний, ꙗ҆̀же наꙋще́нїемъ вра́жескимъ дѣ́ѧша ѡ҆кре́стнїи лю́дїе. ца́рь же, вѣ́даѧ тѧ̀ ꙗ҆́кѡ ѹ҆го́дника бж҃їѧ, и҆ и҆сполнѧ́ѧ писа́нїе: толкꙋ́щемꙋ ѿве́рзетсѧ, повелѣ̀ да́ти тебѣ̀ гра́мотꙋ во ѡ҆гражде́нїе ѡ҆би́тели. за сицєвы́ѧ твоѧ̑ трꙋды̀ и҆ по́двиги вопїе́мъ тѝ со ѹ҆миле́нїемъ:

<red>Р</red>а́дꙋйсѧ, зла́то въ горни́лѣ терпѣ́нїѧ и҆скꙋше́нное; ра́дꙋйсѧ, би́сере честны́й, ѿ скве́рны грѣхѡ́вныѧ безмо́лвїемъ ѡ҆чище́нный. Ра́дꙋйсѧ, пꙋсты́нныхъ ѡ҆би́телей ѡ҆снова́телю: ра́дꙋйсѧ, вражды̀ и҆ нестрое́нїѧ ѹстрани́телю. Ра́дꙋйсѧ, се́рдце царе́во на ми́лость преклони́вый: ра́дꙋйсѧ, безмо́лвїе твоѐ ра́ди спасе́нїѧ бли́жнихъ нарꙋ́шивый. Ра́дꙋйсѧ, прибѣга́ющымъ къ тебѣ̀ въ нꙋжда́хъ ѹ҆се́рдный помо́щниче: ра́дꙋйсѧ, сꙋ́щымъ въ напа́стѣхъ ско́рый застꙋ́пниче.

<red>Р</red>а́дꙋйсѧ, а҆рсе́нїе, комельский чꙋдотво́рче.
