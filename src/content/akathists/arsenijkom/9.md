---
title: "Конда́къ є҃"
navigation:
  key: akathists-arsenijkom-9
  title: "Конда́къ є҃"
  parent: akathists-arsenijkom
  order: 9
type: "akathist"
---

## Конда́къ є҃:

<red>Б</red>г҃оте́чною ѕвѣздо́ю ꙗ҆ви́лсѧ є҆сѝ, бг҃омꙋ́дре а҆рсе́нїе, странѣ̀ волого́дстѣй, и҆ посели́лсѧ є҆сѝ въ вѣ́си ма́сленстѣй, и҆дѣ́же предъ си́мъ просла́висѧ ꙗ҆вле́нїемъ і҆кѡ́на прест҃ы́ѧ богоро́дицы ѻ҆дїги́трїи, къ не́й же ꙗ҆́кѡ бл҃го́й пꙋтеводи́льницѣ прите́клъ є҆сѝ зовы́й въ восхище́нїи дꙋхо́внѣмъ бг҃ꙋ: <red>А҆</red>ллилꙋ́їа.
