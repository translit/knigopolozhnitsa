---
title: "І҆́косъ а҃"
navigation:
  key: akathists-arsenijkom-2
  title: "І҆́косъ а҃"
  parent: akathists-arsenijkom
  order: 2
type: "akathist"
---

## І҆́косъ а҃:

<red>А҆</red>гг҃ла земна́гѡ и҆ нбⷭ҇нагѡ человѣ́ка зри́мъ тѧ̀, прпⷣбне; ты̀ бо и҆змла́да ѻ҆ц҃а̀ нбⷭ҇нагѡ возлю́билъ є҆сѝ и҆ томꙋ̀ є҆ди́номꙋ во́лю твою̀ порабо́тилъ є҆сѝ. сегѡ̀ ра́ди ѹ҆блажа́емъ тѧ̀ си́це:

<red>Р</red>а́дꙋйсѧ, и҆змла́да гла́сꙋ бж҃їю въ со́вѣсти внима́вый: ра́дꙋйсѧ, ѡ҆́бразъ бж҃їй въ дꙋшѝ твое́й въ чистотѣ̀ храни́вый. Ра́дꙋйсѧ, земно́е вели́чїе твоѐ по ро́дꙋ ни во что̀ вмѣни́вый: ра́дꙋйсѧ, ѿ ю҆́ности нищетꙋ̀ дꙋхо́внꙋю возлюби́вый. Ра́дꙋйсѧ, смире́нїѧ ѹ҆чи́телю: ра́дꙋйсѧ, дѣ́вства ревни́телю. Ра́дꙋйсѧ, ѡ҆би́тель прпⷣнагѡ се́ргїа, ꙗ҆́кѡ ти́хое приста́нище, и҆збра́вый: ра́дꙋйсѧ, житїю̀ се́ргїевꙋ ре́вностнѣ подража́вый.

<red>Р</red>а́дꙋйсѧ, а҆рсе́нїе, комельский чꙋдотво́рче.
