---
title: "Конда́къ г҃ї"
navigation:
  key: akathists-avraamijgor-25
  title: "Конда́къ г҃ї"
  parent: akathists-avraamijgor
  order: 25
type: "akathist"
---

## Конда́къ г҃ї:

<red>Ѽ</red> пребл҃же́нне и҆ бг҃оносне ѻ҆́ч҃е на́шъ а҆враа́мїе, и҆зрѧ́дный чꙋдотво́рче! Прїимѝ сїѐ ма́лое, приноси́мое тебѣ̀, моле́нїе на́ше, и҆ ѹ҆молѝ гдⷭ҇а̀ и҆ пречⷭ҇тꙋю є҆гѡ̀ мт҃рь, и҆зба́вити ѡ҆би́тель твою̀ сїю̀, всѣ́хъ на́съ и҆ всѧ̑ гра́ды и҆ страны̑ хрⷭ҇тїа́нскїѧ ѿ всѣ́хъ ѕѡ́лъ и҆ бѣ́дъ, па́че же и҆збѣ́гнꙋти скве́рнъ мі́ра и҆ ѡ҆чи́ститисѧ ѿ страсте́й грѣхо́вныхъ, да сподо́бимсѧ и҆ мы̀, въ покаѧ́нїи живо́тъ сво́й сконча́вше, нбⷭ҇ныхъ селе́нїй дости́гнꙋти, и҆ въ ни́хъ вмѣ́стѣ съ тобо́ю во ст҃ѣ́й трⷪ҇це сла́вимомꙋ бг҃ꙋ вѣ́чнѡ воспѣва́ти: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆</red>гг҃лоподобнꙋю добро́тꙋ:</incipit></rubric>

<rubric>И҆ па́ки конда́къ пе́рвый: <incipit><red>В</red>озбра́нный чꙋдотво́рче:</incipit></rubric>
