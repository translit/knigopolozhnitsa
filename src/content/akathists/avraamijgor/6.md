---
title: "І҆́косъ г҃"
navigation:
  key: akathists-avraamijgor-6
  title: "І҆́косъ г҃"
  parent: akathists-avraamijgor
  order: 6
type: "akathist"
---

## І҆́косъ г҃:

<red>И҆</red>мы́й се́ргїй прпⷣбный въ пꙋсты́ни свое́й длѧ и҆́щꙋщихъ сп҃се́нїѧ ѡ҆би́тель возгради́ти, и҆ прозорли́выма ѻ҆чи́ма прови́дѧ въ тебѣ̀ до́браго ѡ҆ гдⷭ҇е подви́жника, прїе́мь тѧ̀ бл҃госе́рднѡ, къ ли́кꙋ и҆́ночествꙋющихъ сопричтѐ, ѹ҆ста́вꙋ мона́шествꙋющихъ наста́ви, и҆ са́мъ бы́сть тѝ, ꙗ҆́кѡ ѻ҆ц҃ъ чадолюби́вый: тѣ́мъ же дх҃а є҆гѡ̀ прича́стникъ до́блестнѣ ꙗ҆ви́лсѧ є҆сѝ. сегѡ̀ ра́ди съ ра́достїю зове́мъ тѝ сицєва́ѧ:

<red>Р</red>а́дꙋйсѧ, ѿ рꙋ́къ прпⷣбнических ꙗ҆ре́мъ гдⷭ҇ень и҆́ноческагѡ житїѧ̀ любе́знѣ прїѧ́вый; ра́дꙋйсѧ, сожи́телства и҆ собесѣ́дованїѧ со ст҃ы́мъ се́ргїемъ ѹ҆досто́енный. Ра́дꙋйсѧ, сами́мъ гдⷭ҇омъ къ ст҃о́мꙋ содрꙋжествꙋ семꙋ̀ приведе́нный; ра́дꙋйсѧ, прпⷣбнаго се́ргїа прозорли́выма ѻ҆чи́ма, ꙗ҆́кѡ мꙋ́жъ жела́нїй є҆сѝ дꙋхо́вныхъ, ѹсмо́трѣнный. Ра́дꙋйсѧ, скрижа̑ли се́рдца своегѡ̀, да напи́шетсѧ тꙋ̀ зако́нъ Хрⷭ҇товъ, ѿве́рсти и҆зво́ливый; ра́дꙋйсѧ, въ трꙋды̀ и҆ послꙋша́нїе ѻ҆ц҃ꙋ̀ своемꙋ̀ дх҃о́вномꙋ преда́тисѧ ѹ҆се́рднѣ восхотѣ́вый. Ра́дꙋйсѧ, всѧ̑ блага̀ земна̑ѧ презрѣ́вый; ра́дꙋйсѧ, и҆́нокѡвъ бл҃гочести́выхъ ѹ҆краше́нїе. Ра́дꙋйсѧ, посто́мъ и҆ бдѣ́нїемъ пло́ть свою̀ ѹ҆мертви́вый; ра́дꙋйсѧ, въ тре́звенномъ житїѝ тве́рдѡ себѐ ѹ҆крѣпи́вый. Ра́дꙋйсѧ, воздержа́нїѧ всѧ́кагѡ ѡ҆́пытный наста́вникъ ꙗ҆ви́выйсѧ.

<red>Р</red>а́дꙋйсѧ, а҆враа́мїе бг҃оносне, ѻ҆́ч҃е на́шъ, и҆зрѧ́дный чꙋдотво́рче.
