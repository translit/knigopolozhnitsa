---
title: "Конда́къ і҃"
navigation:
  key: akathists-avraamijgor-19
  title: "Конда́къ і҃"
  parent: akathists-avraamijgor
  order: 19
type: "akathist"
---

## Конда́къ і҃:

<red>С</red>п҃стѝ жела́ѧ дꙋ́шꙋ свою̀, а҆́ще сла́вы мїрскі́ѧ всемѣ́рнѡ бѣ́галъ є҆сѝ, но ꙗ҆́кѡже гра́дъ, по сло́вꙋ гдⷭ҇ню, не мо́жетъ ѹ҆кры́тисѧ верхꙋ̀ горы̀ стоѧ̀, та́кѡ и҆ ѡ҆ твое́мъ пꙋсты́ннѣмъ по́двизѣ и҆звѣ́стнѡ ѹ҆вѣ́дѣвъ га́личскїй кнѧ́зь дими́трїй ѳеодѡ́ровичъ, ѹ҆молѝ тѧ̀ посѣти́ти, съ чꙋ́днѡ ꙗ҆́вльшеюсѧ тебѣ̀ і҆кѡ́ною, гра́дъ є҆гѡ̀. Ты̀ же, дарова́въ є҆мꙋ̀ ра́дость возда́ти ѹ҆се́рдное поклоне́нїе і҆кѡ́нѣ влⷣчцы, твоеѧ́ же дꙋшесп҃си́телныѧ бесѣ́ды наслади́тисѧ, и҆ мнѡ́гимъ сꙋ́щымъ во гра́дѣ є҆гѡ̀ немѡщны́мъ и҆сцѣли́тисѧ, ве́лїе полꙋчи́лъ є҆сѝ ѿ негѡ̀ бл҃говоле́нїе, и҆ то́ль вє́лїѧ да́ры ѿ негѡ̀ сподо́билсѧ є҆сѝ полꙋчи́ти, ꙗ҆́кѡ возмо́глъ є҆сѝ, и҆ хра́мъ въ че́сть ѹ҆спе́нїѧ бцⷣы вельмѝ ѹ҆краше́нъ ѹ҆стро́ити и҆ ѡ҆би́тель возгради́ти, воспѣва́ѧ въ не́й съ и҆́ночествꙋющими бг҃ꙋ: <red>А҆</red>ллилꙋ́їа.
