---
title: "Конда́къ и҃"
navigation:
  key: akathists-avraamijgor-15
  title: "Конда́къ и҃"
  parent: akathists-avraamijgor
  order: 15
type: "akathist"
---

## Конда́къ и҃:

<red>С</red>тра́ннагѡ слы́шанїѧ и҆ стра́ннагѡ видѣ́нїѧ ѹ҆досто́илсѧ є҆сѝ, прпⷣбне ѻ҆́ч҃е на́шъ, є҆гда̀ на и҆збра́ннѣмъ мѣ́стѣ мл҃твꙋ сотвори́въ гдⷭ҇ꙋ и҆ бцⷣѣ и҆ ѿ трꙋдѡ́въ да́льнѧгѡ стра́нствїѧ ма́лѡ почи́въ, ѹ҆слы́шалъ є҆сѝ гла́съ повелѣвающь тѝ взы́ти на го́рꙋ и҆ поклони́тисѧ пречⷭ҇томꙋ ѡ҆́бразꙋ бг҃оматере: ты̀ же, воспрѧ́нꙋвъ ѿ сна̀ и҆ возше́дъ а҆́бїе на высотꙋ̀ горы̀, ѹ҆зрѣ́лъ є҆сѝ на дре́ве стоѧ́щꙋю и҆ ꙗ҆́кѡ свѣ́томъ зарѝ ѡ҆свеща́емꙋю і҆кѡ́нꙋ мт҃ре гдⷭ҇ни ѹ҆миле́нїемъ и҆менꙋ́емꙋю, ѕѣлѡ̀ ѹ҆мили́сѧ є҆сѝ се́рдцемъ, сла́вѧ бг҃а и҆ воспѣва́ѧ є҆мꙋ̀: <red>А҆</red>ллилꙋ́їа.
