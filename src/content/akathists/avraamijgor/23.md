---
title: "Конда́къ в҃і"
navigation:
  key: akathists-avraamijgor-23
  title: "Конда́къ в҃і"
  parent: akathists-avraamijgor
  order: 23
type: "akathist"
---

## Конда́къ в҃і:

<red>Б</red>л҃года́ть бж҃їѧ, и҆злива́вшаѧсѧ ѿ цѣльбоно́сныхъ моще́й твои́хъ въ де́нь преставле́нїѧ твоегѡ̀, и҆ доны́нѣ преиз̾ѡби́лнѡ и҆злива́ющаѧсѧ на всѣ́хъ, притека́ющихъ къ ра́цѣ моще́й твои́хъ съ вѣ́рою и҆ любо́вїю во всѣ́хъ нꙋжда́хъ, ско́рбехъ и҆ болѣ́знехъ, ѹ҆твердила є҆́сть на́съ въ крѣ́пкомъ ѹ҆пова́нїи на по́мощь бж҃їю, мл҃твами твои́ми подава́емꙋю, къ не́йже прⷭ҇нѡ притека́юще, моли́твеннѡ взыва́емъ къ бг҃ꙋ: <rubric class="inline">А҆ллилꙋ́лїа.</rubric>
