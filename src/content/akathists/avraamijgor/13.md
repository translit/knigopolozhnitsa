---
title: "Конда́къ з҃"
navigation:
  key: akathists-avraamijgor-13
  title: "Конда́къ з҃"
  parent: akathists-avraamijgor
  order: 13
type: "akathist"
---

## Конда́къ з҃:

<red>Х</red>отѧ̀ къ вѧ́щшымъ пꙋсты̑ннымъ по́двигѡмъ ѹ҆стреми́тисѧ, ѹ҆моли́лъ є҆сѝ прпⷣбнаго се́ргїѧ ѿпꙋсти́ти тебѐ на ѻ҆дино́кое въ пꙋ́стѣ мѣ́стѣ подви́жничество. бл҃гослове́нїе же прїе́мъ и҆ мл҃твꙋ мно́гꙋ сотвори́въ животворѧ́щей трⷪ҇цѣ, ѿше́лъ є҆сѝ въ пꙋ́ть сво́й ра́дꙋѧсѧ и҆ бл҃года́рнымъ се́рдцемъ вопїѧ̀ къ бг҃ꙋ: <red>А҆</red>ллилꙋ́їа.
