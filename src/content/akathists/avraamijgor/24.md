---
title: "І҆́косъ в҃і"
navigation:
  key: akathists-avraamijgor-24
  title: "І҆́косъ в҃і"
  parent: akathists-avraamijgor
  order: 24
type: "akathist"
---

## І҆́косъ в҃і:

<red>П</red>ою́ще твоѐ вели́кое къ на́мъ быва́ющее млⷭ҇рдїе, и҆ ничто́же ра́вно дарова́нїю чꙋде́съ твои́хъ и҆ бл҃годѣѧ́нїй къ на́мъ бы́вшихъ возда́ти могꙋ́ще, па́че же недоꙋмѣ́нїемъ ѡ҆б̾ѧ́ти бы́вше, дерза́емъ восхвалѧ́ти тѧ̀ любо́вїю, прпⷣбне ѻ҆́ч҃е на́шъ а҆враа́мїе, и҆ бл҃года́рственнѡ воспѣва́ти тебѣ̀ си́це:

<red>Р</red>а́дꙋйсѧ, га́личскїѧ, чꙋ́хломскїѧ и҆ всѣ́хъ ѡкре́стныхъ стра́нъ похвало̀ и҆ ѹ҆твержде́нїе; ра́дꙋйсѧ, вели́кїй и҆ те́плый ѡ҆ на́съ предста́телю къ бг҃ꙋ и҆ мл҃твенниче. Ра́дꙋйсѧ, гра́дъ чꙋ́хломꙋ и҆ всѧ̑ прилежа́щыѧ є҆мꙋ̀ вє́си ѿ моровы́ѧ ꙗ҆́звы и҆ напра́сныѧ сме́рти мно́гажды и҆зба́вивый; ра́дꙋйсѧ, во всѣ́хъ бл҃гоначинанїихъ на́шихъ ско́рый и҆ бл҃гопотре́бный ѹ҆спѣ́хъ подава́ѧй. Ра́дꙋйсѧ, всѧ̑ на по́льзꙋ дꙋ́шъ на́шихъ потрє́бнаѧ содѣва́ти ѡ҆ бл҃года́ти бж҃їей помога́ѧй; ра́дꙋйсѧ, во вре́мѧ засꙋ́хъ и҆ непого́дъ мл҃твами свои́ми ѹ҆ бг҃а бл҃горастворе́нїе воздꙋ́ха испроша́ѧй. Ра́дꙋйсѧ, преиспо́лненный къ на́мъ всѧ́кїѧ бл҃госты́ни; ра́дꙋйсѧ, превели́кїѧ къ на́мъ млⷭ҇ти сокро́вище. Ра́дꙋйсѧ, ча́ше, токи млⷭ҇рдїѧ бж҃їѧ на на́съ и҆злива́ющаѧ; ра́дꙋйсѧ, ѕлы́хъ по́мыслѡвъ и҆ дѣ́лъ ѿ на́съ прогони́телю. Ра́дꙋйсѧ, ѡ҆ ѡ҆браще́нїи и҆ и҆справле́нїи грѣ́шникѡвъ ѹ҆се́рдный къ бг҃ꙋ и҆ бцⷣѣ хода́таю; ра́дꙋйсѧ, во всѣ́хъ нꙋжда́хъ на́шихъ ско́рый помо́щниче.

<red>Р</red>а́дꙋйсѧ, а҆враа́мїе бг҃оносне, ѻ҆́ч҃е на́шъ, и҆зрѧ́дный чꙋдотво́рче.
