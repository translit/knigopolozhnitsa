---
title: "Конда́къ г҃і"
navigation:
  key: akathists-nikandrpsk-25
  title: "Конда́къ г҃і"
  parent: akathists-nikandrpsk
  order: 25
type: "akathist"
---

## Конда́къ г҃і:

<red>Ѽ</red> преблаже́нне, прпⷣбне, вели́кїй чꙋдотво́рче нїка́ндре, ми́лостивѣйшїй во дне́хъ на́шихъ покрови́телю и҆ ѻ҆́ч҃е! ны́нѣшнее прїимѝ ѿ се́рдца, подоба́ющее тебѣ̀, приноси́мое моле́нїе, и҆ твои́мъ непосты́днымъ хода́тайствомъ ѹ҆ нбⷭ҇нагѡ цр҃ѧ̀ и҆спросѝ: стра́ждꙋщꙋю странꙋ̀ рѡссі́йскꙋю хрⷭ҇то́съ бг҃ъ ѿ лю́тыхъ безбѡ́жникъ и҆ вла́сти и҆́хъ да свободи́тъ, и҆ да возста́витъ престо́лъ правосла́вныхъ прави́телей: вѣ́рныхъ рабѡ́въ є҆гѡ̀, въ ско́рби и҆ печа́ли де́нь и҆ но́щь вопїю́щихъ къ немꙋ̀, многоболѣ́зный во́пль да ѹ҆слы́шитъ и҆ да и҆зведе́тъ ѿ поги́бели живо́тъ на́шъ, ѿ вра̑гъ ви́димыхъ и҆ невиди́мыхъ, ѿ всѧ́кихъ бѣ́дъ, напа́стей и҆ скорбе́й, и҆ и҆схода́тайствꙋй всѣ̑мъ, ѹ҆се́рднѡ призыва́ющымъ тѧ̀, про́чее вре́мѧ живота̀ въ ми́рѣ и҆ и҆́стиннѣмъ покаѧ́нїи сконча́вше, въ нбⷭ҇нѣмъ ца́рствїи съ тобо́ю пѣ́ти во вѣ́ки: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆</red>гг҃льскими девѧточи́сленными:</incipit></rubric>

<rubric>И҆ па́ки конда́къ пе́рвый: <incipit><red>В</red>озбра́нный ѿ нача́льника:</incipit></rubric>
