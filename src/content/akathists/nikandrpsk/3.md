---
title: "Конда́къ в҃"
navigation:
  key: akathists-nikandrpsk-3
  title: "Конда́къ в҃"
  parent: akathists-nikandrpsk
  order: 3
type: "akathist"
---

## Конда́къ в҃:

<red>В</red>и́дѧ прпⷣбный нїка́ндръ дꙋше́вныма ѻ҆чи́ма, ꙗ҆́кѡ въ мі́рѣ се́мъ всѧ́чєскаѧ сꙋета̀, и҆ ꙗ҆́кѡ недостѡ́йны сꙋ́ть стра̑сти ны́нѣшнѧгѡ вѣ́ка, и҆мꙋ́щей сла́вѣ ꙗ҆ви́тисѧ на нб҃сѣ́хъ, потща́лсѧ, ѿве́ргсѧ себє̀, мі́ра и҆ ꙗ҆́же въ не́мъ, наставлѧ́емь преподѡ́бнымъ єѵфросѵ́номъ и҆ са́ввою, тѣ́снымъ и҆ приско́рбнымъ ше́ствовати пꙋте́мъ въ го́рнїй нбⷭ҇ный і҆ерⷭ҇ли́мъ, є҆го́же дости́гнꙋвъ ны́нѣ, предстоѧ̀ прⷭ҇то́лꙋ а҆́гнчꙋ, досто́йнѡ весели́тсѧ съ ни́ми и҆ со всѣ́ми и҆збра́нными, поѧ̀ всеси́льномꙋ бг҃ꙋ: <red>А҆</red>ллилꙋ́їа.
