---
title: "Конда́къ і҃"
navigation:
  key: akathists-nikandrpsk-19
  title: "Конда́къ і҃"
  parent: akathists-nikandrpsk
  order: 19
type: "akathist"
---

## Конда́къ і҃:

<red>С</red>пасе́нїе хотѧ̀ ѹ҆лꙋчи́ти дꙋшѝ твое́й, прпⷣбне, ѿ ю҆́ности твоеѧ̀, да́же до кончи́ны, ше́ствовалъ є҆сѝ пꙋте́мъ ѹ҆́зкимъ и҆ приско́рбнымъ, взе́мъ кре́стъ на ра́мо, вѣ́дый, ꙗ҆́кѡ широ́кїй и҆ простра́нный пꙋ́ть є҆́сть вводѧ́й въ па́гꙋбꙋ. Тѣ́мже а҆́ще и҆ те́рнїе, и҆ непроходи̑маѧ мѣста̀, и҆ ѕла̑ѧ приключє́нїѧ запина́хꙋ тебѣ̀: ѻ҆ба́че, предше́ствꙋющꙋ тебѣ̀ вѣ́рномꙋ вождю̀ и҆ побо́рникꙋ і҆и҃сꙋ, дости́глъ є҆сѝ во дворы̀ нбⷭ҇ныѧ, и҆дѣ́же ра́достей неизглаго́ланныхъ, ꙗ҆́же ѻ҆́ко не ви́дѣ, и҆ ѹ҆́хо не слы́ша, и҆ на се́рдце человѣ́кꙋ не взыдо́ша, наслажда́ѧсѧ, вопїе́ши бг҃ꙋ: <red>А҆</red>ллилꙋ́їа.
