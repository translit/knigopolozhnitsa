---
title: "І҆́косъ а҃і"
navigation:
  key: akathists-nikandrpsk-22
  title: "І҆́косъ а҃і"
  parent: akathists-nikandrpsk
  order: 22
type: "akathist"
---

## І҆́косъ а҃і:

<red>С</red>вѣтоза́рное свѣти́ло ꙗ҆ви́лсѧ є҆сѝ не то́чїю во страна́хъ нова́града и҆ пско́ва, но и҆ всю̀ бг҃осп҃са́емꙋю рѡссі́ю ѡ҆свѣща́еши златови́дными лꙋча́ми твоегѡ̀ пꙋсты́ннагѡ и҆ бг҃оꙋго́днагѡ житїѧ̀, прпⷣбне, и҆ ѻ҆би́льными вода́ми, ѿ цѣльбоно́сныхъ моще́й твои́хъ, напаѧ́еши всѣ́хъ вѣ́рныхъ, вопїю́щихъ къ тебѣ̀ такова̑ѧ:

<red>Р</red>а́дꙋйсѧ, и҆сповѣ́давый хрⷭ҇та̀ і҆и҃са сло́вомъ и҆ дѣ́ломъ пред̾ человѣ́ки: ра́дꙋйсѧ, ꙗ҆́кѡ въ воздаѧ́нїе за сїѧ̑, и҆сповѣ́данъ є҆сѝ ѿ негѡ̀ пред̾ а҆́гг҃лы бж҃їими во вѣ́ки. Ра́дꙋйсѧ, бл҃гі́й дѣ́лателю вїногра́да хрⷭ҇то́ва, понесы́й тѧготꙋ̀ днѐ и҆ ва́ръ: ра́дꙋйсѧ, плоды̀ трꙋдѡ́въ твои́хъ, ꙗ҆́кѡ перворо́дное, принесы́й гдⷭ҇ꙋ въ да́ръ. Ра́дꙋйсѧ, мѵ́ромъ сле́зъ твои́хъ въ вѣ́рѣ пома́завый но́зѣ і҆и҃са: ра́дꙋйсѧ, ꙗ҆́кѡ, и҆дѣ́же гла́съ єѵⷢ҇лскїй проница́етъ, возвѣща́етсѧ и҆́мѧ твоѐ. Ра́дꙋйсѧ, тѣ́ло твоѐ ѹ҆гото́вавый въ жили́ще дх҃ꙋ ст҃о́мꙋ: ра́дꙋйсѧ, и҆ по сме́рти, дѣ́йствовати є҆мꙋ́же въ не́мъ лю́демъ на по́льзꙋ, ѹ҆досто́ивыйсѧ. Ра́дꙋйсѧ, ꙗ҆́кѡ моще́й твои́хъ дє́мѡнскїѧ си̑лы трепе́щꙋтъ: ра́дꙋйсѧ, ꙗ҆́кѡ мо́щи твоѧ̑ коемꙋ́ждо въ приключи́вшихсѧ печа́лехъ ѹ҆веселе́нїе и҆сточа́ютъ. Ра́дꙋйсѧ, востекі́й на нб҃са̀ дꙋше́ю, ꙗ҆́кѡ илїа є҆лїссе́еви же ѡ҆ста́вивый ми́лѡть, ты́ же на́мъ мо́щи твоѧ̑: ра́дꙋйсѧ, ꙗ҆́кѡ си́лою и҆́хъ, ꙗ҆́кѡже то́й ми́лѡтїю раздѣлѧ́ше во́ды, мы̀, лобыза́юще ѧ҆̀, раздѣлѧ́емъ во́ды скорбе́й и҆ ше́ствꙋемъ по сꙋ́ши и҆сполне́нїѧ жела́нїй во бл҃ги́хъ.

<red>Р</red>а́дꙋйсѧ, пребл҃же́нне нїка́ндре, прпⷣбне ѻ҆́ч҃е на́шъ.
