---
title: "Конда́къ з҃"
navigation:
  key: akathists-nikandrpsk-13
  title: "Конда́къ з҃"
  parent: akathists-nikandrpsk
  order: 13
type: "akathist"
---

## Конда́къ з҃:

<red>Х</red>отѧ́щꙋ нѣ́коемꙋ бг҃обоѧ́зливꙋ мꙋ́жꙋ сѷмеѡ́нꙋ прїитѝ поклони́тисѧ тебѣ̀ и҆ насы́титисѧ сла́достныхъ ѹ҆че́нїй твои́хъ, и҆́миже возмо́глъ бы̀ ѹ҆крѣпи́ти дꙋ́шꙋ свою̀, ꙗ҆кова̑ѧ и҆ ѹ҆лꙋчи́лъ є҆́сть. Но ты̀, прозорли́вче, предре́клъ є҆сѝ є҆мꙋ̀ скороприближа́ющꙋюсѧ кончи́нꙋ и҆ пред̾ꙋгото́валъ є҆сѝ є҆гѡ̀ къ ми́рномꙋ ѿше́ствїю и҆з̾ сеѧ̀ плаче́вныѧ ю҆до́ли въ вѣ́чнꙋю несконча́емꙋю жи́знь: чесѡ̀ ра́ди прїи́мъ и҆́ноческїй ѡ҆́бразъ, ѹ҆стремѝ дꙋ́шꙋ свою̀ горѣ̀, и҆ до́брѣ пожи́въ, сконча́сѧ и҆ пресели́сѧ во бл҃жє́ннаѧ нѣ̑дра а҆враа́мова: ѡ҆ чесо́мъ ты̀ прославлѧ́ѧ бг҃а, пое́ши бл҃года́рствєннаѧ: <red>А҆</red>ллилꙋ́їа.
