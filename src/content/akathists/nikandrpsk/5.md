---
title: "Конда́къ г҃"
navigation:
  key: akathists-nikandrpsk-5
  title: "Конда́къ г҃"
  parent: akathists-nikandrpsk
  order: 5
type: "akathist"
---

## Конда́къ г҃:

<red>С</red>и́ла бжⷭ҇твеннагѡ єѵⷢ҇льскагѡ сло́ва: прїиди́те ко мнѣ̀ всѝ трꙋжда́ющїисѧ и҆ ѡ҆бремене́ннїи, и҆ а҆́зъ ѹ҆поко́ю вы̀, подо́бнѡ мечꙋ̀ ѻ҆бою́дꙋ ѻ҆́стрꙋ, прони́кнꙋ твоѐ, преблаже́нне, ре́вностное се́рдце, бы́вшꙋ тебѣ̀ со бл҃гоговѣ́нїемъ во свѧтѣ́мъ хра́мѣ: є҆го́же дѣ́йствїѧ толи́кѡ и҆спо́лненъ бы́лъ є҆сѝ, ꙗ҆́кѡ ничесомꙋ̀ запина́ющꙋ, па́че же пꙋ́ть тебѣ̀ показꙋ́ющемꙋ бж҃їимъ и҆зволе́нїемъ мꙋ́жꙋ ѳео́дѡрꙋ, простры́й дꙋ́хъ тво́й, ꙗ҆́кѡ го́рлица въ пꙋсты́ню непроходи́мꙋю водвори́лсѧ є҆сѝ, и҆ та́мѡ воздви́гнꙋвъ нѣ́кое жили́ще, себѐ са́магѡ предста́вилъ є҆сѝ селе́нїе бг҃ꙋ вы́шнемꙋ, поѧ̀ є҆мꙋ̀ въ по́двизѣхъ моли́твы и҆ поще́нїѧ всегда̀: <red>А҆</red>ллилꙋ́їа.
