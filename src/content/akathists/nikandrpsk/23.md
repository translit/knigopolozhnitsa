---
title: "Конда́къ в҃і"
navigation:
  key: akathists-nikandrpsk-23
  title: "Конда́къ в҃і"
  parent: akathists-nikandrpsk
  order: 23
type: "akathist"
---

## Конда́къ в҃і:

<red>Б</red>л҃года́ть, да́ннꙋю прпⷣбномꙋ се́ргїю, проповѣ́даше и҆ногда̀ вели́кїй кнѧ́зь дими́трїй съ вѡ́и свои́ми, є҆гда̀ то́й мл҃твою є҆гѡ̀ и҆ по́мощїю двꙋ́хъ мона́хѡвъ, да́нныхъ є҆мꙋ̀ ѿ негѡ̀, нечести́выхъ а҆га́рѧнъ побѣди́лъ є҆́сть. Ра́внѡ и҆ мы̀ бл҃года́ть твою̀ проповѣ́дꙋемъ, є҆гда̀, ѡ҆блежа́щꙋ пско́въ ѕлочести́вомꙋ бато́рїю съ полчищи свои́ми, прове́лъ є҆сѝ моли́твою твое́ю жи́телей страны̀ сеѧ̀ безвре́дныхъ посредѣ̀ ѻ҆гнѧ̀ и҆ меча̀, ше́дшихъ со ѡ҆свѧще́ннымъ собо́ромъ на погребе́нїе твоегѡ̀ тѣла̀: отꙋнꙋ́дꙋже почерпа́юще наде́ждꙋ, и҆збавлѧ́тисѧ и҆ всѧ́кой странѣ̀ чтꙋщей тѧ̀ ѿ наше́ствїѧ и҆ноплеме́нныхъ твои́мъ застꙋпле́нїемъ, вопїе́мъ бг҃ꙋ: <red>А҆</red>ллилꙋ́їа.
