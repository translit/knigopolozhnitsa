---
title: "Конда́къ и҃"
navigation:
  key: akathists-nikandrpsk-15
  title: "Конда́къ и҃"
  parent: akathists-nikandrpsk
  order: 15
type: "akathist"
---

## Конда́къ и҃:

<red>С</red>тра́нное видѣ́нїе и҆ слы́шанїе не плѣнѧ́ющымъ ра́зꙋма въ послꙋша́нїи вѣ́ры и҆ не покарѧ́ющымсѧ и҆́стинѣ ꙗ҆влѧ́етсѧ бы́ти сїѐ, ꙗ҆́кѡ ѻ҆вогда̀ чре́з̾ со́нное видѣ́нїе, просте́ртїемъ рꙋ́ки твоеѧ̀, ѻ҆вогда̀ чре́зъ глаго́лъ привѣ́тливъ, ѻ҆вогда̀ чре́з̾ разли̑чнаѧ зна́мєнїѧ, разсла́блєннымъ, болѧ́щымъ, недꙋ́гꙋющымъ соверше́нное подае́ши и҆сцѣле́нїе: мы́ же вѣ́рою плѣнѧ́еми, ꙗ҆́кѡ бг҃ꙋ всѧ̑ возмѡ́жна сꙋ́ть, и҆ вѣ́рꙋѧй въ мѧ̀, дѣла̀, ꙗ҆́кѡже речѐ хрⷭ҇то́съ, ꙗ҆́же а҆́зъ творю̀, бѡ́льша си́хъ сотвори́тъ, прославлѧ́емъ въ тебѣ̀ чꙋдотворѧ́щаго бг҃а. тебѣ́ же и҆сповѣ́дающе досто́йнымъ всемогꙋ́щества є҆гѡ̀ ѡ҆рꙋ́дїемъ бы́ти, велегла́снѡ вопїе́мъ: <red>А҆</red>ллилꙋ́їа.
