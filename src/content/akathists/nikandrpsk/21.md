---
title: "Конда́къ а҃і"
navigation:
  key: akathists-nikandrpsk-21
  title: "Конда́къ а҃і"
  parent: akathists-nikandrpsk
  order: 21
type: "akathist"
---

## Конда́къ а҃і:

<red>П</red>ѣ́нїю всѧ́комꙋ земноро́дныхъ достои́тъ ѹ҆мо́лкнꙋти въ прославле́нїи превыша́ющихъ си̑лы человѣ́чєскїѧ трꙋдѡ́въ твои́хъ, и҆̀миже до́брѣ потрꙋди́лсѧ є҆сѝ въ пꙋсты́ни, воздѣ́лываѧ ни́вꙋ се́рдца твоегѡ̀ ко дꙋхо́вномꙋ плодоноше́нїю. Кто́ бо ѿ человѣ̑къ возвели́читъ сꙋро́вое житїѐ твоѐ; кто̀ просла́витъ мꙋ́жествєнныѧ по́двиги твоѧ̑, безмо́лвїе соверше́нное, смире́нїе, неѕло́бїе, нищетꙋ̀ дꙋхо́внꙋю, по́стъ многодневный, моли́твꙋ непреста́ннꙋю, чистотꙋ̀ по внꙋ́треннемꙋ и҆ внѣ́шнемꙋ человѣ́кꙋ, за нѧ́же сподо́билсѧ є҆сѝ со всѣ́ми без̾ поро́ка послѣ́дꙋющими а҆́гнцꙋ, во прпⷣбїи и҆ пра́вдѣ пожи́вшими, пѣ́ти: <red>А҆</red>ллилꙋ́їа.
