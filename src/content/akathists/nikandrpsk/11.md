---
title: "Конда́къ ѕ҃"
navigation:
  key: akathists-nikandrpsk-11
  title: "Конда́къ ѕ҃"
  parent: akathists-nikandrpsk
  order: 11
type: "akathist"
---

## Конда́къ ѕ҃:

<red>П</red>роповѣ́дꙋютъ безмѡ́лвныѧ пꙋсты̑ни, ѡ҆би́тєли, гра́ди и҆ вє́си безстра́стное житїѐ твоѐ, є҆́же стѧжа́лъ є҆сѝ, бг҃омꙋ́дре, пе́рвѣе ѹ҆мертви́въ пло́ть твою̀ бдѣ́нїемъ, поще́нїемъ, стоѧ́нїемъ на мл҃твословїихъ, нижѐ возлега́нїемъ на ре́бра, то́чїю преклоне́нїемъ главы̀ и҆ ма́лымъ дрема́нїемъ. Проти́вꙋ же дїа́вольскихъ наважде́нїй и҆ по́лчищъ є҆гѡ̀, ѻ҆вогда̀ во вса́дники на ко́нѣхъ, съ тѷмпа́ны и҆ кли́чами, ѻ҆вогда̀ въ лю́тыхъ волкѡ́въ и҆ ди́вїихъ ѕвѣре́й преѡбража́вшихсѧ, воѡрꙋжа́лсѧ є҆сѝ: ѻ҆́выхъ пораже́нїем жезла̀, ѻ҆́выхъ си́лою креста̀, и҆ си́мъ, ꙗ҆́кѡ вели́кїй кѡнстанті́нъ, побѣжда́лъ є҆сѝ. Ѡ҆ не́мже хвалѧ́сѧ, ꙗ҆́кѡ ѻ҆рꙋ́жїи непобѣдимѣмъ, пое́ши распѧ́томꙋ на не́мъ всегда̀: <red>А҆</red>ллилꙋ́їа.
