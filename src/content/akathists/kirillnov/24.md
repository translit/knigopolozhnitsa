---
title: "І҆́косъ в҃і"
navigation:
  key: akathists-kirillnov-24
  title: "І҆́косъ в҃і"
  parent: akathists-kirillnov
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ вели́кїѧ по́двиги, пресла́внаѧ чꙋдеса̀, ско́рое на́мъ во всѧ́кихъ нꙋжда́хъ и҆ печа́лехъ поможе́нїе, восхвалѧ́емъ тѧ̀ любо́вїю, прпⷣбне ѻ҆́ч҃е на́шъ: и҆́бо въ тебѣ̀ гдⷭ҇ь сла́вы, хрⷭ҇то́съ бг҃ъ на́шъ, ди́внѡ просла́висѧ. Тѣ́мже въ пѣ́снехъ си́це тѝ вопїе́мъ:

<red>Р</red>а́дꙋйсѧ, кѷрі́лле прпⷣбне и҆ бг҃оносне, нбⷭ҇ный человѣ́че, земны́й а҆́гг҃ле: ра́дꙋйсѧ, во ѹ҆дале́нїи ѿ мі́ра сꙋ́етнагѡ пꙋсты́ннꙋю ѡ҆би́тель ѡ҆снова́вый, и҆ въ не́й, на краснѣмъ ѻ҆́стровѣ, ст҃ы́ѧ хра́мы ѹ҆стро́ивый. Ра́дꙋйсѧ, ꙗ҆́кѡ во ѡ҆би́тели твое́й и҆́нѡкъ мно́жество собра́лъ є҆сѝ, и҆ ѿ ни́хъ слы́шиши си́це рекꙋ́щихъ: ра́дꙋйсѧ, и҆́нокꙋющымъ ѡ҆ сп҃се́нїи хода́таю. Ра́дꙋйсѧ, ѹ҆ныва́ющымъ ѡ҆́бразе ѹ҆тѣше́нїѧ: ра́дꙋйсѧ, ѿ навѣ̑тъ вра́жїихъ и҆зба́вителю. Ра́дꙋйсѧ, на́мъ сꙋ́щымъ въ печа́лех и҆ ско́рбныхъ ѡ҆бстоѧ́нїихъ ско́рый помо́щниче и҆ ко хрⷭ҇тꙋ̀ бг҃ꙋ ѡ҆ на́съ те́плый мл҃твенниче. Ра́дꙋйсѧ, скорбѧ́щымъ дꙋше́ю сла́дкое ѹ҆тѣше́нїе и҆ ра́дости бжⷭ҇твенныѧ пода́телю: ра́дꙋйсѧ, на́шъ предста́телю и҆ и҆зба́вителю. Ра́дꙋйсѧ, прпⷣбне ѻ҆́ч҃е на́шъ кѷрі́лле, и҆́нокѡмъ ѹ҆добре́нїе: ра́дꙋйсѧ, молѧ́йсѧ хрⷭ҇тꙋ̀ бг҃ꙋ, є҆́же пода́ти держа́вѣ на́шей твои́ми мл҃твами ми́ръ и҆ бл҃годе́нствїе. Ра́дꙋйсѧ, пра́во пра́вѧщихъ сло́во и҆́стины и҆ всѣ́хъ правосла́вныхъ ско́рый помо́щниче и҆ застꙋ́пниче.

<red>Р</red>а́дꙋйсѧ, прпⷣбне ѻ҆́ч҃е на́шъ кѷрі́лле, вели́кїй чꙋдотво́рче.
