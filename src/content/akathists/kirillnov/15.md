---
title: "Конда́къ и҃"
navigation:
  key: akathists-kirillnov-15
  title: "Конда́къ и҃"
  parent: akathists-kirillnov
  order: 15
type: "akathist"
---

## Конда́къ и҃:

<red>С</red>тра́нны и҆ ди̑вны твоѧ̑ зри́мъ по́двиги кро́тости и҆ терпѣ́нїѧ, ѻ҆́ч҃е бг҃омꙋ́дре кѷрі́лле: ви́дѣвше бо бѣ́си себѐ порꙋга́емыѧ ѿ тебє̀, мнѡ́гаѧ ѡ҆ѕлоблє́нїѧ тѝ творѧ́хꙋ: и҆ногда̀ же и҆ ловцы̀, приходѧ́щїи на но́во є҆́зеро ры̑бы лови́ти, мно́гѡ ѡ҆скорблѧ́хꙋ тѧ̀. Тѣ́мже и҆ стѧжа́лъ є҆сѝ сꙋгꙋ́бый вѣне́цъ ѿ цр҃ѧ̀ хрⷭ҇та̀, є҆мꙋ́же предстои́ши ны́нѣ, вопїѧ̀: <red>А҆</red>ллилꙋ́їа.
