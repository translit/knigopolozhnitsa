---
title: "І҆́косъ д҃"
navigation:
  key: akathists-kirillnov-8
  title: "І҆́косъ д҃"
  parent: akathists-kirillnov
  order: 8
type: "akathist"
---

## І҆́косъ д҃:

<red>С</red>лы́шалъ є҆сѝ во вре́мѧ мл҃твы твоеѧ̀, прпⷣбне ѻ҆́ч҃е на́шъ, гла́съ съ нб҃сѐ глаго́лющъ: ѽ блаже́нне кѷрі́лле, возлю́бленниче мо́й, ѹ҆жѐ мнѡ́гїѧ добродѣ̑тели и҆ трꙋды̀ воспрїѧ́лъ є҆сѝ, мои̑мъ за́повѣдемъ бы́лъ є҆сѝ храни́тель, тѣ́сный и҆ приско́рбный проше́лъ є҆сѝ пꙋ́ть, и҆ ны́нѣ грѧдѝ къ бѣлꙋ̀ є҆́зерꙋ: та́мѡ бо ѹ҆гото́вахъ тебѣ̀ мѣ́сто, въ не́мже возмо́жеши сп҃сти́сѧ. И҆ а҆́бїе со гласо́мъ ѻ҆́нымъ, свѣ́тъ ве́лїй возсїѧ̀ къ полꙋ́нѡщнымъ страна́мъ бѣ́ла є҆́зера, и҆ гласо́мъ ѻ҆́нымъ а҆́ки пе́рстомъ пока́зоваше мѣ́сто, и҆дѣ́же ны́нѣ монасты́рь стои́тъ. Мы̀ же, ѹ҆дивлѧ́ющесѧ вели́чїю на тебѣ̀ ꙗ҆вле́нныхъ, ѹ҆се́рднѡ воспѣва́емъ хвалы̑ сїѧ̑:

<red>Р</red>а́дꙋйсѧ, блаже́нне кѷрі́лле, стра́нническое житїѐ на землѝ преше́дый: ра́дꙋйсѧ, пꙋстынножи́телей, вели́кагѡ ѻ҆нꙋ́фрїа, ма́рка и҆ петра̀, ходи́вый слѣ́ды. Ра́дꙋйсѧ, во вре́мѧ земна́гѡ стра́нствїѧ бы́лїе, травꙋ̀, ва́хтꙋ и҆ корꙋ̀ сосно́вꙋю въ пи́щꙋ себѣ̀ и҆мѣ́вый, и҆ за сицевы́й по́двигъ воздержа́нїѧ и҆ поста̀, нбⷭ҇наѧ бл҃га̀ себѣ̀ стѧжа́вый. Ра́дꙋйсѧ, во океа́новыхъ помо́рскихъ пꙋсты́нѧхъ со ѕвѣрьмѝ мно́гое вре́мѧ пожи́вый и҆ а҆́гг҃льскагѡ лицезрѣ́нїѧ сподо́бивыйсѧ: ра́дꙋйсѧ, слы́шавый съ нб҃сѐ гла́съ, бл҃же́нна тѧ̀ нарица́ющь. Ра́дꙋйсѧ, ѹ҆разꙋмѣ́вый то́йже нбⷭ҇ный гла́съ, бг҃олюбезна тѧ̀ и҆ храни́телѧ за́повѣдей хрⷭ҇то́выхъ ꙗ҆влѧ́ющь. Ра́дꙋйсѧ, лꙋчеза́рностїю ве́лїѧ свѣ́та, зрѣ́вый мѣ́сто на поко́й твое́й ста́рости: ра́дꙋйсѧ, си́мъ и҆спо́лнивыйсѧ премно́гїѧ ра́дости. Ра́дꙋйсѧ, моле́нїй твои́хъ и҆ проше́нїй прїе́мый и҆сполне́нїе: ра́дꙋйсѧ, ѿ хрⷭ҇та̀ сп҃са прїе́мый ѡ҆ си́хъ бл҃го́е и҆звѣще́нїе. Ра́дꙋйсѧ, ѿ си́хъ полꙋчи́вый мно́гꙋю ра́дость: ра́дꙋйсѧ, си́ми въ се́рдцѣ твое́мъ ѡ҆щꙋти́вый неисповѣди́мꙋю сла́дость.

<red>Р</red>а́дꙋйсѧ, прпⷣбне ѻ҆́ч҃е на́шъ кѷрі́лле, вели́кїй чꙋдотво́рче.
