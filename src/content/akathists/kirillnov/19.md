---
title: "Конда́къ і҃"
navigation:
  key: akathists-kirillnov-19
  title: "Конда́къ і҃"
  parent: akathists-kirillnov
  order: 19
type: "akathist"
---

## Конда́къ і҃:

<red>С</red>паса́ѧй дꙋ́шы ѹ҆чени̑къ твои́хъ и҆ разꙋмѣвый є҆́же къ бг҃ꙋ твоѐ ѿше́ствїе, прпⷣбне и҆ пребл҃же́нне кѷрі́лле, призва́лъ є҆сѝ бра́тїю, ре́къ и҆мъ: сѐ ѹ҆жѐ, бра́тїе моѧ̑, конє́цъ жи́зни моеѧ̀ прибли́жисѧ, и҆ а҆́зъ ѿхождꙋ̀ ѿ житїѧ̑ сегѡ̀: ва́съ же предаю̀ въ рꙋ́цѣ сн҃а бж҃їѧ, да сохрани́тъ вы̀ и҆ ѹ҆тверди́тъ въ любвѝ свое́й: а҆́ще бо тѣле́снѣ и҆ ѿхождꙋ̀ ѿ ва́съ, но дꙋ́хомъ съ ва́ми неѿстꙋ́пенъ бꙋ́дꙋ. и҆ ѡ҆ прославле́нїи ѡ҆би́тєли твое́й, имѣ́ющемъ бы́ти по кончи́нѣ твое́й, предре́клъ є҆сѝ. Ны́нѣ ѹ҆̀бо, по предрече́нїю и҆сполнѧ́ємаѧ зрѧ́ще, бл҃года́рнѡ вопїе́мъ бг҃ꙋ: <red>А҆</red>ллилꙋ́їа.
