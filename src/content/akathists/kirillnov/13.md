---
title: "Конда́къ з҃"
navigation:
  key: akathists-kirillnov-13
  title: "Конда́къ з҃"
  parent: akathists-kirillnov
  order: 13
type: "akathist"
---

## Конда́къ з҃:

<red>Х</red>отѧ́щꙋ тѝ ѹ҆годи́ти є҆ди́номꙋ бг҃ꙋ, блаже́нне кѷрі́лле, и҆ пребыва́ющꙋ посредѣ̀ нова̀ є҆́зера, ве́сь вда́лсѧ є҆сѝ безмѣ́рнымъ подвигѡ́мъ и҆ глꙋбинѣ̀ смире́нїѧ: трꙋды̀ твоѧ̑, и҆ мл҃твы, и҆ поще́нїе, ко́е сло́во и҆зглаго́лати мо́жетъ; Ѻ҆вогда̀ же на сѣ́ѧнїе и҆ сажде́нїе снѣ́дей зе́млю копа́лъ є҆сѝ, ѻ҆вогда̀ же древеса̀ на ѹ҆строе́нїе монасты́рское гото́вилъ є҆сѝ. сегѡ̀ ра́ди ны́нѣ превознесе́нъ є҆сѝ, предстоѧ̀ бг҃ꙋ съ пѣ́снїю: <red>А҆</red>ллилꙋ́їа.
