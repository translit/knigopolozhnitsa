---
title: "Мл҃тва"
navigation:
  key: akathists-kirillnov-26
  title: "Мл҃тва"
  parent: akathists-kirillnov
  order: 26
type: "akathist"
---

## Мл҃тва:

<versal>Ѽ</versal> бг҃оизбра́нный, вы́шнѧгѡ гра́да, нбⷭ҇нагѡ і҆ерⷭ҇ли́ма, нбⷭ҇ный граждани́не, ѡ҆чище́нный дх҃омъ ст҃ы́мъ ѹ҆́ме, земны́й а҆́гг҃ле, нбⷭ҇ный человѣ́че, чи́стагѡ дѣ́вства до́брый ревни́телю, досточꙋ́днагѡ терпѣ́нїѧ преизѧ́щный ѡ҆́бразе, бг҃охрани́мое дх҃а ст҃а́гѡ жили́ще, до́блественный хрⷭ҇то́въ во́ине, кѷрі́лле прпⷣбне! Просѝ ѹ҆ хрⷭ҇та̀ бг҃а, всебл҃га́гѡ творца̀ на́шегѡ: и҆спросѝ же ѹ҆ гдⷭ҇а бг҃а ми́ръ це́рквамъ ст҃ы̑мъ, лю́демъ же рѡссі́йскимъ тишинꙋ̀ и҆ бл҃годе́нствїе и҆ плодѡ́въ земны́хъ изоби́лїе. Да сохрани́тъ же гдⷭ҇ь ѻ҆те́чество на́ше ѿ всѣ́хъ напа́стей, бѣ́дъ и҆ скорбе́й, ѿ нападе́нїѧ вра́жїѧ, ѿ смертоно́сныѧ ꙗ҆́звы и҆ ѿ всѧ́кагѡ ѕла̀. На́съ же, ста́до твоѐ, во ст҃ѣ́й сѣ́й ѡ҆би́тели пребыва́ющее, и҆ всѣ́хъ съ вѣ́рою и҆ любо́вїю ко всечеснѣй ра́цѣ многоцѣле́бныхъ моще́й твои́хъ припа́дающихъ и҆ ѡ҆́бразъ подо́бїѧ твоегѡ̀ любе́знѡ цѣлꙋ́ющихъ, и҆ всѣ́хъ правосла́вныхъ хрⷭ҇тїа́нъ къ тебѣ̀ приходѧ́щихъ, мл҃твами твои́ми соблюдѝ и҆ ко хрⷭ҇тꙋ̀ приведѝ, є҆мꙋ́же, со ѻ҆ц҃є́мъ и҆ ст҃ы́мъ дх҃омъ, подоба́етъ всѧ́каѧ сла́ва, че́сть и҆ поклоне́нїе, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
