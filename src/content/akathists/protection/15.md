---
title: "Конда́къ и҃"
navigation:
  key: akathists-protection-15
  title: "Конда́къ и҃"
  parent: akathists-protection
  order: 15
type: "akathist"
---

## Конда́къ и҃:

<red>Д</red>и́внѡ тѧ̀ ѿ нб҃съ во влахе́рнстѣй це́ркви ꙗ҆́вльшꙋюсѧ а҆́гг҃ли воспѣ́ша, а҆пⷭ҇ли просла́виша, ли́къ ст҃и́телей и҆ прпⷣбныхъ и҆ же́нъ ст҃ы́хъ сосло́вїе восхвали́ша, прⷣте́ча съ бг҃осло́вомъ поклони́шасѧ, лю́дїе же сꙋ́щїи въ це́ркви съ весе́лїемъ вопїѧ́хꙋ: <red>А҆</red>ллилꙋ́їа.
