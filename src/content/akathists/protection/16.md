---
title: "І҆́косъ и҃"
navigation:
  key: akathists-protection-16
  title: "І҆́косъ и҃"
  parent: akathists-protection
  order: 16
type: "akathist"
---

## І҆́косъ и҃:

<red>В</red>сѣ́ми вы́шними и҆ ни́жними влⷣчествꙋѧ гдⷭ҇ь, ѹ҆зрѣ́въ тѧ̀ въ це́ркви мт҃рь свою̀ стоѧ́щꙋ и҆ со ѹ҆миле́нїемъ къ немꙋ̀ молѧ́щꙋюсѧ, речѐ: просѝ, мт҃и моѧ̀, занѐ не ѿвращꙋ́сѧ тебє̀, но и҆спо́лню всѧ̑ прошє́нїѧ твоѧ̑, и҆ бл҃года́рствєннаѧ си́це тебѣ̀ всѣ́хъ пѣ́ти наꙋчꙋ̀:

<red>Р</red>а́дꙋйсѧ, ковче́же завѣ́та, въ не́мже храни́тсѧ ѡ҆сщ҃е́нїе всегѡ̀ ро́да человѣ́ческагѡ: ра́дꙋйсѧ, ста́мно прест҃а́ѧ, въ не́йже а҆́лчꙋщымъ пра́вды блюде́тсѧ хлѣ́бъ жи́зни вѣ́чныѧ. Ра́дꙋйсѧ, сосꙋ́де всезлаты́й, въ не́мже ѹ҆гото́васѧ на́съ ра́ди пл҃ть и҆ кро́вь бжⷭ҇твеннагѡ а҆́гнца: ра́дꙋйсѧ, ѡ҆ста́вленныхъ врача́ми на своѝ всемѡ́щныѧ рꙋ́цѣ прїе́млющаѧ. Ра́дꙋйсѧ, разсла́бленныхъ тѣ́ломъ, но не дꙋ́хомъ и҆ вѣ́рою, со ѻ҆дра̀ болѣ́зни воздвиза́ющаѧ: ра́дꙋйсѧ, погꙋблѧ́ющымъ ѿ недꙋ́га ѹ҆́мъ но́вый и҆ лꙋ́чшїй смы́слъ подаю́щаѧ. Ра́дꙋйсѧ, на стро́потнѣмъ пꙋтѝ грѣха̀ и҆ страсте́й на́съ премⷣрѣ запина́ющаѧ: ра́дꙋйсѧ, же́стокость нераска́ѧннагѡ се́рдца на́шегѡ ѹ҆милѧ́ющаѧ.

<red>Р</red>а́дꙋйсѧ, ра́досте на́ша, покры́й на́съ ѿ всѧ́кагѡ ѕла̀ честны́мъ твои́мъ ѡ҆мофо́ромъ.
