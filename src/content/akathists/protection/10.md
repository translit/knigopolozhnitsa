---
title: "І҆́косъ є҃"
navigation:
  key: akathists-protection-10
  title: "І҆́косъ є҃"
  parent: akathists-protection
  order: 10
type: "akathist"
---

## І҆́косъ є҃:

<red>В</red>и́дѣвше тѧ̀ ст҃ы́хъ собо́ри на воздꙋ́сѣ въ це́ркви влахе́рнстѣй моле́бнїи рꙋ́цѣ къ сн҃ꙋ и҆ бг҃ꙋ простира́ющꙋю, ра́достнѡ со а҆рха̑гг҃лы и҆ а҆́гг҃лы благода́рнꙋю тѝ пѣ́снь воспѣ́ша: мы́ же крѣпча́йшима, па́че мѡѷсе́овыхъ рꙋ́къ, дла́ньма твои́ма ѹ҆крѣплѧ́еми, ѹ҆ми́льнѡ вопїе́мъ:

<red>Р</red>а́дꙋйсѧ, є҆ѧ́же рꙋ́цѣ поддержи́тъ за всѣ́хъ на́съ є҆ди́наѧ є҆ѧ̀ къ на́мъ любы̀ и҆ млⷭ҇рдїе: ра́дꙋйсѧ, пред̾ не́юже вразѝ на́ши, ви́димїи и҆ неви́димїи, стоѧ́ти не мо́гꙋтъ. Ра́дꙋйсѧ, те́мное по́лчище страсте́й и҆ похоте́й на́шихъ прогонѧ́ющаѧ: ра́дꙋйсѧ, ѻ҆́гнь бжⷭ҇твенный хрⷭ҇та̀ неѡпа́льнѡ на рꙋкꙋ̀ своє́ю держа́щаѧ, и҆ на́съ хла́дныхъ тѣ́мъ воспламенѧ́ющаѧ. Ра́дꙋйсѧ, во́инствꙋющихъ на пло́ть цѣломⷣрїемъ и҆зрѧ́дное вѣнча́нїе: ра́дꙋйсѧ, подвиза́ющихсѧ въ постѣ̀ и҆ безмо́лвїи прⷭ҇ное собесѣ́дованїе. Ра́дꙋйсѧ, и҆знемога́ющихъ ѿ ѹ҆ны́нїѧ и҆ печа́ли ско́раѧ ѹ҆тѣ́шительнице: ра́дꙋйсѧ, блгⷣтїю смире́нїѧ и҆ терпѣ́нїѧ снабдѣва́ющаѧ.

<red>Р</red>а́дꙋйсѧ, ра́досте на́ша, покры́й на́съ ѿ всѧ́кагѡ ѕла̀ честны́мъ твои́мъ ѡ҆мофо́ромъ.
