---
title: "І҆́косъ в҃"
navigation:
  key: akathists-protection-4
  title: "І҆́косъ в҃"
  parent: akathists-protection
  order: 4
type: "akathist"
---

## І҆́косъ в҃:

<red>Р</red>а́зꙋмъ неꙋразꙋмѣ́ненъ є҆сѝ, бцⷣе дв҃о, въ защище́нїи люді́й правосла́вныхъ, сегѡ̀ ра́ди вразѝ на́ши и҆ не познаю́тъ, ко́ль сильна̀ є҆́сть мл҃тва бж҃їѧ мт҃ре: мы́ же ѡ҆ твое́мъ всемо́щнѣмъ застꙋпле́нїи до́брѣ вѣ́дꙋще, си́це къ тебѣ̀ со ѹ҆миле́нїемъ зове́мъ:

<red>Р</red>а́дꙋйсѧ, премлⷭ҇рдаѧ ѹ҆тѣ́шительнице всѣ́хъ скорбѧ́щихъ и҆ ѡ҆бремене́нныхъ: ра́дꙋйсѧ, неꙋсыпа́ющаѧ наста́внице всѣ́хъ заблꙋ́ждшихъ и҆ ѡ҆слѣпле́нныхъ. Ра́дꙋйсѧ, првⷣнодви́жимый гнѣ́въ бж҃їй на на́съ твои́мъ моле́нїемъ ско́рѡ ѹ҆толѧ́ющаѧ: ра́дꙋйсѧ, ѕлы̑ѧ стра̑сти на́шѧ всемо́щнымъ манове́нїемъ ѹ҆кроща́ющаѧ. Ра́дꙋйсѧ, крѣ́пкое возбꙋжде́нїе спѧ́щихъ со́вѣстей: ра́дꙋйсѧ, нетрꙋ́дное преѡдолѣ́нїе беззако́нныхъ на́выкѡвъ. Ра́дꙋйсѧ, є҆ѧ́же ра́ди а҆́дъ стене́тъ и҆ дꙋ́си ѕло́бы трепе́щꙋтъ: ра́дꙋйсѧ, є҆ѧ́же ра́ди врата̀ раѧ̀ всѣ̑мъ на́мъ ѿверза́ютсѧ.

<red>Р</red>а́дꙋйсѧ, ра́досте на́ша, покры́й на́съ ѿ всѧ́кагѡ ѕла̀ честны́мъ твои́мъ ѡ҆мофо́ромъ.
