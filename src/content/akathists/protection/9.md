---
title: "Конда́къ є҃"
navigation:
  key: akathists-protection-9
  title: "Конда́къ є҃"
  parent: akathists-protection
  order: 9
type: "akathist"
---

## Конда́къ є҃:

<red>Б</red>г҃ови́децъ мѡѷсе́й во ѡ҆полче́нїи и҆ногда̀ на а҆мали́ка, є҆гда̀ рꙋ́цѣ воздвиза́ше, і҆и҃ль ѡ҆долѣва́ше, є҆гда́ же рꙋ́цѣ низпꙋща́ше, тогда̀ а҆мали́къ побѣжда́ше, поддержа́щими же є҆го̀ ѹ҆крѣпле́нъ, побѣдѝ врага̀: ты́ же, ѽ, бг҃омт҃и, воздѣ́вши рꙋ́цѣ твоѝ на ѹ҆моле́нїе, а҆́ще и҆ ники́мже поддержи́ма, всегда̀ побѣжда́еши врагѝ хрⷭ҇тїа̑нскїѧ, и҆ на́мъ щи́тъ є҆сѝ непобѣди́мь, вопїю́щымъ: <red>А҆</red>ллилꙋ́їа.
