---
title: "І҆́косъ а҃"
navigation:
  key: akathists-protection-2
  title: "І҆́косъ а҃"
  parent: akathists-protection
  order: 2
type: "akathist"
---

## І҆́косъ а҃:

<red>А҆</red>рха̑гг҃лъ и҆ а҆́гг҃лъ мно́жество, съ прⷣте́чею, бг҃осло́вомъ и҆ всѣ́хъ ст҃ы́хъ ли́комъ, сопредста́ша тебѣ̀, цр҃и́це свое́й, въ це́ркви влахе́рнстѣй, и҆ ѹ҆милє́ннаѧ молє́нїѧ твоѧ̑ ѡ҆ все́мъ мі́рѣ слы́шавше, со ѹ҆дивле́нїемъ возопи́ша такѡва́ѧ:

<red>Р</red>а́дꙋйсѧ, бг҃а ѻ҆ц҃а̀ безнача́льнагѡ предвѣ́чное бл҃говоле́нїе: ра́дꙋйсѧ, бг҃а сн҃а безлѣ́тнагѡ пречⷭ҇тое вмѣсти́лище. Ра́дꙋйсѧ, бг҃а дх҃а всест҃а́гѡ и҆збра́нное жили́ще: ра́дꙋйсѧ, го́рнихъ чинѡ́въ а҆́гг҃льскихъ непрестаю́щее ѹ҆дивле́нїе. Ра́дꙋйсѧ, те́мныхъ си́лъ а҆́дскихъ всегро́зное ѹ҆страше́нїе: ра́дꙋйсѧ, ю҆́же на воздꙋ́сѣ срѣта́ютъ многоѻчи́тїи херꙋві́ми. Ра́дꙋйсѧ, є҆́йже похва̑льнаѧ восписꙋ́ютъ шестокрила́тїи серафі́ми: ра́дꙋйсѧ, є҆ѧ́же пребл҃го́мꙋ покро́вꙋ и҆ мы̀ земноро́днїи благода́рнѣ покланѧ́емсѧ.

<red>Р</red>а́дꙋйсѧ, ра́досте на́ша, покры́й на́съ ѿ всѧ́кагѡ ѕла̀ честны́мъ твои́мъ ѡ҆мофо́ромъ.
