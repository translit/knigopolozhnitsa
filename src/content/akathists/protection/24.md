---
title: "І҆́косъ в҃і"
navigation:
  key: akathists-protection-24
  title: "І҆́косъ в҃і"
  parent: akathists-protection
  order: 24
type: "akathist"
---

## І҆́косъ в҃і:

<red>П</red>ою́ще тво́й держа́вный покро́въ, хва́лимъ тѧ̀ всѝ, ꙗ҆́кѡ тве́рдꙋю предста́тельницꙋ на́шꙋ, и҆ покланѧ́емсѧ тебѣ̀, ѡ҆ на́съ молѧ́щейсѧ: вѣ́рꙋемъ бо и҆ надѣ́емсѧ, ꙗ҆́кѡ и҆спро́сиши ѹ҆ сн҃а твоегѡ̀ и҆ бг҃а бл҃га̑ѧ вѣ̑чнаѧ и҆ вре́мєннаѧ всѣ̑мъ съ любо́вїю вопїю́щымъ тебѣ̀ си́це:

<red>Р</red>а́дꙋйсѧ, все́й вселе́ннѣй крѣ́пкое застꙋпле́нїе: ра́дꙋйсѧ, всѣ́хъ стїхі́й земны́хъ и҆ небе́сныхъ ѡ҆сщ҃е́нїе. Ра́дꙋйсѧ, всѣ́хъ време́нъ го́да бл҃гослове́нїе: ра́дꙋйсѧ, всѣ́хъ навѣ́тѡвъ и҆ и҆скꙋше́нїй, ѿ мі́ра, пло́ти и҆ дїа́вола находѧ́щихъ, попра́нїе. Ра́дꙋйсѧ, неча́емое примире́нїе ѡ҆жесточе́ннѡ враждꙋ́ющихъ: ра́дꙋйсѧ, недовѣ́домое и҆справле́нїе нераска́ѧнныхъ грѣ́шникѡвъ. Ра́дꙋйсѧ, не ѿверга́ющаѧ всѣ́ми презрѣ́нныхъ и҆ ѿве́рженныхъ: ра́дꙋйсѧ, сами́хъ ѿча́ѧнныхъ ѿ ро́ва поги́бели и҆зхища́ющаѧ.

<red>Р</red>а́дꙋйсѧ, ра́досте на́ша, покры́й на́съ ѿ всѧ́кагѡ ѕла̀ честны́мъ твои́мъ ѡ҆мофо́ромъ.
