---
title: "І҆́косъ ѕ҃"
navigation:
  key: akathists-protection-12
  title: "І҆́косъ ѕ҃"
  parent: akathists-protection
  order: 12
type: "akathist"
---

## І҆́косъ ѕ҃:

<red>В</red>озсїѧ́ла є҆сѝ ѿ и҆́стиннагѡ сл҃нца пра́вды зарѧ̀, дв҃о бг҃оѻтрокови́це, просвѣща́ющаѧ всѣ́хъ премⷣростїю бг҃а сн҃а твоегѡ̀, и҆ въ позна́нїе и҆́стины приводѧ́щаѧ зовꙋ́щихъ тѝ такѡва́ѧ:

<red>Р</red>а́дꙋйсѧ, бж҃їю си́лꙋ и҆ бж҃їю премⷣрость хрⷭ҇та̀ пл҃тїю породи́вшаѧ: ра́дꙋйсѧ, ю҆ро́дивꙋю мꙋ́дрость вѣ́ка сегѡ̀ посрами́вшаѧ, и҆ ѡ҆слѣпле́нныхъ є҆́ю на пꙋ́ть пра́вый наставлѧ́ющаѧ. Ра́дꙋйсѧ, ст҃ы́ѧ вѣ́ры ѡ҆хране́нїе, и҆ правосла́вныхъ догма́тѡвъ наста́внице: ра́дꙋйсѧ, нечести́выхъ є҆ресе́й и҆ тлетво́рныхъ раско́лѡвъ и҆скорени́тельнице. Ра́дꙋйсѧ, та̑йнаѧ и҆ неꙋдо́бь предви̑дѣннаѧ всѧ̑ до́брѣ вѣ́дꙋщаѧ, и҆ и҆̀мже подоба́етъ, сказꙋ́ющаѧ: ра́дꙋйсѧ, лжи́выхъ прови́дцєвъ и҆ сꙋ́єтнаѧ гада̑нїѧ посрамлѧ́ющаѧ. Ра́дꙋйсѧ, въ ча́съ недоꙋмѣ́нїй мы́сль бл҃гꙋ на се́рдце полага́ющаѧ: ра́дꙋйсѧ, ѿ па́гꙋбныхъ начина́нїй и҆ несмы́сленныхъ пожела́нїй воспѧща́ющаѧ.

<red>Р</red>а́дꙋйсѧ, ра́досте на́ша, покры́й на́съ ѿ всѧ́кагѡ ѕла̀ честны́мъ твои́мъ ѡ҆мофо́ромъ.
