---
title: "І҆́косъ і҃"
navigation:
  key: akathists-protection-20
  title: "І҆́косъ і҃"
  parent: akathists-protection
  order: 20
type: "akathist"
---

## І҆́косъ і҃:

<red>Ц</red>р҃ю̀ нбⷭ҇ный, гл҃го́лаше въ мл҃твѣ на воздꙋ́сѣ со а҆́гг҃лы стоѧ́щаѧ всенепоро́чнаѧ цр҃и́ца, прїимѝ всѧ́каго человѣ́ка молѧ́щасѧ къ тебѣ̀ и҆ призыва́юща и҆́мѧ моѐ на по́мощь, да не ѿи́детъ ѿ ли́ка моегѡ̀ то́щь и҆ неꙋслы́шанъ. Сїю̀ всебл҃гꙋ́ю мл҃твꙋ слы́шавше собо́ри ст҃ы́хъ, бл҃года́рнѣ возопи́ша:

<red>Р</red>а́дꙋйсѧ, чи́стыхъ рꙋка́ми и҆ се́рдцемъ земледѣ́льцєвъ блгⷭ҇ве́нными плода́ми вѣнча́ющаѧ: ра́дꙋйсѧ, по́моще и҆ првⷣное мздовоздаѧ́нїе всѣ̑мъ пра́вѡ кꙋ́плю дѣ́ющымъ. Ра́дꙋйсѧ, клѧтвопрестꙋпле́нїй и҆ непра́ведныхъ стѧжа́нїй всенаро́дное ѡ҆бличе́нїе: ра́дꙋйсѧ, бѣ́дствꙋющымъ въ пꙋтѝ, на сꙋ́шѣ и҆ вода́хъ внеза́пное вспоможе́нїе. Ра́дꙋйсѧ, безча́дныхъ роди́телей плода́ми вѣ́ры и҆ дх҃а веселѧ́щаѧ: ра́дꙋйсѧ, безма́тернихъ сиро́тъ незри́маѧ воспита́тельнице. Ра́дꙋйсѧ, крѣ́пкаѧ застꙋ́пнице сꙋ́щихъ въ плѣнꙋ̀ и҆ и҆згна́нїи: ра́дꙋйсѧ, неꙋсыпа́ющаѧ попечи́тельнице во ѹ҆́захъ и҆ темни́цѣ сѣдѧ́щихъ.

<red>Р</red>а́дꙋйсѧ, ра́досте на́ша, покры́й на́съ ѿ всѧ́кагѡ ѕла̀ честны́мъ твои́мъ ѡ҆мофо́ромъ.
