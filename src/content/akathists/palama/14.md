---
title: "І҆́косъ з҃"
navigation:
  key: akathists-palama-14
  title: "І҆́косъ з҃"
  parent: akathists-palama
  order: 14
type: "akathist"
---

## І҆́косъ з҃:

<red>Н</red>екта́ръ невеще́ственный бжⷭ҇твенный и҆ ма́ннꙋ дꙋшепита́тельнꙋю и҆ ме́дъ и҆же и҆з̾ ка́мене источа́ющсѧ, ꙗ҆́кѡ речѐ сщ҃е́нный даві́дъ, твои́хъ слове́съ завѣща̑нїѧ подаю́тъ, григо́рїе всечꙋ́дне, веселѧ́ще вопїю́щыѧ:

<red>Р</red>а́дꙋйсѧ, ѧ҆зы́че сладча́йшїй: ра́дꙋйсѧ, зра́че бжⷭ҇твеннѣйший. Ра́дꙋйсѧ, подо́бниче сп҃совъ и҆ подража́телю: ра́дꙋйсѧ, ревни́телю ѻ҆ц҃є́мъ и҆ соѡбита́телю. Ра́дꙋйсѧ, вѣ́ѧнїе нбⷭ҇ное, дꙋ́ши прохлажда́ющее: ра́дꙋйсѧ, росо̀ дꙋхора́дованнаѧ, на́съ ѡ҆роша́ющаѧ. Ра́дꙋйсѧ, бл҃гово́нїе ст҃о́е чи́стагѡ жи́тельства: ра́дꙋйсѧ, пи́ще соверше́ннаѧ дꙋше́внагѡ пи́ршества. Ра́дꙋйсѧ, ча́ше не́ктара безсме́ртнагѡ: ра́дꙋйсѧ, лю́тыхъ мꙋдрова́нїй ѡ҆бличи́телю. Ра́дꙋйсѧ, бг҃оно́сцевъ сїѧ́нїе мꙋ́дрыхъ: ра́дꙋйсѧ, люде́й води́телю правосла́вныхъ.

<red>Р</red>а́дꙋйсѧ, ѻ҆́ч҃е григо́рїе, блгⷣти проповѣ́дниче.
