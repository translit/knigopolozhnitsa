---
title: "І҆́косъ д҃"
navigation:
  key: akathists-palama-8
  title: "І҆́косъ д҃"
  parent: akathists-palama
  order: 8
type: "akathist"
---

## І҆́косъ д҃:

<red>Ѡ҆</red>бличи́лъ є҆сѝ бжⷭ҇твеннымъ сло́вомъ и҆ премꙋ́дрости си́лою и҆ догма̑ты ст҃ы́ми, бг҃омꙋ́дре, ѕлосла́вїе варлаа́мово, ѹ҆диви́въ всѧ̑ твое́ю бл҃года́тїю, ѹ҆чи́тель бо бжⷭ҇твенный вопїющымъ пока́залсѧ є҆сѝ:

<red>Р</red>а́дꙋйсѧ, цѣвни́це бл҃гоче́стїѧ: ра́дꙋйсѧ, паде́нїе ѕлоче́стїѧ. Ра́дꙋйсѧ, цр҃кве вели́кїй ѹ҆чи́телю: ра́дꙋйсѧ, бг҃оза́рности невеще́ственныѧ и҆спо́лненный. Ра́дꙋйсѧ, виті́е многомꙋ́дрый догма́тѡвъ пра́выхъ: ра́дꙋйсѧ, мечꙋ̀ ѻ҆боюдоѻ́стрый на всѧ̑ враждꙋющыѧ. Ра́дꙋйсѧ, ѹ҆́мныхъ пле́велъ и҆скорени́телю: ра́дꙋйсѧ, добродѣ́телей нбⷭ҇ныхъ насади́телю. Ра́дꙋйсѧ, мно́гїй въ сло́вѣ блгⷣти: ра́дꙋйсѧ, кро́ткїй во всѣ́хъ и҆ неѕло́бивый. Ра́дꙋйсѧ, вѣ́рныхъ сердца̀ ѹ҆твержда́ѧй: ра́дꙋйсѧ, страсте́й вины̑ попалѧ́ѧй.

<red>Р</red>а́дꙋйсѧ, ѻ҆́ч҃е григо́рїе, блгⷣти проповѣ́дниче.
