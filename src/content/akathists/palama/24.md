---
title: "І҆́косъ в҃і"
navigation:
  key: akathists-palama-24
  title: "І҆́косъ в҃і"
  parent: akathists-palama
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ трꙋды̀ и҆ бжⷭ҇твенныѧ по́двиги, ꙗ҆́же соверши́лъ є҆сѝ цр҃кве ра́ди, благочести́выхъ ли́цы вы́нꙋ пою́тъ тѧ̀, григо́рїе, и҆ бл҃года́рными ѹ҆сты̀ вопїю́тъ тѝ непреста́ннѡ:

<red>Р</red>а́дꙋйсѧ, держа́во цр҃кве: ра́дꙋйсѧ, виті́е бл҃гоче́стїѧ. Ра́дꙋйсѧ, пꙋстосло́ва а҆кїндѵ́на постыди́вый: ра́дꙋйсѧ, си́лꙋ бг҃ода́ннꙋю ꙗ҆ви́вый. Ра́дꙋйсѧ, а҆пⷭ҇лѡмъ кꙋпножи́телю, ꙗ҆́кѡ во всѣ́хъ подража́тель: ра́дꙋйсѧ, ѡ҆́бщниче и҆ прича́стниче зарѝ бг҃оначальныѧ. Ра́дꙋйсѧ, ѳессалоні́тскаѧ свѣ́тлаѧ денни́це: ра́дꙋйсѧ, правосла́вїѧ подви́жниче бг҃оглаго́ливый. Ра́дꙋйсѧ, дꙋ́шъ на́шихъ наслажде́нїе: ра́дꙋйсѧ, всѧ́кагѡ правосла́внагѡ ѹ҆твержде́нїе. Ра́дꙋйсѧ, хра́ма честна́гѡ твоегѡ̀ свѣ́тлосте: ра́дꙋйсѧ, люде́й вѣ́рныхъ твои́хъ весе́лїе.

<red>Р</red>а́дꙋйсѧ, ѻ҆́ч҃е григо́рїе, блгⷣти проповѣ́дниче.
