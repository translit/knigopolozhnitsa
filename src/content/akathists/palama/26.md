---
title: "Мл҃тва"
navigation:
  key: akathists-palama-26
  title: "Мл҃тва"
  parent: akathists-palama
  order: 26
type: "akathist"
---

## Мл҃тва:

<versal>Ѽ</versal> треблаженнаѧ и҆ честна́ѧ воистинꙋ и҆ превожделеннаѧ главо̀, безмо́лвїѧ держа́во, мона́шествꙋющихъ сла́во, ѻ҆́бщее богословов и҆ ѻ҆тцє́въ и҆ ѹ҆чи́телей ѹ҆краше́нїе, а҆по́столѡвъ сподви́жниче, и҆сповѣ́дникѡвъ и҆ мꙋ́ченикѡвъ безкро́вный ревни́телю и҆ венчателю словесы̑ и҆ дѣѧ́ньми и҆ благоче́стїѧ побо́рниче и҆ воево́до взбра́нный, боже́ственныхъ догма́тѡвъ высо́кїй и҆з̾ѧсни́телю и҆ ѹ҆чи́телю, пре́лести многоразли́чныхъ є҆ресе́й потреби́телю, всѣ́ѧ це́ркве Христовы предста́телю, и҆ стра́же, и҆ и҆зба́вителю! ты̀ и҆ преста́вльсѧ ко хрїстꙋ̀ назира́еши ѹ҆́бѡ и҆ ны́нѣ ста́до твоѐ и҆ всю̀ це́рковь свы́ше, болѣ̑зни разли̑чныѧ и҆сцѣлѧ́ѧ и҆ словесы̑ твои́ми всѧ̑ ѹ҆правлѧ́ѧ, и҆ є҆́рєси и҆згонѧ́ѧ, и҆ многоѡбра́зныхъ страсте́й и҆збавлѧ́ѧ. прїимѝ же и҆ на́ше сїѐ моле́нїе и҆ и҆зба́ви на́съ ѿ страсте́й и҆ и҆скꙋше́нїй, и҆ треволне́нїй, и҆ бѣ́дъ, и҆ ѡ҆сла́бꙋ и҆ ми́ръ и҆ благоде́нствїе на́мъ пода́ждь, ѡ҆ Христе і҆исꙋ́се Господе на́шемъ, є҆мꙋ́же сла́ва и҆ держа́ва подоба́етъ со безнача́льнымъ є҆гѡ̀ ѻ҆тцє́мъ и҆ животворѧ́щимъ дꙋ́хомъ, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
