---
title: "І҆́косъ и҃"
navigation:
  key: akathists-palama-16
  title: "І҆́косъ и҃"
  parent: akathists-palama
  order: 16
type: "akathist"
---

## І҆́косъ и҃:

<red>Г</red>ора̀, ѻ҆́ч҃е, а҆ѳѡ́нскаѧ свѣ̑тлыѧ твоѧ̀ по́двиги съ солꙋ́немъ проповѣ́дꙋетъ, и҆ всѧ̀ цр҃ковь вѣ́рныхъ ꙗ҆́кѡ бг҃оза́рнаго тѧ̀ че́ствꙋетъ из̾ѧви́телѧ свѣ́та и҆же па́че смы́сла, и҆́мже просвѣща́еши вопїю́щыѧ:

<red>Р</red>а́дꙋйсѧ, ѹ҆ста̀ бг҃оно̑снаѧ: ра́дꙋйсѧ, сосꙋ́де мироно́сный. ра́дꙋйсѧ, трисо́лнечнагѡ ѡ҆сїѧ́нїѧ ѻ҆рга́не: ра́дꙋйсѧ, безмо́лвїѧ соверше́ннагѡ ни́во. Ра́дꙋйсѧ, до́ме бг҃освѣ́тлый бжⷭ҇твеннагѡ дѣ́йства: ра́дꙋйсѧ, бога́тство некра́домое и҆же въ дꙋ́сѣ живота̀. Ра́дꙋйсѧ, ꙗ҆́кѡ прїѧ́лъ є҆сѝ бжⷭ҇твенныѧ даѧ̑нїѧ: ра́дꙋйсѧ, ꙗ҆́кѡ ѿврати́лъ є҆сѝ варлаа́мова пꙋстосло́вїѧ. Ра́дꙋйсѧ, и҆́мже а҆ѳѡ́нъ велича́етсѧ: ра́дꙋйсѧ, и҆́мже преле́сть ѿгонѧ́етсѧ. Ра́дꙋйсѧ, свѣ́тлаѧ солꙋ́ню сла́во: ра́дꙋйсѧ, тве́рдаѧ правосла́вїѧ держа́во.

<red>Р</red>а́дꙋйсѧ, ѻ҆́ч҃е григо́рїе, блгⷣти проповѣ́дниче.
