---
title: "І҆́косъ а҃"
navigation:
  key: akathists-palama-2
  title: "І҆́косъ а҃"
  parent: akathists-palama
  order: 2
type: "akathist"
---

## І҆́косъ а҃:

<red>А҆</red>гг҃елъ въ мі́рѣ, ꙗ҆́кѡ вы́шнихъ зри́тель, пока́залсѧ є҆сѝ, григо́рїе всебл҃же́нне, и҆ бг҃ови́днымъ твои́мъ житїе́мъ а҆́гг҃льскаѧ дарова̑нїѧ ѹ҆лꙋчи́лъ є҆сѝ. тѣ́мже, твое́й свѣ́тлости дивѧ́щесѧ, ѻ҆́ч҃е, вопїе́мъ:

<red>Р</red>а́дꙋйсѧ, и҆́мже свѣ́тъ бжⷭ҇твенный сїѧ́етъ: ра́дꙋйсѧ, и҆́мже тьма̀ ѿгна́сѧ. Ра́дꙋйсѧ, премꙋ́дрости ве́рте бл҃гово́ннѣйшїй: ра́дꙋйсѧ, наказа́нїѧ лꙋ́чшагѡ прича́стниче. Ра́дꙋйсѧ, высото̀ неꙋдобозри́маѧ высо́кихъ видѣ́нїй: ра́дꙋйсѧ, глꙋбино̀ непроходи́маѧ дарѡ́въ дꙋхо́вныхъ. Ра́дꙋйсѧ, ꙗ҆́кѡ є҆сѝ цр҃ко́внаѧ свѣ́тлость: ра́дꙋйсѧ, ꙗ҆́кѡ пока́залсѧ є҆сѝ правосла́вныхъ крѣ́пость. Ра́дꙋйсѧ, свѣти́ло вѣ́ры всесвѣ́тлое: ра́дꙋйсѧ, свѣти́льниче благода́ти незаходи́мый. Ра́дꙋйсѧ, є҆го́же ра́ди бꙋесло́вцы ѹ҆молка́ют: ра́дꙋйсѧ, є҆гѡ́же ра́ди бг҃осло́вцы взыгра́ютъ.

<red>Р</red>а́дꙋйсѧ, ѻ҆́ч҃е григо́рїе, блгⷣти проповѣ́дниче.
