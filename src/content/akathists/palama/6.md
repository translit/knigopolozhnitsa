---
title: "І҆́косъ г҃"
navigation:
  key: akathists-palama-6
  title: "І҆́косъ г҃"
  parent: akathists-palama
  order: 6
type: "akathist"
---

## І҆́косъ г҃:

<red>П</red>росїѧ́лъ є҆сѝ безмо́лвїемъ и҆ ѹ҆се́рднымъ по́двигомъ всѧ́кимъ дѣ́ѧтельнагѡ жи́тельства и҆ ѹ҆́мною моли́твою сп҃сꙋ̀ въ та́инствѣ соедини́лсѧ є҆сѝ, свѣ́та бжⷭ҇твеннагѡ и҆сполнѧ́емъ и҆ просвѣща́ѧ тебѣ̀ вопїю́щїѧ:

<red>Р</red>а́дꙋйсѧ, свѣти́льниче безмо́лвїѧ: ра́дꙋйсѧ, ѡ҆́бразе воздержа́нїѧ. Ра́дꙋйсѧ, ѹ҆́мныѧ мл҃твы дѣ́лателище: ра́дꙋйсѧ, дѣ́ѧтельнагѡ жи́тельства сокро́вище. Ра́дꙋйсѧ, сосꙋ́де многоцѣ́нный дохнове́нїѧ ѹ҆тѣ́шителева: ра́дꙋйсѧ, ѹ҆ста̀ бг҃онѡ́снаѧ гла́са дх҃о́внагѡ. Ра́дꙋйсѧ, ꙗ҆́кѡ превозше́лъ є҆сѝ предѣ́лы тлѣ́нїѧ: ра́дꙋйсѧ, ꙗ҆́кѡ взира́еши на сла́вꙋ бж҃їю. Ра́дꙋйсѧ, зрѧ́й свѣ́тъ бжⷭ҇твенный: ра́дꙋйсѧ, бг҃а ви́дѧй и҆ ѿ негѡ̀ ви́димый. Ра́дꙋйсѧ, бꙋ́ѧѧ ѹ҆празднѧ́ѧй мꙋдрова̑нїѧ: ра́дꙋйсѧ, лю̑таѧ ѿгонѧ́ѧй нападє́нїѧ.

<red>Р</red>а́дꙋйсѧ, ѻ҆́ч҃е григо́рїе, блгⷣти проповѣ́дниче.
