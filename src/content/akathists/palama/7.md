---
title: "Конда́къ д҃"
navigation:
  key: akathists-palama-7
  title: "Конда́къ д҃"
  parent: akathists-palama
  order: 7
type: "akathist"
---

## Конда́къ д҃:

<red>П</red>ожи́въ въ безмо́лвїи, ꙗ҆́кѡже а҆́гг҃елъ, ѻ҆́ч҃е, го́рнее свѣтозаре́нїе прїѧ́лъ є҆сѝ и҆, и҆спо́лнь вои́стинꙋ бжⷭ҇твеннагѡ свѣ́та, ѿше́лъ є҆сѝ ѿ а҆ѳѡ́на ꙗ҆́кѡже со́лнце, григо́рїе бг҃омꙋ́дре, воспламенѧ́ѧ пою́щїѧ: <red>А҆</red>ллилꙋ́їа.
