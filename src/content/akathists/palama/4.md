---
title: "І҆́косъ в҃"
navigation:
  key: akathists-palama-4
  title: "І҆́косъ в҃"
  parent: akathists-palama
  order: 4
type: "akathist"
---

## І҆́косъ в҃:

<red>Р</red>а́зꙋмꙋ вне́шнемꙋ всемꙋ̀ ѡ҆бꙋчи́лсѧ є҆сѝ, всебл҃же́нне, ꙗ҆́кѡ разꙋ́менъ и҆ ѕѣлѡ̀ ѻ҆строꙋ́менъ, ѿню́дꙋже премꙋ́дрости бж҃їѧ добро́ты рачи́тель ꙗ҆ви́лсѧ є҆сѝ, григо́рїе, ѹ҆мꙋдрѧ́ѧ бжⷭ҇твенными словесы̀ твои́ми бл҃гоговѣйнѣ тѝ вопїю́щїѧ:

<red>Р</red>а́дꙋйсѧ, нра́вѡвъ преподо́бныхъ сосꙋ́де: ра́дꙋйсѧ, свѣ́та невеще́ственнагѡ сокро́вище. Ра́дꙋйсѧ, ко́рене благороднагѡ дре́во всепло́дное: ра́дꙋйсѧ, бл҃гоче́стїѧ кїнна́моне благово́нный. Ра́дꙋйсѧ, цвѣ́те неꙋвѧда́емый земледѣ́ланїѧ таи́нственнагѡ: ра́дꙋйсѧ, фі́нїѯъ многопло́дный бл҃гопло́дїѧ дꙋше́внагѡ. Ра́дꙋйсѧ, ꙗ҆́кѡ презрѣ́лъ є҆сѝ ле́сть мїрскꙋ́ю: ра́дꙋйсѧ, ꙗ҆́кѡ прїѧ́лъ є҆сѝ блгⷣть бг҃ода́ннꙋю. Ра́дꙋйсѧ, хрⷭ҇то́въ слꙋжи́телю теплѣ́йшїй: ра́дꙋйсѧ, тлѣ́нныхъ всѧ́ческихъ превы́шшїй. Ра́дꙋйсѧ, дꙋшє́вныѧ си́лы ѡ҆живи́вый: ра́дꙋйсѧ, страсте́й стремлє́нїѧ ѹ҆мертви́вый.

<red>Р</red>а́дꙋйсѧ, ѻ҆́ч҃е григо́рїе, блгⷣти проповѣ́дниче.
