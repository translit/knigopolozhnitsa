---
title: "І҆́косъ ѳ҃"
navigation:
  key: akathists-palama-18
  title: "І҆́косъ ѳ҃"
  parent: akathists-palama
  order: 18
type: "akathist"
---

## І҆́косъ ѳ҃:

<red>Л</red>егча́йше, ѻ҆́ч҃е, под̾ѧ́лъ є҆сѝ и҆скꙋше́нїѧ разли́чныѧ за до́брое и҆сповѣ́данїе, и҆ ꙗ҆́кѡже зла́то во ѻ҆гнѝ и҆скꙋше́нъ всѣ́ми, превозсїѧ́лъ є҆сѝ, возводѧ̀ къ лꙋ́чшымъ благоговѣ́йне тѝ вопїю́щыѧ:

<red>Р</red>а́дꙋйсѧ, ка́меню бл҃гомꙋ́жества: ра́дꙋйсѧ, ка́меню терпѣ́нїѧ. Ра́дꙋйсѧ, и҆скꙋше́нїй наше́ствїѧ не ѹ҆боѧ́выйсѧ: ра́дꙋйсѧ, страсте́й пе́щь ѹ҆гаси́вый. Ра́дꙋйсѧ, стѣно̀ неколеби́маѧ цр҃кве хрⷭ҇то́вы: ра́дꙋйсѧ, свѣти́льниче многосвѣ́тлый люде́й бг҃омꙋ́дрыхъ. Ра́дꙋйсѧ, ꙗ҆́кѡ ско́рби въ ра́дѡсти поне́слъ є҆сѝ: ра́дꙋйсѧ, ꙗ҆́кѡ гдⷭ҇еви со сла́вою предста́лъ є҆сѝ. Ра́дꙋйсѧ, бж҃їѧ та̑инства проповѣ́давый: ра́дꙋйсѧ, вѣ̑рнымъ спаси́тельнаѧ предложи́вый. Ра́дꙋйсѧ, дꙋ́шъ домострои́телю бжⷭ҇твенный: ра́дꙋйсѧ, хрⷭ҇то́въ дрꙋ́же бжⷭ҇твеннѣйшїй.

<red>Р</red>а́дꙋйсѧ, ѻ҆́ч҃е григо́рїе, блгⷣти проповѣ́дниче.
