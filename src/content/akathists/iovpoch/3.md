---
title: "Конда́къ в҃"
navigation:
  key: akathists-iovpoch-3
  title: "Конда́къ в҃"
  parent: akathists-iovpoch
  order: 3
type: "akathist"
---

## Конда́къ в҃:

<red>В</red>и́дѧще и҆́ноцы ѹ҆го́рницкїи добродѣ́тельное житїѐ и҆ благі̑ѧ нра́вы, ѹ҆го́дниче бж҃їй, по двою̀ лѣ́тѣхъ кро́ткагѡ и҆ трꙋдолюби́вагѡ послꙋша́нїѧ твоегѡ̀ во ѡ҆би́тели свое́й, возложи́ша на тѧ̀ а҆́гг҃льскїй чи́нъ, и҆ ꙗ҆́коже пред̾ѡбразꙋ́юще многотрꙋ̑дныѧ по́двиги твоѧ̑, ꙗ҆́же хрⷭ҇та̀ ра́ди под̾ѧ́ти и҆мѣ́лъ є҆сѝ, і҆́ѡвомъ тѧ̀ нареко́ша, воспѣваѧ бг҃ꙋ: <red>А҆</red>ллилꙋ́їа.
