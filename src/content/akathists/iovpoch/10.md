---
title: "І҆́косъ є҃"
navigation:
  key: akathists-iovpoch-10
  title: "І҆́косъ є҃"
  parent: akathists-iovpoch
  order: 10
type: "akathist"
---

## І҆́косъ є҃:

<red>В</red>и́дѣвъ тѧ̀ і҆еросхимона́хъ досїѳе́й, ѹ҆чени́къ тво́й, ѹ҆го́дниче бж҃їй, дрє́внимъ ѻ҆ц҃є́мъ въ житїѝ свое́мъ послѣ́дꙋюща, начерта̀ на́мъ пресла́внаѧ дѣла̀ и҆ вели́кїѧ по́двиги твоѧ̑: и҆́мже ѹ҆дивлѧ́ющесѧ, сицевы́мъ вѣнча́емъ тѧ̀ пѣсносло́вїемъ:

<red>Р</red>а́дꙋйсѧ, ꙗ҆́кѡ въ тѣ́сной и҆ те́мнѣй пеще́рѣ горы̀ поча́евскїѧ та́йнѡ ѿ взо́рѡвъ человѣче́скихъ многолѣ́тнѣ свѧ́то подвиза́лсѧ є҆сѝ. Ра́дꙋйсѧ, ꙗ҆́кѡ и҆ногда̀ чрез̾ трѝ днѝ, ѻ҆вогда̀ же чрез̾ цѣ́лꙋю седми́цꙋ є҆ди́нъ въ пеще́рѣ то́й бг҃омы́слїѧ ра́ди затворе́нъ бы́лъ є҆сѝ. Ра́дꙋйсѧ, ꙗ҆́кѡ є҆ди́ною молѧ́щꙋсѧ тѝ внꙋ́трь є҆ѧ̀, ѡблиста̀ тѧ̀ свѣ́тъ неизрече́нный, надо́лзѣ не престаѧ̀ ѡ҆сїѧва́ти сопредѣ́льнꙋю съ пеще́рою цр҃ковь. Ра́дꙋйсѧ, ꙗ҆́кѡ ничи́мже то́чїю слеза́ми, и҆з глꙋбины̀ серде́чныѧ и҆злива́ющимисѧ, во времена̀ ѻ҆́ны пита́выйсѧ. Ра́дꙋйсѧ, ꙗ҆́кѡ неѡбы́чнагѡ ра́ди и҆зможде́нїѧ пло́ти и҆ до́лгихъ стоѧ́нїй согнѝ на нога́хъ тѣ́ло твоѐ и҆ да́же ѿ косте́й ѿпада́ше.

<red>Р</red>а́дꙋйсѧ, ї҆́ѡве, пресла́вный ѹ҆го́дниче бж҃їй, и҆ ѡ҆би́тели поча́евскїѧ ѹ҆краше́нїе.
