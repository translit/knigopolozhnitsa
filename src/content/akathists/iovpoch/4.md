---
title: "І҆́косъ в҃"
navigation:
  key: akathists-iovpoch-4
  title: "І҆́косъ в҃"
  parent: akathists-iovpoch
  order: 4
type: "akathist"
---

## І҆́косъ в҃:

<red>Р</red>а́зꙋмъ свы́ше лѣ́тъ подава́ѧ тебѣ̀ бг҃ъ ра́зꙋмѡвъ, ѹ҆мꙋдрѝ тѧ̀ въ вѣ́дѣнїи си́хъ, ꙗ҆́же ко спасе́нїю, ꙗ҆́кѡ преꙋспѣва́ти тебѣ̀ въ пꙋтѝ гдⷭ҇ни и҆ благопоспѣши́ти па́че всѣ́хъ сꙋ́щихъ во ѡ҆би́тели. Тѣ́мже и на сте́пень сщ҃е́нства, а҆́ще и҆ по мно́зѣмъ ѿрица́нїи твое́мъ, а҆́бїе во ѹ҆рече́нный во́зрастъ возведе́нъ бы́лъ є҆сѝ. Си́хъ ра́ди прїимѝ ѿ на́съ хвалє́бнаѧ пѣнїѧ сїѧ̑:

<red>Р</red>а́дꙋйсѧ, свѣ́томъ ра́зꙋма бж҃е́ственнагѡ ѿ ю҆́ности твоеѧ̀ ѡ҆сїѧ́нный. Ра́дꙋйсѧ, во свѣ́тѣ лица̀ бж҃їѧ тмꙋ̀ невѣ́дѣнїѧ и҆ пло́тскихъ мꙋдрова́нїй во все́мъ житїѝ твое́мъ ѿ себѐ ѿгна́вый. Ра́дꙋйсѧ, розго̀ плодоно́снаѧ дѣ́лы бг҃оꙋго́дными, приви́таѧ къ и҆́стинной лѣ́торасли вертогра́да гдⷭ҇нѧ. Ра́дꙋйсѧ, крі́не, прозѧ́бшїй благоче́стїе ѿ росы̀ дх҃а ст҃а́гѡ. Ра́дꙋйсѧ, кла́се, пло́дъ дх҃о́вный вѣ́ры, наде́жды и҆ любвѐ бж҃е́ственныѧ стори́цею прине́сшїй.

<red>Р</red>а́дꙋйсѧ, і҆́ѡве, пресла́вный ѹ҆го́дниче бж҃їй, и҆ ѡ҆би́тели поча́евскїѧ ѹ҆краше́нїе.
