---
title: "І҆́косъ а҃"
navigation:
  key: akathists-iovpoch-2
  title: "І҆́косъ а҃"
  parent: akathists-iovpoch
  order: 2
type: "akathist"
---

## І҆́косъ а҃:

<red>А҆</red>гг҃ла земна́го нра́вомъ и҆ чл҃вѣ́ка нбⷭ҇наго житїе́мъ содѣ́ла тѧ̀ влⷣка а҆́гг҃лѡвъ и҆ всеѧ̀ ви́димыѧ и҆ неви́димыѧ тва́ри: тѣ́мже просла́вивъ тѧ̀, ꙗ҆́кѡ соѡбра́зна ꙗ҆́вльшасѧ пред̾ꙋвѣ́дѣнїю є҆гѡ̀, благоволи́лъ є҆́сть и҆ на́мъ ꙗ҆ви́ти сла́вное житїѐ и҆ пренбⷭ҇ное прославленїе твоѐ, да воспѣва́емъ тѝ си́це:

<red>Р</red>а́дꙋйсѧ, ѿ ѹ҆тро́бы ма́тернїѧ и҆збра́нный на по́двигъ слꙋже́нїѧ цр҃ю́ нбⷭ҇номꙋ. Ра́дꙋйсѧ, и҆́менемъ і҆ѡа́нна, бл҃года́ти тезоимени́тагѡ, и҆́мже по рожде́нїи нарече́нъ бы́лъ є҆сѝ, ꙗ҆́кѡ печа́тїю бл҃года́ти запечатлѣ́нный. Ра́дꙋйсѧ, ꙗ҆́кѡ прїѧ́лъ є҆сѝ и҆́мѧ крⷭ҇ти́телѧ гдⷭ҇нѧ, є҆мꙋ́же пꙋстыннолю́бнымъ житїе́мъ до́брѣ поревнова́лъ є҆сѝ. Ра́дꙋйсѧ, ꙗ҆́кѡ из̾мла́да, ѹ҆слы́шалъ є҆сѝ внꙋтреннїй гла́съ призва́вшаго тѧ̀ гдⷭ҇а. Ра́дꙋйсѧ, ꙗ҆́кѡ десѧтолѣ́тенъ сы́й, семꙋ̀ гла́сꙋ ѡ҆хо́тнѡ послѣ́дꙋѧ, ѹ҆клони́лсѧ є҆сѝ ѿ ѻ҆́чїю люби́мыхъ тѝ роди́телей и҆ во ѡ҆би́тели ѹ҆го́рницкой всели́лсѧ є҆сѝ.

<rubric>Радꙋйсѧ, і҆́ѡве, пресла́вный ѹ҆го́дниче бж҃їй, и҆ ѡ҆би́тели поча́евскїѧ ѹ҆краше́нїе.</rubric>
