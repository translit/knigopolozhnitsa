---
title: "Конда́къ ѕ҃"
navigation:
  key: akathists-iovpoch-11
  title: "Конда́къ ѕ҃"
  parent: akathists-iovpoch
  order: 11
type: "akathist"
---

## Конда́къ ѕ҃:

<red>П</red>роповѣ́довати правосла́вїе жела́ѧ во страна́хъ свои́хъ, всебл҃же́нне, ꙗ҆́коже на ѻ҆́стровѣ дꙋ́бенстѣмъ, си́це и҆ на горѣ̀ поча́евстѣй, кни̑ги бж҃е́ствєнныѧ въ поꙋче́нїе вѣ̑рнымъ подава́лъ є҆сѝ, є҆ще́ же и҆ тѷпомъ печа́тати ты̑ѧ въ свое́й тѷпогра́фїи поча́евстѣй повелѣва́лъ є҆сѝ и҆ кꙋ́пнѡ съ ни́ми посла̑нїѧ а҆рхїерє́йскаѧ и҆ мл҃твы многоразли̑чныѧ, во є҆́же всѣ́мъ чтꙋ́щымъ и҆̀хъ и҆ по ѻ҆́нѣмъ молѧ́щымсѧ пѣ́ти бг҃ꙋ̀ нело́жнѡ: <red>А҆</red>ллилꙋ́їа.
