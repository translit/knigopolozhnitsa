---
title: "Конда́къ і҃"
navigation:
  key: akathists-iovpoch-19
  title: "Конда́къ і҃"
  parent: akathists-iovpoch
  order: 19
type: "akathist"
---

## Конда́къ і҃:

<red>С</red>пастѝ хотѧ̀ ѹ҆ченика̀ твоегѡ̀ досїѳе́а ѿ ѡ҆бдержа́щагѡ є҆го̀ смертоно́снагѡ недꙋ́га, ѻ҆́ч҃е прпⷣбне, а҆́гг҃лы во твоѐ ѻ҆бще́нїе призва́лъ є҆сѝ, съ ни́миже и҆ ви́дѣнъ бы́лъ є҆сѝ во свѣ́тлости неѡбы́чнѣй, предстоѧ̀ бж҃їей мт҃ри, но́щїю въ цр҃кви прест҃ы́ѧ трⷪ҇цы, пла́тъ, мѷромъ цѣле́бнымъ чꙋде́снѡ напое́нный болѧ́щемꙋ посыла́ѧ, да ѡ҆тре́тъ и҆мъ тѣ́ло своѐ, и҆ а҆́бїе грѧде́тъ въ цр҃ковь на всено́щное бдѣ́нїе прилꙋчи́вшагѡсѧ ра́ди вели́кагѡ пра́здника всемі́рнагѡ воздви́женїѧ крⷭ҇та гдⷭ҇нѧ, поѧ̀ бг҃ꙋ, си́лою крⷭ҇тною ѹ҆крѣплѧ́ющемꙋ ст҃ы́хъ свои́хъ на по́мощь вѣ̑рнымъ: <red>А҆</red>ллилꙋ́їа.
