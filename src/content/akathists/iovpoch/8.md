---
title: "І҆́косъ д҃"
navigation:
  key: akathists-iovpoch-8
  title: "І҆́косъ д҃"
  parent: akathists-iovpoch
  order: 8
type: "akathist"
---

## І҆́косъ д҃:

<red>Ꙋ</red>слы́шаша и҆ ѹ҆разꙋмѣ́ша се́рдцемъ и дꙋше́ю и҆́ноцы поча́евстїи преизбы́точествꙋющїй въ тебѣ̀ и҆сто́чникъ блгода́ти бж҃їѧ, ѻ҆́ч҃е на́шъ і҆́ѡве, ꙗ҆́кѡ сицева́го тѧ̀ наста́вника ѕѣлѡ̀ подви́жна и҆ и҆скꙋ́сна бл҃говоли и҆мѣ́ти прест҃а́ѧ бцⷣа во свое́й, нб҃сѝ подо́бѧщейсѧ, ѡ҆би́тели: тѣ́мже ѻ҆́бщимъ моле́нїемъ со слеза́ми а҆́бїе во и҆гꙋ́мена себѣ̀ поста́виша тѧ̀, взыва́юще тѝ:

<red>Р</red>а́дꙋйсѧ, гра́де, верхꙋ́ горы̀ стоѧ́й и҆ из̾ѡби́лꙋѧй вы́шними добрѡ́тами. Ра́дꙋйсѧ, сокро́вищнице, богатѧ́щаѧ на́съ дꙋхо́вными би́серы. Ра́дꙋйсѧ, сто́лпе, ѹ҆казꙋ́ѧй пꙋ́ть пра́вый хотѧ́щымъ ѡ҆брѣстѝ є҆гѡ̀. Ра́дꙋйсѧ, свѣти́ло, на за́падѣ рѡссі́и въ просвѣще́нїе на́ше возсїѧ́вшее. Ра́дꙋйсѧ, по слѣда́мъ всебл҃же́ннагѡ ѳеодо́сїа кїевопече́рскагѡ ѻ҆́бщихъ жи́тїй на горѣ̀ поча́евстѣй первонача́льниче.

<rubric>Радꙋйсѧ, і҆́ѡве, пресла́вный ѹ҆го́дниче бжїй, и҆ ѡ҆би́тели поча́евскїѧ ѹ҆краше́нїе.</rubric>
