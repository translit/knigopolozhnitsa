---
title: "І҆́косъ і҃"
navigation:
  key: akathists-iovpoch-20
  title: "І҆́косъ і҃"
  parent: akathists-iovpoch
  order: 20
type: "akathist"
---

## І҆́косъ і҃:

<red>С</red>тѣна̀ єсѝ и҆ ѡ҆гражде́нїе ѿ врагѡ̀въ ви́димыхъ и҆ неви́димыхъ достоѧ́нїю твоемꙋ̀, въ не́мже, ѻ҆́ч҃е, жи́тельствовалъ є҆сѝ и҆ ны́нѣ пребыва́еши въ нетлѣ́ннѣмъ тѣлесѝ твое́мъ. сегѡ̀ ра́ди є҆гда̀ нечести́вїи і҆сма́илиты ѡ҆быдо́ша го́рꙋ поча́евскꙋю во вр́емѧ бра́ни зва́ражскїѧ, а҆́бїе ꙗ҆ви́лсѧ є҆сѝ верхꙋ̀ є҆ѧ̀ на ѡ҆́блацѣхъ нбⷭ҇ныхъ, въ свѣ́тлости неѡбы́чнѣй предста́тельствꙋѧ пред̾ ст҃о́ю дв҃ою бцⷣею, да не преда́стъ въ нево́лю сꙋпоста́тѡмъ ѡ҆би́тели, и҆дѣ́же бы́лъ є҆сѝ и҆гꙋ́менъ: є҆́же ви́дѣвше и҆́ноцы и҆ лю́дїе, во ѡ҆би́тели ѡ҆бложеннїи, припа́дающе къ ра́цѣ чтⷭ҇ны́хъ моще́й твои́хъ, вопїѧ́хꙋ̀ тѝ:

<red>Р</red>а́дꙋйсѧ, со а҆́гг҃льскими си́лами предстоѧ́й цр҃и́цѣ нбⷭ҇ной проти́вꙋ полкѡ́въ невѣ́рныхъ а҆га́рѧнъ. Ра́дꙋйсѧ, и҆́хже стрѣла́ми, на главы̀ и҆́хъ возвраща́ющимисѧ, ꙗ҆́кѡ мо́лнїею и҆̀хъ порази́вый. Ра́дꙋйсѧ, ꙗ҆́кѡ сегѡ̀ ра́ди вразѝ крⷭ҇та̀ хрⷭ҇то́ва спѣ́шнѣ ѿбѣго́ша ѿ ѡ҆би́тели поча́евскїѧ, дрꙋ́гъ дрꙋ́га во ѹ҆́жасѣ поража́юще. Ра́дꙋйсѧ, ꙗ҆́кѡ мно́зи ѿ ни́хъ, стра́хомъ бж҃їимъ наставлѧ́еми, хрⷭ҇тїанскꙋю вѣ́рꙋ прїе́мше, на послꙋша́нїи монасты́рскомъ въ поча́евѣ да́же до кончи́ны своеѧ̀ пребы́ша. Ра́дꙋйсѧ, ꙗ҆́кѡ предста́тельствомъ твои́мъ къ бцⷣѣ всѧ̑ бл҃га̑ѧ вѣ̑рнымъ во и҆збавле́нїе и҆́хъ прїидо́ша.

<red>Р</red>а́дꙋйсѧ, ї҆́ѡве, пресла́вный ѹ҆го́дниче бж҃їй, и҆ ѡ҆би́тели поча́евскїѧ ѹ҆краше́нїе.
