---
title: "Конда́къ в҃і"
navigation:
  key: akathists-iovpoch-23
  title: "Конда́къ в҃і"
  parent: akathists-iovpoch
  order: 23
type: "akathist"
---

## Конда́къ в҃і:

<red>Б</red>л҃года́тїю, да́нною тѝ свы́ше, чꙋдодѣ́йствꙋѧ на горѣ̀ поча́евстѣй, прпⷣбне, не ѡ҆ставлѧ́еши ны̀ и҆ во вре́мѧ сїѐ: но ꙗ҆́коже дре́вле, си́це и҆ до дне́шнѧгѡ днѐ, не то́чїю притека́ющїи къ ра́цѣ многоцѣле́бныхъ моще́й твои́хъ, но и҆ всѝ ѿдале́че тебѐ призыва́ющїи и҆ на тѧ̀ ѹ҆пова́ющїи слѣпі́и прозира́ютъ, хромі́и хо́дѧтъ, разсла́бленнїи возстаю́тъ, беснꙋ́ющїисѧ и҆сцѣлѧ́ютсѧ, стра́ждꙋщїи ѹ҆тѣша́ютсѧ, ѹ҆грожа́емїи ѕлы́мъ повѣ́трїемъ ѿ смертоно́сныѧ ꙗ҆́звы и҆збавлѧ́ютсѧ, землѝ плодоно́сїе подае́тсѧ, гра́ды и҆ до́мы ѿ трꙋса, пото́па и҆ ѻ҆гнѧ̀ спаса́ютсѧ, во є҆́же всѣ́мъ ѿ тебѐ вспомоществꙋ́ємымъ и҆ та́кѡ тобо́ю хва́лѧщымсѧ пѣ́ти бг҃ꙋ въ ра́дованїи се́рдца своегѡ̀: <red>А҆</red>ллилꙋ́їа.
