---
title: "І҆́косъ и҃"
navigation:
  key: akathists-iovpoch-16
  title: "І҆́косъ и҃"
  parent: akathists-iovpoch
  order: 16
type: "akathist"
---

## І҆́косъ и҃:

<red>В</red>е́сь бѣ̀ въ стра́сѣ наро́дъ поча́евскїй и҆ про́чїи ѡ҆кре́стнїи лю́дїе, ви́дѧще свѣ́тлость ѿ гро́ба твоегѡ̀ и҆сходѧ̀щꙋю чрезъ се́дмь лѣ́тъ по ѹ҆спе́нїи твое́мъ, ѹ҆го́дниче бж҃їй: недоꙋмѣва́хꙋ бо̀, ѿкꙋ́дꙋ и҆ ко́еѧ ра́ди вины̀ сїѧ̀ лꙋча̀ и҆схожда́ше. тогда̀ са́мъ ꙗ҆ви́лсѧ є҆сѝ въ со́нномъ видѣ́нїи митрополи́тꙋ кі́евскомꙋ дїонѵ́сїю, и҆звѣствꙋ́ѧ, ꙗ҆́кѡ хо́щетъ бг҃ъ чрез̾ него̀ ѿкры́ти ст҃ы̑ѧ мо́щи твоѧ̑: є҆́же слы́шавъ а҆рхїере́й правосла́вный возглаша́ше ѡ҆ тебѣ̀:

<red>Р</red>а́дꙋйсѧ, дѣ́лателю до́брый, ѿ ѹ҆тра до ве́чера столѣ́тнїѧ жи́зни твоеѧ̀ дѣ́лавый бл҃гоче́стнѡ въ вертогра́дѣ дх҃о́внѣмъ. Ра́дꙋйсѧ, тѧготꙋ̀ и҆ ва́ръ многотрꙋ́днагѡ житїѧ̀ твоегѡ̀ ра́ди гдⷭ҇а ѡ҆хо́тнѡ поне́сшїй. Ра́дꙋйсѧ, ꙗ҆́кѡ сегѡ̀ ра́ди дꙋша̀ твоѧ̀ не ѡ҆ста́висѧ во а҆́дѣ, нижѐ пло́ть твоѧ̀ ви́дѣ и҆стлѣ́нїѧ. Ра́дꙋйсѧ, бл҃гі́й ра́бе и҆ вѣ́рный, за безмѣ̑рныѧ по́двиги твоѧ̑ вше́дый въ ра́дость гдⷭ҇а своегѡ̀. Ра́дꙋйсѧ, свѣ́ти́льниче, ѡ҆ не́мже не восхотѣ̀ бг҃ъ да под̾ спꙋ́домъ пребыва́етъ, но да на свѣ́щницѣ всенаро́днагѡ зрѣ́нїѧ и҆ поклоне́нїѧ поста́витсѧ.

<red>Р</red>а́дꙋйсѧ, і҆́ѡве, пресла́вный ѹ҆го́дниче бж҃їй, и҆ ѡ҆би́тели поча́евскїѧ ѹ҆краше́ниїе.
