---
title: "Конда́къ д҃"
navigation:
  key: akathists-iovpoch-7
  title: "Конда́къ д҃"
  parent: akathists-iovpoch
  order: 7
type: "akathist"
---

## Конда́къ д҃:

<red>В</red>ре́менныѧ че́сти, є҆́юже стꙋжа́хꙋ тѝ мно́зи ѿ правосла́вныхъ, кꙋ́пнѡ же и҆ ѡ҆ѕлобле́нїй многоразли́чныхъ за любо́вь къ правосла́вїю ѿ клевре́тѡвъ ѹ҆нїи хотѧ̀ из҆ба́витисѧ, ѹ҆мы́слилъ є҆сѝ избѣ́гнꙋти ѿ нача́льства, є҆́же вѧ́щше два́десѧти лѣ́тъ и҆мѣ́лъ є҆сѝ на ѻ҆́стровѣ дꙋ́бенстѣмъ. Сегѡ̀ ра́ди та́й ѡ҆ста́вилъ є҆сѝ ѡ҆би́тель свою̀ крⷭ҇тнꙋю, и҆ во є҆́же сокры́тисѧ ѿ треволне́нїй мі́ра сегѡ̀ многомѧте́жнагѡ, во ѡ҆́бразѣ проста́гѡ и҆́нока прите́клъ є҆сѝ на го́рꙋ поча́евскꙋю, и҆здре́вле свѣ́тлостїю чꙋде́съ премно́гихъ сїѧ́ющꙋю, зовы́й бг҃ꙋ: <red>А҆</red>ллилꙋ́їа.
