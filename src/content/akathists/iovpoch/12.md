---
title: "І҆́косъ ѕ҃"
navigation:
  key: akathists-iovpoch-12
  title: "І҆́косъ ѕ҃"
  parent: akathists-iovpoch
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ꙗ҆́кѡ зарѧ̀, не ѿ восто́ка, но ѿ за́пада рѡссі́йскагѡ восходѧ̀щаѧ, ѹ҆го́дниче бж҃їй, є҆гда̀ нꙋ́ждъ ра́ди цр҃ко́вныхъ ѿ ѡ҆бдержа́щїѧ ѹ҆нїи бы́лъ є҆сѝ въ бг҃оспаса́емѣ́мъ гра́дѣ кі́евѣ на собо́рѣ ст҃ы́хъ ѻ҆ц҃ъ, и҆дѣ́же, во ст҃ѣ́й кі́ево-пече́рской ла́ѵрѣ, є҆ѧ́же прпⷣбными ѻ҆ц҃а́ми, ѿ ѕла́гѡ наше́ствїѧ баты́ева спаса́вшимисѧ, и҆ ѡ҆би́тель поча́евскаѧ дре́вле ѡ҆снова́сѧ, клѧ́твеннѡ ѡ҆бѣща́лсѧ є҆сѝ кꙋ́пнѡ съ и҆ны́ми въ вѣ́рѣ правосла́внѣй, ѻ҆те́ческой крѣ́пкѡ и҆ неизмѣ́ннѡ стоѧ́ти, николи́же и҆ ника́коже ѡ҆ ѿстꙋпле́нїи въ и҆новѣ́рїе не мы́слити, и҆ къ семꙋ̀ всерѡссі́йскїй наро́дъ ѹ҆вѣщева́ти, да слы́шиши ѿ всѣ́хъ:

<red>Р</red>а́дꙋйсѧ, ꙗ҆́сное зерца́ло апⷭ҇льскихъ преда́нїй. Ра́дꙋйсѧ, живопрїи́мный и҆сто́чниче и҆стинныхъ каѳолі́ческихъ пра́вилъ. Ра́дꙋи҆сѧ, є҆рети́ческихъ басносло́вїй премꙋ́дрый и҆стреби́телю. Ра́дꙋйсѧ, глꙋбины̀ правосла́вныхъ догма́тѡвъ и҆скꙋ́сный и҆змѣри́телю. Ра́дꙋйсѧ, бж҃е́ственный ѻ҆рга́не, возшꙋми́вшїй на́мъ ѹ҆че́нїе спаси́тельное.

<red>Р</red>а́дꙋйсѧ, і҆́ѡве, пресла́вный ѹ҆го́дниче бж҃їй, и҆ ѡ҆би́тели поча́евскїѧ ѹ҆краше́нїе.
