---
title: "І҆́косъ в҃і"
navigation:
  key: akathists-iovpoch-24
  title: "І҆́косъ в҃і"
  parent: akathists-iovpoch
  order: 24
type: "akathist"
---

## І҆́косъ в҃і:

<red>П</red>ою́ще пресла́вное ѡ҆ тебѣ̀ смотре́нїе бж҃їе и҆ чꙋдесы̀ твоѧ̑, прпⷣбне ѻ҆́ч҃е, мо́лимъ тѧ̀ всеꙋсе́рднѡ, рабѝ твоѝ, не забꙋ́ди на́съ и҆ во всѐ приснотекꙋ́щее вре́мѧ живота̀ на́шего, но всегда̀ пребыва́й съ на́ми, да твои́мъ застꙋпле́нїемъ и҆ по́мощїю ѡ҆гражда́еми, спаса́еми и҆ и҆збавлѧ́еми ѿ всѣ́хъ ѕѡ́лъ ви́димыхъ и҆ неви́димыхъ, вопїе́мъ тѝ до сконча́нїѧ вѣ́ка:

<red>Р</red>а́дꙋи҆сѧ, ми́лости вели́кїѧ сокро́вище. Ра́дꙋйсѧ, бж҃е́ственнагѡ промышле́нїѧ ѡ҆ лю́дехъ прїѧ́телище. Ра́дꙋйсѧ, ненаде́жныхъ надѣ́ѧнїе. Ра́дꙋйсѧ, са́мыхъ ѿча́ѧнныхъ спасе́нїе. Ра́дꙋйсѧ, є҆гѡ̀же бл҃гопоспѣ́шными мл҃твами ѿ вѣ́чныѧ сме́рти свобожда́емсѧ.

<red>Р</red>а́дꙋйсѧ, і҆́ѡве, пресла́вный ѹ҆го́дниче бж҃їй, и҆ ѡ҆би́тели поча́евскїѧ ѹ҆краше́нїе.
