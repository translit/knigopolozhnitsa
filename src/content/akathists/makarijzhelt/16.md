---
title: "І҆́косъ и҃"
navigation:
  key: akathists-makarijzhelt-16
  title: "І҆́косъ и҃"
  parent: akathists-makarijzhelt
  order: 16
type: "akathist"
---

## І҆́косъ и҃:

<red>Б</red>л҃года́ть бж҃їю сꙋ́щꙋю въ тебѣ̀, прпⷣбне ѻ҆́ч҃е мака́рїе, нескꙋ́днѡ подава́ѧ тре́бꙋющымъ, ѻ҆трокови́цꙋ нѣ́кꙋю бѣ́снꙋ и҆ слѣ́пꙋ кре́стнымъ зна́менїемъ съ мл҃твою и҆сцѣли́лъ є҆сѝ. Дивѧ́щесѧ си́лѣ бж҃їей, ѡ҆бита́ющей въ тебѣ̀, взыва́емъ тѝ:

<red>Р</red>а́дꙋйсѧ, бл҃года́тный и҆сто́чниче и҆сцѣле́нїй: ра́дꙋйсѧ, тꙋ́не прїѧ́вый бл҃года́ть ѿ гдⷭ҇а бг҃а, тꙋ́не и҆ подава́ѧй. Ра́дꙋйсѧ, и҆мѣ́ѧй ве́лїе дерзнове́нїе ко гдⷭ҇ꙋ бг҃ꙋ: ра́дꙋйсѧ, ꙗ҆́кѡ никто́же съ вѣ́рою просѧ́й то́щь ѿхо́дитъ ѿ тебѐ. Ра́дꙋйсѧ, ꙗ҆́кѡ всено́щными мл҃твами всю̀ бѣсо́вскꙋю пре́лесть посрами́вый: Ра́дꙋйсѧ, слѣпы̑мъ зрѣ́нїе и҆ всѣ́мъ болѧ́щымъ и҆сцѣле́нїе подава́ѧй. Ра́дꙋйсѧ, сокро́вище дарова́нїй бжⷭ҇твенныхъ: ра́дꙋйсѧ, ꙗ҆́кѡ хода́тайствомъ твои́мъ дарѡ́въ дх҃а ст҃а́гѡ, ѹ҆крѣплѧ́ющихъ въ бра́ни проти́вꙋ врагѡ́въ сп҃се́нїѧ, сподоблѧ́емсѧ. Ра́дꙋйсѧ, ꙗ҆́кѡ крі́нъ неꙋвѧда́емый въ пꙋсты́ни ꙗ҆ви́лсѧ є҆сѝ: ра́дꙋйсѧ, цвѣ́те, бл҃гоꙋха́нїемъ свои́мъ всѧ̑ и҆сполнѧ́ѧй. Ра́дꙋйсѧ, рѣ́ки воды̀ живы́ѧ и҆сточа́ѧй: ра́дꙋйсѧ, вѣ́рныхъ гдⷭ҇а рабѡ́въ бл҃гꙋ́ю ча́сть и҆збра́вый.

<red>Р</red>а́дꙋйсѧ, мака́рїе, преди́вный чꙋдотво́рче.
