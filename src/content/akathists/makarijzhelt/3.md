---
title: "Конда́къ в҃"
navigation:
  key: akathists-makarijzhelt-3
  title: "Конда́къ в҃"
  parent: akathists-makarijzhelt
  order: 3
type: "akathist"
---

## Конда́къ в҃:

<red>П</red>рпⷣбне ѻ҆́ч҃е мака́рїе, ты̀, сы́й є҆щѐ младе́нецъ є҆гда̀ быва́ше зво́нъ церко́вный, пла́ча и҆ дѣ́тски крича̀, ꙗ҆́кѡ смы́слѧй и҆з̾ѧвлѧ́лъ є҆сѝ жела́нїе, да въ це́рковь несе́нъ бꙋ́деши. Соверша́ющꙋсѧ же церко́вномꙋ въ хра́мѣ бж҃їемъ пѣ́нїю ра́довалсѧ и҆ весели́лсѧ є҆сѝ. Сегѡ̀ ра́ди бл҃говѣ́рнїи роди́телїе твоѝ ноша́хꙋ тѧ̀ на ко́еждо церко́вное пѣ́нїе и҆ прославлѧ́хꙋ ѡ҆ тебѣ̀ гдⷭ҇а бг҃а, вопїю́ще: <red>А҆</red>ллилꙋ́їа.
