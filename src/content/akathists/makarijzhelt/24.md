---
title: "І҆́косъ в҃і"
navigation:
  key: akathists-makarijzhelt-24
  title: "І҆́косъ в҃і"
  parent: akathists-makarijzhelt
  order: 24
type: "akathist"
---

## І҆́косъ в҃і:

<red>П</red>ою́ще зна́мєнїѧ и҆ чꙋдеса̀, ꙗ҆̀же твори́ши живꙋ́щею въ тебѣ̀ бл҃года́тїю бж҃їею, бл҃же́нне мака́рїе, восхвалѧ́емъ тѧ̀ си́це:

<red>Р</red>а́дꙋйсѧ, ꙗ҆́кѡ и҆ по преставле́нїи твое́мъ возста́вилъ є҆сѝ запꙋстѣ́вшꙋю ѡ҆би́тель твою̀: ра́дꙋйсѧ, ꙗ҆́кѡ па́ки собра́лъ є҆сѝ и҆́щꙋщихъ сп҃се́нїѧ, и҆ ѡ҆бнови́лъ є҆сѝ бжⷭ҇твеннꙋю хвалꙋ̀. Ра́дꙋйсѧ, ꙗ҆́кѡ ст҃о́е мѣ́сто, тобо́ю любе́знѣ и҆збра́нное, не ѡ҆ставлѧ́ти заповѣ́далъ є҆сѝ а҆вра́мїю: ра́дꙋйсѧ, ꙗ҆́кѡ тобо́ю мона́хѡвъ мно́жество въ по́двизѣхъ и҆ ско́рбехъ свои́хъ ѹ҆крѣпле́нїе прїе́млютъ. Ра́дꙋйсѧ, ꙗ҆́кѡ ѡ҆би́тєли тобо́ю созда̑нныѧ мл҃твами твои́ми, а҆́ки покро́вомъ, покрыва́ютсѧ: ра́дꙋйсѧ, странѣ̀ се́й и҆ ѻ҆те́чествꙋ на́шемꙋ ѹ҆краше́нїе. Ра́дꙋйсѧ, наде́ждо и҆ прибѣ́жище въ мо́ри житїѧ̀ сегѡ̀ пла́вающихъ: ра́дꙋйсѧ, тве́рдое ѡ҆гражде́нїе ѹ҆се́рднѡ рабо́тающихъ гдⷭ҇ꙋ бг҃ꙋ. Ра́дꙋйсѧ, царє́мъ бл҃гочести̑вымъ по́моще: ра́дꙋйсѧ, патрїа́рхѡвъ и҆ ст҃и́телей ѹ҆тѣше́нїе. Ра́дꙋйсѧ, всѣ́хъ ѹ҆се́рднѡ притека́ющихъ къ тебѣ̀ ѿ и҆скꙋше́нїй и҆ бѣ́дъ ско́рое и҆збавле́нїе: ра́дꙋйсѧ, ꙗ҆́кѡ хода́тайствомъ твои́мъ вѣ́рнїи жи́знь вѣ́чнꙋю полꙋча́ютъ.

<red>Р</red>а́дꙋйсѧ, мака́рїе, преди́вный чꙋдотво́рче.
