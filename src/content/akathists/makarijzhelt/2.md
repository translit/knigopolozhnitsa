---
title: "І҆́косъ а҃"
navigation:
  key: akathists-makarijzhelt-2
  title: "І҆́косъ а҃"
  parent: akathists-makarijzhelt
  order: 2
type: "akathist"
---

## І҆́косъ а҃:

<red>А҆́</red>гг҃ла на землѝ ꙗ҆ви́ тѧ творе́цъ нб҃сѝ и҆ землѝ, всѧ̑ бо земна̑ѧ вмѣни́лъ є҆сѝ за ѹ҆ме́ты, да прїѡбрѧ́щеши є҆ди́наго хрⷭ҇та̀: тѣ́мже всѝ, зрѧ́ще твоѐ хрⷭ҇топодо́бное на землѝ житїѐ, вопїе́мъ тѝ:

<red>Р</red>а́дꙋйсѧ, ꙗ҆́кѡ ѿ ѹ҆тро́бы ма́тернїѧ пред̾ꙋгото́ванной въ чи́стое и҆ непоро́чное жили́ще прест҃ы́ѧ трⷪ҇цы: ра́дꙋйсѧ, бг҃омъ ѻ҆ц҃е́мъ пред̾избра́нный. Ра́дꙋйсѧ, бг҃омъ сн҃омъ и҆скꙋпле́нный: ра́дꙋйсѧ, бг҃омъ дх҃омъ ст҃ы́мъ ѡ҆сщ҃е́нный. Ра́дꙋйсѧ, гдⷭ҇а па́че всегѡ̀ возлюби́вый: ра́дꙋйсѧ, ѻ҆тца̀ и҆ ма́терь ра́ди хрⷭ҇та̀ ѡ҆ста́вивый. Ра́дꙋйсѧ, зва́нїю дх҃а бл҃года́ти повинꙋ́выйсѧ: ра́дꙋйсѧ, себѐ ѿвергі́йсѧ ра́ди хрⷭ҇та̀ і҆и҃са. Ра́дꙋйсѧ, крⷭ҇тъ хрⷭ҇то́въ на себѐ взе́мый: ра́дꙋйсѧ, вслѣ́дъ хрⷭ҇та̀ послѣ́довавый. Ра́дꙋйсѧ, до конца̀ жи́зни твоеѧ̀ въ терпѣ́нїи и҆ по́двизѣхъ неѡсла́бнѡ пребы́вый: ра́дꙋйсѧ, ꙗ҆́кѡ претерпѣва́ѧ мꙋ́жественнѡ вре́мєннаѧ и҆ настоѧ̑щаѧ, весели́лсѧ є҆сѝ бꙋ́дꙋщими и҆ вѣ́чными.

<red>Р</red>а́дꙋйсѧ, мака́рїе, преди́вный чꙋдотво́рче.
