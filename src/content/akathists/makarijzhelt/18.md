---
title: "І҆́косъ ѳ҃"
navigation:
  key: akathists-makarijzhelt-18
  title: "І҆́косъ ѳ҃"
  parent: akathists-makarijzhelt
  order: 18
type: "akathist"
---

## І҆́косъ ѳ҃:

<red>Є҆</red>гда̀ прибли́жисѧ вре́мѧ преставле́нїѧ твоегѡ̀ по бж҃їю смотре́нїю, ты̀, прпⷣбне, прише́лъ є҆сѝ во гра́дъ ѹ҆́нжескъ, и҆дѣ́же и҆спо́лнь дні́й и҆ бг҃оꙋгожде́нїѧ, ст҃ꙋ́ю дꙋ́шꙋ твою̀ пре́далъ є҆сѝ въ рꙋ́цѣ бж҃їи. А҆́бїе и҆спо́лнисѧ чꙋ́днагѡ бл҃гоꙋха́нїѧ ве́сь гра́дъ, и҆ ѡ҆кре́стнїи лю́дїе ѡ҆бонѧ́хꙋ бл҃гоꙋха́нїе ди́вное, а҆́ки ѿ ѳѷмїа́ма и҆ смѵ́рны и҆сходѧ́щее. Всѝ ѹ҆дивлѧ́ющесѧ, ꙗ҆́кѡ си́це гдⷭ҇ь бг҃ъ почти́лъ є҆́сть преставле́нїе тебѐ ѹ҆го́дника своегѡ̀, прославлѧ́хꙋ гдⷭ҇а бг҃а. стече́сѧ къ нетлѣ́нномꙋ и҆ бл҃гоꙋха́нномꙋ тѣ́лꙋ твоемꙋ̀ мно́жество наро́да, и҆ со свѣщьмѝ и҆ со ѱалмы̀ несо́ша є҆̀ въ пꙋсты́ннꙋю ѡ҆би́тель, и҆дѣ́же погребо́ша че́стнѡ и҆ вопїѧ́хꙋ тѝ:

<red>Р</red>а́дꙋйсѧ, гдⷭ҇ꙋ до конца̀ послꙋжи́вый: ра́дꙋйсѧ, кончи́нꙋ свою̀ проꙋвѣ́дѣвый. Ра́дꙋйсѧ, къ со́нмꙋ и҆збра́нныхъ бж҃їихъ сопричте́нный: ра́дꙋйсѧ, воздаѧ́нїе ѿ бг҃а по пра̑вымъ дѣлѡ́мъ твои̑мъ воспрїѧ́вый. Ра́дꙋйсѧ, со прⷪ҇ро́ки водворѧ́ѧйсѧ: ра́дꙋйсѧ, со а҆пⷭ҇лы всели́выйсѧ. Ра́дꙋйсѧ, ꙗ҆́кѡ вѣнце́мъ нетлѣ́ннымъ ѹ҆вѣнча́нный: ра́дꙋйсѧ, ꙗ҆́кѡ гдⷭ҇а бг҃а со всѣ́ми ст҃ы́ми ѡ҆ на́съ грѣ́шныхъ ѹ҆молѧ́еши. Ра́дꙋйсѧ, ꙗ҆́кѡ на бра́цѣ нбⷭ҇нагѡ жениха̀ бы́ти досто́инъ ꙗ҆́вльшїисѧ: ра́дꙋйсѧ, тлѣ́ннꙋю жи́знь на нетлѣ́ннꙋю премѣни́вый. Ра́дꙋйсѧ, ѹ҆го́дниче хрⷭ҇то́въ, бл҃же́нствꙋ тезоимени́тый: ра́дꙋйсѧ, въ ра́дость гдⷭ҇а твоегѡ̀ вше́дый.

<red>Р</red>а́дꙋйсѧ, мака́рїе, преди́вный чꙋдотво́рче.
