---
title: "І҆́косъ і҃"
navigation:
  key: akathists-makarijzhelt-20
  title: "І҆́косъ і҃"
  parent: akathists-makarijzhelt
  order: 20
type: "akathist"
---

## І҆́косъ і҃:

<red>С</red>тѣна̀ и҆ помо́щникъ ꙗ҆ви́лсѧ є҆сѝ, бл҃же́нне мака́рїе, всѣ̑мъ прибѣга́ющымъ къ тебѣ̀: тѣ́мже и҆ на́мъ призыва́ющымъ тѧ́ бꙋ́ди застꙋ́пникъ, и҆збавлѧ́ѧ ны̀ ѿ и҆скꙋше́нїй, скорбе́й и҆ напа́стей, да восхвалѧ́емъ тѧ̀ зовꙋ́ще:

<red>Р</red>а́дꙋйсѧ, ꙗ҆́кѡ твои́ми мл҃твами ѿ грѣхѡ́въ, паде́нїй, страсте́й и҆ ѕлы́хъ ѡ҆бы́чаєвъ воздвиза́еши на́съ грѣ́шныхъ: ра́дꙋйсѧ, ꙗ҆́кѡ при́снѡ возбꙋжда́еши на́съ къ подража́нїю твоемꙋ̀ ст҃о́мꙋ житїю̀. Ра́дꙋйсѧ, и҆́стиннагѡ покаѧ́нїѧ наста́вниче: ра́дꙋйсѧ, ѡ҆бличи́телю немо́лчный нерадѧ́щымъ ѡ҆ вѣ́чнѣмъ сп҃се́нїи. Ра́дꙋйсѧ, ѡ҆ всѣ́хъ вѣ́рныхъ притека́ющихъ къ тебѣ̀ предста́телю: Ра́дꙋйсѧ, на неви̑димыѧ и҆ ви̑димыѧ врагѝ побо́рниче. Ра́дꙋйсѧ, въ бѣда́хъ, напа́стехъ и҆ нꙋ́ждахъ дꙋше́вныхъ и҆ тѣле́сныхъ ѹ҆тѣше́нїе и҆ по́мощь подава́ѧй: ра́дꙋйсѧ, ѿ смертоно́сныѧ ꙗ҆́звы и҆збавлѧ́ѧй. Ра́дꙋйсѧ, наше́ствїе сопроти́вныхъ ѿгонѧ́ѧй: ра́дꙋйсѧ, пла́мень, гꙋбѧ́щїй гра́дъ, погаша́ѧй. Ра́дꙋйсѧ, ѹ҆́мъ и҆ смы́слъ врагѡ́въ помрача́ѧй: ра́дꙋйсѧ, лю́бѧщыѧ ѻ҆те́чество и҆ бл҃гочести̑выѧ царѝ на побѣ́дꙋ ѹ҆мꙋдрѧ́ѧй.

<red>Р</red>а́дꙋйсѧ, мака́рїе, преди́вный чꙋдотво́рче.
