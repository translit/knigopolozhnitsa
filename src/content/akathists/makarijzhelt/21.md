---
title: "Конда́къ а҃і"
navigation:
  key: akathists-makarijzhelt-21
  title: "Конда́къ а҃і"
  parent: akathists-makarijzhelt
  order: 21
type: "akathist"
---

## Конда́къ а҃і:

<red>П</red>ѣ́нїе бл҃года́рственное гдⷭ҇ꙋ бг҃ꙋ въ трⷪ҇цѣ покланѧ́емомꙋ и҆ сла́вимомꙋ прино́симъ, ꙗ҆́кѡ дарова́лъ є҆́сть на́мъ въ тебѣ̀, прпⷣбне ѻ҆́ч҃е мака́рїе, те́плаго мл҃твенника, ско́раго помо́щника и҆ ди́внаго чꙋдотво́рца, воспѣва́юще є҆мꙋ̀: <red>А҆</red>ллилꙋ́їа.
