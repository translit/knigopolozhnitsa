---
title: "І҆́косъ г҃"
navigation:
  key: akathists-daniilmosk-6
  title: "І҆́косъ г҃"
  parent: akathists-daniilmosk
  order: 6
type: "akathist"
---

## І҆́косъ г҃:

<red>И҆</red>мѣ́ѧ при́снѡ въ дꙋшѝ твое́й гл҃го́лъ гдⷭ҇ень, прⷪ҇ро́кꙋ рече́нный: на кого̀ воззрю̀, то́кмѡ на кро́ткаго и҆ смире́ннаго, и҆ трепе́щꙋщаго слове́съ мои́хъ, плотща́лсѧ є҆сѝ, ст҃е, ѻ҆́ными добродѣ́тельми себѣ̀ ѹ҆кра́сити, тогѡ̀ ра́ди ѹ҆блажа́емъ тѧ̀ си́це:

<red>Р</red>а́дꙋйсѧ, подви́жниче доб́лїй, на высотꙋ̀ добродѣ́телей возше́дый: ра́дꙋйсѧ, нището́ю дх҃о́вною црⷭ҇твїе нбⷭ҇ное стѧжа́вый. Ра́дꙋйсѧ, кро́тости ра́ди зе́млю ѡ҆бѣтова́нїѧ наслѣ́дивый: ра́дꙋйсѧ, пра́вды и҆ и҆́стины пач́е всѣгѡ̀ и҆скавый. Ра́дꙋйсѧ, чистото́ю се́рдца твоегѡ̀ гдⷭ҇а созерца́вый: ра́дꙋйсѧ, миротво́рецъ наро́читъ въ житїѝ своѐмъ ꙗ҆ви́выйсѧ. Ра́дꙋйсѧ, и҆згна̑нїѧ пра́вды ра́ди смире́ннѡ претерпѣ́вый: ра́дꙋйсѧ, мздꙋ̀ вѣ́чнꙋю добродѣ́тельми стѧжа́вый. Ра́дꙋйсѧ, чистоты̀ дꙋше́вныѧ и҆ тѣле́сныѧ сокро́вище: ра́дꙋйсѧ, любвѐ и҆ кро̀тости хрⷭ҇то́вы вмѣсти́лище.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
