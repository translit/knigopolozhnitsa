---
title: "Мл҃тва втора́ѧ"
navigation:
  key: akathists-daniilmosk-27
  title: "Мл҃тва втора́ѧ"
  parent: akathists-daniilmosk
  order: 27
type: "akathist"
---

## Мл҃тва втора́ѧ:

<versal>Ѽ</versal> ѹ҆го́дниче бж҃їй, ст҃ы́й бл҃говѣ́рный кн҃же данїи́ле, са́да хрⷭ҇то́ва бл҃гово́нный цвѣ́те, нб҃се́ цр҃ко́внагѡ кро́ткаѧ ѕвѣздо̀, землѝ на́шеѧ нбⷭ҇ный ѹ҆́ме, гра́да москвы̀ и҆ держа́вы на́шеѧ мꙋ́дрый зда́телю, те́плый къ бг҃ꙋ моли́твенниче, ско́рый въ по́мощи, ми́лостивый въ нꙋ́ждахъ. Къ тебѣ̀ припа́даемъ, и҆ тебѣ̀ мо́лимсѧ: бꙋ́ди предста́тель на̀шъ пред̾ прⷭ҇то́ломъ бж҃їѧ сла́вы неꙋсы́пный. Соберѝ на́съ дрꙋ́гъ ко дрꙋ́гꙋ, да печа́ли бли́жнѧгѡ своегѡ́ кі́йждо любо́вїю нелицемѣ́рною прїѻбща́етсѧ. Ѡ҆небесѝ ѹ҆́мъ на́шъ, да, и҆́го тѧ́жкое земны́хъ попече́нїй ѿве́ргше, бре́мѧ ле́гкое хрⷭ҇това є҆ѵⷢ҇лїѧ возлю́бимъ. Ѿкры́й ѻ҆́чи на̑ша, да ѹ҆́зримъ нетлѣ́ннꙋю красотꙋ̀ гдⷭ҇ню и҆ да не ѿчꙋжде́ни бꙋ́демъ жи́зни бж҃їѧ. Ти́хость дх҃а бж҃їѧ да соблюде́тъ се́рдце на́ша. Весна̀ покаѧ́нїѧ да ѹ҆кра́ситъ дѣла́ на̑ша. Кн҃же ми́лостивый и҆ ще́дрый, сохранѝ странꙋ́ на́шꙋ, гра́дъ тво́й и҆ здѣ́ молѧ́щихсѧ тебѣ̀ ѿ всѧкїѧ напасти, ѿ врагъ видимыхъ и҆ невидимыхъ, ѿ гꙋби́тельства и҆ гла́да, ѿ междоꙋсо́бныѧ ра́спри и҆ внеза́пныѧ сме́рти. Ѿве́рзи на̀мъ двє́ри млⷭ҇рдїѧ бж҃їѧ и҆ и҆зба́ви насъ ѿ всѧ́кагѡ ѕла̀. Под̾ крѣ́пкїй покро́въ бл҃госты́ни твоеѧ̀ прибега́юще, мо́лимъ: бꙋ́ди на̀мъ ти́хое приста́нище въ ско́рбехъ. Ѡ҆стѣнѝ на́съ мл҃твами твои́ми. Соблюдѝ на́съ ѿ паде́нїй грѣхо́вныхъ и҆ заблꙋжде́нїй, да се́рдцемъ сокрꙋше́ннымъ, дх҃омъ смире́ннымъ въ печа́ли и҆ ра́дости при́снѡ зове́мъ: гдⷭ҇и, предста́тельствомъ прпⷣбнагѡ твоегѡ̀ поми́лꙋй на́съ. <red>А҆</red>ми́нь.

{% illustration "small-ornaments/medallion-lukovich", "small" %}
