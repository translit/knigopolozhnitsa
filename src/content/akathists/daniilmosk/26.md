---
title: "Мл҃тва бл҃говѣ́рномꙋ кн҃зю данїи́лꙋ моско́вскомꙋ"
navigation:
  key: akathists-daniilmosk-26
  title: "Мл҃тва бл҃говѣ́рномꙋ кн҃зю данїи́лꙋ моско́вскомꙋ"
  parent: akathists-daniilmosk
  order: 26
type: "akathist"
---

## Мл҃тва бл҃говѣ́рномꙋ кн҃зю данїи́лꙋ моско́вскомꙋ:

<versal>Ц</versal>р҃кве хрⷭ҇то́вы похвало̀ высо́каѧ, гра́да москвы̀ стѣно̀ необори́маѧ, держа́вы рѡссі́йскїѧ бжⷭ҇твенное ѹ҆твержде́нїе, прпⷣбне кн҃же данїи́ле! Къ ра́цѣ моще́й твоѝхъ притека́юще, ѹ҆се́рднѡ мо́лимъ тѧ̀: при́зри на на́съ, па́мѧть твою̀ воспѣва́ющихъ и҆ съ вѣ́рою под̾ кро́въ мл҃твъ твои́хъ прибѣга́ющихъ. Проле́й те́плое твоѐ хода́тайство ко сп҃сꙋ всѣ́хъ, ꙗ҆́кѡ да ѹ҆тверди́тъ ми́ромъ странꙋ̀ на́шꙋ, гра́ды и҆ вє́си є҆ѧ̀ и҆ ѡ҆би́тель сїю̀ до́брѣ да сохрани́тъ, бл҃гоче́стїе и҆ любо́вь въ лю́дехъ твои́хъ насажда́ѧ, ѕло́бꙋ же, и҆ междоꙋсо́бїе и҆ нра́вѡвъ развраще́нїе и҆скоренѧ́ѧ. Всѣ̑мъ же на́мъ всѧ̑ блага̑ѧ ко вре́менномꙋ животꙋ̀ и҆ вѣ́чномꙋ спасе́нїю да́рꙋй мл҃твами твои́ми, ꙗ҆́кѡ да прославлѧ́емъ ди́внагѡ во ст҃ы́хъ своѝхъ хрⷭ҇та бг҃а на́шегѡ во вѣ́ки вѣкѡвъ. <red>А҆</red>ми́нь.
