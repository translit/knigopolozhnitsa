---
title: "Конда́къ з҃"
navigation:
  key: akathists-daniilmosk-13
  title: "Конда́къ з҃"
  parent: akathists-daniilmosk
  order: 13
type: "akathist"
---

## Конда́къ з҃:

<red>Х</red>отѧ́й всеви́децъ гдⷭ҇ь просла́вити тѧ̀, бл҃же́нне, поста́ви тѧ̀ влады́кꙋ пресла́вна во смире́нїи лю́демъ свои̑мъ, и҆же и҆ взира́юще на тѧ̀, и҆ добродѣ́телей твоѝхъ бога́тствꙋ чꙋдѧ́щесѧ, поѧ́хꙋ є҆мꙋ̀: <red>А҆</red>ллилꙋ́їѧ.
