---
title: "І҆́косъ з҃"
navigation:
  key: akathists-daniilmosk-14
  title: "І҆́косъ з҃"
  parent: akathists-daniilmosk
  order: 14
type: "akathist"
---

## І҆́косъ з҃:

<red>Н</red>о́вагѡ и҆ ди́внагѡ ѹ҆строи́телѧ землѝ рѡссі́йскїѧ вѣ́мы тѧ̀, кн҃же данїи́ле, кро́тостїю бо, смиренномꙋ́дрїемъ, братолю́бїемъ, и҆ мꙋ́дростїю нбⷭ҇ною кнѧже́нїе моско́вское возвели́чилъ є҆сѝ и҆ си́льно сотвори́лъ є҆сѝ є҆́. Сегѡ̀ ра́ди прїимѝ ѿ на́съ сицєва́ѧ:

<red>Р</red>а́дꙋйсѧ, мꙋ́дрость соломо́новꙋ стѧжа́вый: ра́дꙋйсѧ, кро́тость дв҃довꙋ воспрїѧ́вый и҆ то́ю врагѝ твоѧ̑ побѣди́вый. Ра́дꙋйсѧ, мнѡ́гїе дрꙋ́ги себѣ̀ стѧжа́вый: ра́дꙋйсѧ, сто́льный гра́дъ тво́й хра́мы бж҃їими ѹ҆краси́вый. Ра́дꙋйсѧ, вели́чїю москвы̀ тѣ́мъ послꙋжи́вый: ра́дꙋйсѧ, во́ине хрⷭ҇товъ неѡдолѣ́нный. Ра́дꙋйсѧ, ѿ бѣ́дъ и҆ скорбе́й всѣ̑мъ ско́рое прибѣ́жище: ра́дꙋйсѧ, ѿ всѣ́хъ ѕѡ́лъ тве́рдое защище́нїе. Ра́дꙋйсѧ, ѹ҆ныва́ющимъ до́брое вразꙋмле́нїе: ра́дꙋйсѧ, всѣ̑мъ братолю́бцемъ при́сное ѡ҆бодре́нїе.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
