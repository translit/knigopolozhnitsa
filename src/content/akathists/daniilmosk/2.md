---
title: "І҆́косъ а҃"
navigation:
  key: akathists-daniilmosk-2
  title: "І҆́косъ а҃"
  parent: akathists-daniilmosk
  order: 2
type: "akathist"
---

## І҆́косъ а҃:

<red>А҆́</red>гг҃елѡвъ творе́цъ и҆ гдⷭ҇ь во дни̑ вели̑кихъ бѣ́дъ и҆ напа́стей, ѡ҆быше́дшихъ странꙋ̀ на́шꙋ ѿ нечести́вагѡ ца́рства а҆га́рѧнскагѡ, восхотѣ́въ лю́демъ стра́ждꙋщимъ ѹ҆тѣше́нїе дарова́ти, ꙗ҆ви́ тѧ̀, кн҃же данїи́ле, ꙗ҆́кѡ пло́дъ кра́сенъ ѿ чре́слъ вели́кагѡ кн҃зѧ а҆леѯа́ндра; лю́дїе же ѡ҆ рожде́нїи твое́мъ ра́дости и҆спо́лнившесѧ, взыва́хꙋ тѝ сицєва́ѧ:

<red>Р</red>а́дꙋйсѧ, ко́рене бл҃гочести́вагѡ прозѧбе́нїе: ра́дꙋйсѧ, добродѣ́телей ѻ҆тца̀ твоегѡ̀ и҆ ма́тере наслѣ́дниче. Ра́дꙋйсѧ, рожде́нїемъ твоѝмъ лю́ди гра́да влади́мїра возвесели́вый: ра́дꙋйсѧ, грѧдꙋ́щꙋю сла́вꙋ москвы̀ предвозвѣсти́вый. Ра́дꙋйсѧ, и҆збра́нниче бж҃їй: ра́дꙋйсѧ, пра́вило вѣ́ры бл҃гочести́выѧ. Ра́дꙋйсѧ, ѡ҆́бразе кро́тости дꙋхо́вныѧ: ра́дꙋйсѧ, бг҃а, ꙗ҆́кѡ и҆́стиннагѡ ѻ҆ц҃а̀ на́шегѡ, и҆здѣ́тска позна́вый. Ра́дꙋйсѧ, ꙗ҆́кѡ і҆ѡ́сифъ, ѿ бра́тїи твоеѧ̀ досаждє́нїѧ сла́дцѣ претерпѣ́вый: ра́дꙋйсѧ, послѣдѝ и҆ бра́тїю свою̀ въ любо́вь себѣ̀ призва́вый.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
