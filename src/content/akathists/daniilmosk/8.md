---
title: "І҆́косъ д҃"
navigation:
  key: akathists-daniilmosk-8
  title: "І҆́косъ д҃"
  parent: akathists-daniilmosk
  order: 8
type: "akathist"
---

## І҆́косъ д҃:

<red>В</red>и́дѧще, свѧ́те, бра́тїѧ твоѧ̑ ѻ҆́трока тѧ̀ є҆щѐ ма́ла сꙋ́ща, наслѣ́дїѧ ѻ҆́тча лиши́ти тѧ̀ ѹ҆мы́слиша и҆ ѹ҆дѣ́лъ малѣ́йшїй, моско́вскїй, то́чїю вда́ти ти и҆зво́лиша; ты̀ же, кро́токъ сы́й и҆ неѕло́бивъ, ничто́же противовѣща́лъ є҆сѝ и҆ за ѡ҆би́дѧщихъ тѧ̀ гдⷭ҇еви моли́лсѧ є҆сѝ. Сегѡ̀ ра́ди ѹ҆блажа́емъ тѧ̀ си́це:

<red>Р</red>а́дꙋйсѧ, кро́тости хрⷭ҇то́вы подража́телю: ра́дꙋйсѧ, преди́вный нестѧжа́телю. Ра́дꙋйсѧ, ѹ҆дѣ́лъ тво́й малѣ́йшїй возвели́чивый: ра́дꙋйсѧ, всѣго̀ себѐ во́ле бж҃їей преда́вый. Ра́дꙋйсѧ, ѿ негѡ̀ то́кмѡ є҆ди́нагѡ по́мощи и҆ска́вый: ра́дꙋйсѧ, бога́тство тлѣ́нное презрѣ́вый. Ра́дꙋйсѧ, сокрѡ́вища дꙋхѡ́внаѧ возлюби́вый: ра́дꙋйсѧ, ѿ ю҆́ности въ бл҃года́ти ѹ҆ бг҃а и҆ человѣ̑къ возраста́вый. Ра́дꙋйсѧ, и҆ по сконча́нїи земна́гѡ житїѧ̀ твоегѡ̀ тꙋ́юже бл҃года́ть сꙋгꙋ́бѡ воспрїѧ́вый: ра́дꙋйсѧ, ꙗ҆́кѡ и҆ мы̀ бл҃года́ти бж҃їѧ по моли́твамъ твои́мъ сподоблѧ́емсѧ.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
