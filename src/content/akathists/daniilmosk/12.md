---
title: "І҆́косъ ѕ҃"
navigation:
  key: akathists-daniilmosk-12
  title: "І҆́косъ ѕ҃"
  parent: akathists-daniilmosk
  order: 12
type: "akathist"
---

## І҆́косъ ѕ҃:

<red>В</red>озсїѧлъ є҆сѝ, ꙗ҆́кѡ пресвѣ́тлое со́лнце, на престо́лѣ моско́встѣмъ, бл҃говѣ́рный кн҃же данїи́ле, вели́чїемъ дꙋшѝ твоеѧ̀ и҆ добродѣ́тельми всю̀ зе́млю рѡссі́йскꙋю ѡ҆зарѧ́ѧ и҆ подвиза́ѧ всѣ́хъ ѹ҆блажа́ти тѧ̀ си́це:

<red>Р</red>а́дꙋйсѧ, мꙋ́жꙋ жела́нїй дꙋхо́вныхъ: ра́дꙋйсѧ, стѧжа́телю дарѡ́въ нбⷭ҇ныхъ. Ра́дꙋйсѧ, млⷭ҇рдїѧ сокро́вище неисчерпа́емое: ра́дꙋйсѧ, кро́тости наста́вниче. Ра́дꙋйсѧ, за́пѡвѣдей є҆ѵⷢ҇льскихъ дѣ́лателю нелѣ́ностный: ра́дꙋйсѧ, нищетꙋ̀ во́льнꙋю хрⷭ҇та̀ ра́ди возлюби́вый. Ра́дꙋйсѧ, сирота́мъ и҆ вдови́цамъ ѻ҆́тче бл҃госе́рдый: ра́дꙋйсѧ, лю́демъ твои̑мъ помо́щниче бг҃одарова́нный. Ра́дꙋйсѧ, въ чи́нѣ власти́телѧ кро́тость дѣ́тскꙋю проѧви́вый: ра́дꙋйсѧ, дꙋ́шꙋ твою̀ въ хра́мъ бж҃їй до́брѣ претвори́вый.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
