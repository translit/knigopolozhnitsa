---
title: "І҆́косъ и҃"
navigation:
  key: akathists-daniilmosk-16
  title: "І҆́косъ и҃"
  parent: akathists-daniilmosk
  order: 16
type: "akathist"
---

## І҆́косъ и҃:

<red>В</red>сего̀ себѐ ѿ ю҆́ности гдⷭ҇ꙋ возложи́въ, всѧ̑ дни̑ живота́ твоегѡ̀, бл҃говѣ́рный кн҃же, томꙋ̀ ѹ҆сѐрднѡ рабо́талъ є҆сѝ, и҆ ко бл҃же́нномꙋ ѹ҆спе́нїю дости́гъ, въ ми́рѣ глꙋбо́цѣ дꙋ́хъ сво́й є҆мꙋ̀ преда́лъ є҆сѝ. Лю́дїе же кнѧже́нїѧ твоегѡ̀, ѡ҆́крестъ гро́ба твоегѡ̀ собра́вшесѧ, поѧ́хꙋ ти сицєва́ѧ:

<red>Р</red>а́дꙋйсѧ, кн҃же на́шъ вожделѣ́нный, ко гдⷭ҇ꙋ ѿше́дый: ра́дꙋйсѧ, нетлѣ́нное тѣ́ло твоѐ на́мъ ѡ҆ста́вивый. Ра́дꙋйсѧ, а҆рѡма́ты добродѣ́телей твои́хъ на́мъ бл҃гоꙋха́ѧй: ра́дꙋйсѧ, сїѧ́нїемъ нбⷭ҇нагѡ свѣ́та ѡ҆заре́нный. Ра́дꙋйсѧ, ѡ҆би́лїемъ любвѐ твоеѧ̀ всѧ̑ ѹ҆диви́вый: ра́дꙋйсѧ, и҆ врагѡ́мъ твои̑мъ бл҃го́е ѹ҆покое́нїе ѹ҆ себѐ ѹ҆строѧ́вый. Ра́дꙋйсѧ, крѣ́пость держа́вы твоеѧ̀ тѣ̀мъ созида́вый: ра́дꙋйсѧ, наслѣ́дникѡмъ твои̑мъ при́сное наꙋчѐнїе. Ра́дꙋйсѧ, гро́бъ тво́й, а҆́ки краеꙋго́льный ка́мень, гра́дꙋ москвѣ̀ положи́вый: ра́дꙋйсѧ, ꙗ҆́кѡ мл҃тва твоѧ̑ ѡ҆ лю́дехъ и҆ по сме́рти не ѡ҆скꙋдѣва́етъ.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
