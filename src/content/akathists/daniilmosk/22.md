---
title: "І҆́косъ а҃і"
navigation:
  key: akathists-daniilmosk-22
  title: "І҆́косъ а҃і"
  parent: akathists-daniilmosk
  order: 22
type: "akathist"
---

## І҆́косъ а҃і:

<red>С</red>вѣтоза́рна свѣти́льника бл҃годати ꙗ҆ви́ тѧ̑ всѣ́хъ творе́цъ, си́лою бо, да́нною тѝ свы́ше, ю҆́ношꙋ при гро́бѣ твое́мъ ѿ ѻ҆дра̀ сме́рти возста́вилъ є҆сѝ. Сегѡ̀ ра́ди ѹ҆блажае́мъ тѝ си́це:

<red>Р</red>а́дꙋйсѧ, ми́лостивый скорбѧ́щимъ помо́щниче: ра́дꙋйсѧ, сосꙋ́де, ст҃а́гѡ дх҃а и҆спо́лненный. Ра́дꙋйсѧ, дара́ми тогѡ̀ ѡ҆богаще́нный: ра́дꙋйсѧ, си́ми да́ры и҆ молѧ́щихсѧ тебѣ̀ ѡ҆богаща́ѧй. Ра́дꙋйсѧ, ко ст҃ѣ́й трⷪ҇цѣ дерзнове́нїе в́елїе стѧжа́вый: ра́дꙋйсѧ, дерзнове́нїе сїѐ на по́мощь лю́демъ направлѧ́ѧй. Ра́дꙋйсѧ, си́лꙋ чꙋдѐсъ ѿ бг҃а прїѧ́вый: ра́дꙋйсѧ, за грѣ̑шныѧ гдⷭ҇а ѹ҆молѧ́ѧй. Ра́дꙋйсѧ, любвѐ и҆ кро́тости хрⷭ҇то́вы вмѣсти́лище: ра́дꙋйсѧ, беспо́мощныхъ ско́рый помо́щниче.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
