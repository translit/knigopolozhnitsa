---
title: "І҆́косъ і҃"
navigation:
  key: akathists-daniilmosk-20
  title: "І҆́косъ і҃"
  parent: akathists-daniilmosk
  order: 20
type: "akathist"
---

## І҆́косъ і҃:

<red>С</red>тѣ́нꙋ необори́мꙋю и҆ забра́ло крѣ́пкое црⷭ҇твꙋющемꙋ гра́дꙋ москвѣ̀ и҆ все́й держа́вѣ рѡссі́йстей гдⷭ҇ь дарова̀ тѧ̀, бл҃же́нне, вѣ̑рнымъ въ скорбе́хъ и҆ нꙋ́ждахъ пребы́строе застꙋпле́нїе, да зове́мъ тѝ си́це:

<red>Р</red>а́дꙋйсѧ, призыва́ющимъ тѧ̀ во бл҃гое ско́рый помо́щниче: ра́дꙋйсѧ, чистоты̀ дꙋше́вныѧ и҆ тѣле́сныѧ сокро́вище. Ра́дꙋйсѧ, дꙋше́вныхъ и҆ тѣле́сныхъ недꙋ́гѡвъ цѣли́телю: ра́дꙋйсѧ, держа́вы на́шеѧ ѹ҆твержде́нїе. Ра́дꙋйсѧ, це́ркве рѡссі́йскїѧ ѹ҆краше́нїе: ра́дꙋйсѧ, ꙗ҆́кѡ ѻ҆те́цъ чадолюби́вый, ча̑да твоѧ̑ назира́ѧй. Ра́дꙋйсѧ, ꙗ҆́кѡ воево́да непобѣди́мый, предѣ́лы землѝ на́шеѧ ѡ҆гражда́ѧй: ра́дꙋйсѧ, небрегꙋ́щїѧ ѡ҆ ст҃ы́не стра́хомъ вразꙋмлѧ́ѧй. Ра́дꙋйсѧ, ꙗ҆́кѡ ка́ющимсѧ ско́рое проще́нїе и҆спроша́еши: ра́дꙋйсѧ, ꙗ҆́кѡ бл҃ги̑мъ по́двигѡмъ тѣ́хъ наꙋча́еши.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
