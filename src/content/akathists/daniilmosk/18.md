---
title: "І҆́косъ ѳ҃"
navigation:
  key: akathists-daniilmosk-18
  title: "І҆́косъ ѳ҃"
  parent: akathists-daniilmosk
  order: 18
type: "akathist"
---

## І҆́косъ ѳ҃:

<red>В</red>иті́й человѣ́ческихъ ѹ҆ста̀ не возмо́гꙋтъ и҆зрещѝ пречꙋ́днагѡ прославле́нїѧ па́мѧти твоеѧ̀, ѹ҆го́дниче бж҃їй, є҆гда̀ бо гро́ба твоегѡ̀ мѣ́сто забве́нїю предаде́сѧ, са́мъ ꙗ҆́вѣ предста́лъ є҆сѝ ю҆́ноше бл҃гочести́вомꙋ, господи́на мѣ́стꙋ томꙋ̀ себѐ нарица́ѧ, и҆ кнѧ́зѧ і҆ѡа́нна ѡ҆блича́ѧ, и҆ глаго́лѧ: чесѡ̀ ра́ди преда́лъ мѧ̑ є҆сѝ забве́нїю, а҆́ще же и҆ забве́нъ а҆́зъ тобо́ю, не забы̀ мѧ̑ гдⷭ҇ь. Мы́ же, ꙗ҆вле́нїе твоѐ бл҃гоговѣ́йнѡ почита́юще, си́це вопїе́мъ:

<red>Р</red>а́дꙋйсѧ, гра́да на́шегѡ москвы̀ бг҃омъ да́нный покрови́телю: ра́дꙋйсѧ, ѡ҆би́тели твоеѧ̀ неꙋсы́пный храни́телю. Ра́дꙋйсѧ, ꙗ҆́кѡ и҆ по ѹ҆спе́нїи твое́мъ нас́ъ не ѡ҆ставлѧ́еши: ра́дꙋйсѧ, ꙗ҆́кѡ милосе́рдїе бж҃їе ѡ҆ грѣсѣ́хъ на́шихъ ѹ҆молѧ́еши. Ра́дꙋйсѧ, мздꙋ̀ трꙋдѡ̀въ твоѝхъ воспрїѧ́вый: ра́дꙋйсѧ, нбⷭ҇ною сла́вою дꙋ́шꙋ твою̀ ѡ҆сїѧ́вый. Ра́дꙋйсѧ, кн҃зей рѡссі́йскихъ до́брый ѹ҆чи́телю: ра́дꙋйсѧ, къ добродѣ́тели тве́рдый тѣ̑мъ наста́вниче. Ра́дꙋйсѧ, и҆ всѣ̑мъ лю́демъ бл҃гїй пред̾ бг҃омъ предста́телю: ра́дꙋйсѧ, мл҃твы и҆хъ ко прⷭ҇то́лꙋ є҆гѡ̀ возносѧ́й.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
