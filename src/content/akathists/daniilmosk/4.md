---
title: "І҆́косъ в҃"
navigation:
  key: akathists-daniilmosk-4
  title: "І҆́косъ в҃"
  parent: akathists-daniilmosk
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣще́нъ и҆мѣ́ѧ, ѹ҆разꙋмѣ́лъ є҆сѝ, всехва́льне, по словесѝ а҆пⷭ҇льскомꙋ, ꙗ҆́кѡ нꙋжнѣ́ всѣгѡ̀ є҆́сть бл҃гочⷭ҇тїе, и҆́мже и҆ потща́лсѧ є҆сѝ ѡ҆богати́ти дꙋ́шꙋ твою̀, въ мл҃твахъ и҆ наꙋче́нїи словесѝ бж҃їю всеꙋсѐрднѡ пребыва́ѧ. Тогѡ̀ ра́ди лю́дїе ѹ҆блажа́хꙋ тѧ̀ си́це:

<red>Р</red>а́дꙋйсѧ, мл҃твенниче теплѣ́йшїй: ра́дꙋйсѧ, послꙋ́шниче є҆ѵⷢ҇лїѧ ѹ҆се́рднѣйшїй. Ра́дꙋйсѧ, добродѣ́тєли высѡ́кїѧ въ сер́дце твое́мъ вкорени́вый: ра́дꙋйсѧ, въ за́повѣдехъ гдⷭ҇нихъ всѧ̑ дни̑ живота̀ твоегѡ̀ ходи́вый. Ра́дꙋйсѧ, ѡ҆́бразомъ житїѧ̀ твоегѡ̀ ми́ръ посредѣ̀ бра́тїи водвори́вый: ра́дꙋйсѧ, гдⷭ҇а твоегѡ̀ па́че всѣ́хъ возлюби́вый. Ра́дꙋйсѧ, положи́ти дꙋ́шꙋ свою̀ за дрꙋ́ги своѧ̑ непреста́нное жела́нїе и҆мѣ́вый: ра́дꙋйсѧ, бл҃годать гдⷭ҇ню въ се́рдце своѐ заключи́вый. Ра́дꙋйсѧ, и҆ тѣ́ло своѐ то́ю просвѣти́вый: ра́дꙋйсѧ, ѻ҆́ное и҆ по сме́рти нетлѣ́ннѡ сохрани́вый.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
