---
title: "І҆́косъ є҃"
navigation:
  key: akathists-daniilmosk-10
  title: "І҆́косъ є҃"
  parent: akathists-daniilmosk
  order: 10
type: "akathist"
---

## І҆́косъ є҃:

<red>С</red>лы́шавше бли́жнїй и҆ да́льнїй, ꙗ҆́кѡ въ ма́лѣмъ є҆щѐ гра́дѣ москвѣ̀ на высотѣ̀ стола̀ кн҃жескагѡ возѡблиста́лъ є҆сѝ, пресла́вне кн҃же данїи́ле, под̾ сѣ́нь крилꙋ̀ твоє́ю притека́хꙋ, похвалы̑ таковы̑ѧ тѝ приносѧ́ще:

<red>Р</red>а́дꙋйсѧ, кн҃же бл҃госе́рдый, любо́вїю свое́ю всѣ́хъ покрыва́ѧй: ра́дꙋйсѧ, влады́ко прелюби́вый, бѣ́дствꙋющїѧ защища́ѧй. Ра́дꙋйсѧ, мꙋ́дрость ѻ҆тца твоегѡ̀, кн҃зѧ а҆леѯа́ндра, воспрїѧ́вый: ра́дꙋйсѧ, страны̀ моско́вскїѧ ѹ҆твержде́нїе. Ра́дꙋйсѧ, держа́вы рѡссі́йскїѧ ѹ҆краше́нїе: ра́дꙋйсѧ, цр҃кве хрⷭ҇то́вы похвало̀ высо́каѧ. Ра́дꙋйсѧ, люде́й рѡссі́йскихъ ѹ҆пова́нїе бл҃гонаде́жное: ра́дꙋйсѧ, тобо́ю бо во є҆ди́но бра́тство совокꙋплѧ́емсѧ. Ра́дꙋйсѧ, ꙗ҆́кѡ твои́мъ наꙋче́нїемъ ѿ ра́спрей свобожда́емсѧ: ра́дꙋйсѧ, за́пѡвѣдей бж҃їихъ вѣ́рный и҆сполни́телю.

<red>Р</red>а́дꙋйсѧ, прпⷣбне кн҃же данїи́ле, моско́вскїй чꙋдотво́рче.
