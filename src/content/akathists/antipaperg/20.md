---
title: "І҆́косъ і҃"
navigation:
  key: akathists-antipaperg-20
  title: "І҆́косъ і҃"
  parent: akathists-antipaperg
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ ѡ҆гражда́ющаѧ ѿ всѧ́кихъ ѕѡ́лъ ѹ҆се́рднѡ тѧ̀ въ по́мощь призыва́ющихъ, свѧ́тѣ а҆нтѵ́по, не то́кмѡ бо во а҆сі́и живꙋ́щымъ, но и҆ во всѣ́хъ мѣ́стѣхъ сꙋ́щимъ хрⷭ҇тїа́нѡмъ твое́ю дѣ́йственною мл҃твою подае́ши дꙋхо́внаѧ дарова̑нїѧ; и҆́хже ра́ди и҆ мы̀, ѻ҆́ч҃е ст҃ы́й, ѹ҆блажа́емъ тѧ̀ си́це:

<red>Р</red>а́дꙋйсѧ, сосꙋ́де, и҆сточа́ѧй є҆ле́й бж҃їѧ млⷭ҇рдїѧ: ра́дꙋйсѧ, живоно́сный и҆сто́чниче, стрꙋи̑ и҆сцѣле́нїй и҆злива́ющий на́мъ. Ра́дꙋйсѧ, ско́рый возста́вителю здра́вїѧ въ не́мощи лежа́щихъ: ра́дꙋйсѧ, всѣ́хъ лю́тыхъ болѣ́зней, па́че же лю́тыѧ зꙋбны́ѧ болѣ́зни, цѣли́телю. Ра́дꙋйсѧ, безме́здный врачꙋ̀ болѣ̑зни дꙋшє́вныѧ и҆ тѣлє́сныѧ: ра́дꙋйсѧ, пода́телю врачева́нїй всѣ̑мъ, притека́ющымъ къ тебѣ̀ съ вѣ́рою.

<red>Р</red>а́дꙋйсѧ, а҆нтѵ́по, ско́рый помо́щниче въ болѣ́знехъ на́шихъ.
