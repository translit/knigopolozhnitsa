---
title: "І҆́косъ ѳ҃"
navigation:
  key: akathists-antipaperg-18
  title: "І҆́косъ ѳ҃"
  parent: akathists-antipaperg
  order: 18
type: "akathist"
---

## І҆́косъ ѳ҃:

<red>В</red>иті́йство человѣ́ческое не довлѣ́етъ и҆зрещѝ, коли́кꙋю прїѧ́лъ є҆сѝ, свѧ́тѣ а҆нтѵ́по, ѿ гдⷭ҇а вла́сть и҆згонѧ́ти ѿ люде́й дїа́вола съ лꙋка́выми де́моны, за є҆́же мы̀ восхвалѧ́емъ тѧ̀ си́це:

<red>Р</red>а́дꙋйсѧ, всѧ́ческихъ ко́зней дїа́вола разрꙋши́телю: ра́дꙋйсѧ, сатаны̀ посрами́телю. Ра́дꙋйсѧ, стꙋжа́емыхъ ѿ бѣсѡ́въ свободи́телю: ра́дꙋйсѧ, де́монѡвъ ѿгна́телю. Ра́дꙋйсѧ, те́мныхъ а҆́дскихъ си́лъ ѹ҆страши́телю: ра́дꙋйсѧ, ѿ негѡ́же дꙋ̑хи ѕло́бы, ꙗ҆́кѡже ды́мъ, и҆счеза́ютъ.

<red>Р</red>а́дꙋйсѧ, а҆нтѵ́по, ско́рый помо́щниче въ болѣ́знехъ на́шихъ.
