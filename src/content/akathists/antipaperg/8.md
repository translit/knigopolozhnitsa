---
title: "І҆́косъ д҃"
navigation:
  key: akathists-antipaperg-8
  title: "І҆́косъ д҃"
  parent: akathists-antipaperg
  order: 8
type: "akathist"
---

## І҆́косъ д҃:

<red>С</red>лы́шавше ѿ тебѣ̀ нечести́вый и҆ге́мѡнъ и҆ жрецы̀ і҆́дѡльстїи словеса̀ премꙋ́дрости, распыха́хꙋсѧ на тѧ̀ ѕло́бою, па́че же є҆гда̀ рѣ́клъ є҆сѝ: є҆ди́но то̀ вѣ́ждь, ѡ҆ и҆ге́мѡне, ꙗ҆́кѡ хрⷭ҇тїа́нинъ а҆́зъ є҆́смь, ца́рскомꙋ же велѣ́нїю безꙋ́мномꙋ и҆ нечести́вомꙋ повинꙋ́тисѧ ѿню́дь не и҆зволѧ́ю. сїѐ ѹ҆́бѡ воспомина́ѧ, взыва́емъ тѝ си́це:

<red>Р</red>а́дꙋйсѧ, вѣ́рꙋ во хрⷭ҇та̀ до сме́рти сохрани́вый до́брѣ: ра́дꙋйсѧ, си́лою свы́ше на бра́нь проти́вꙋ мꙋчи́телей препоѧ́санный. Ра́дꙋйсѧ, побѣдоно́сною сла́вою ѿ хрⷭ҇та̀ побѣди́телѧ ѡ҆блече́нный: ра́дꙋйсѧ, а҆пⷭ҇тлѡвъ во и҆сповѣ́данїи хрⷭ҇та̀ подража́телю. Ра́дꙋйсѧ, страсте́мъ хрⷭ҇то́вымъ соприча́стниче: ра́дꙋйсѧ, кро́вїю свое́ю ѹ҆тверди́вый правовѣ́рїе.

<red>Р</red>а́дꙋйсѧ, а҆нтѵ́по, ско́рый помо́щниче въ болѣ́знехъ на́шихъ.
