---
title: "І҆́косъ є҃"
navigation:
  key: akathists-antipaperg-10
  title: "І҆́косъ є҃"
  parent: akathists-antipaperg
  order: 10
type: "akathist"
---

## І҆́косъ є҃:

<red>В</red>и́дѣвше лю́дїе гра́да перга́ма, ꙗ҆́кѡ даде́сѧ тѝ бл҃года́ть немощны́хъ и҆сцѣлѧ́ти, и҆ ѿ всѧ́кихъ тѣле́сныхъ и҆ дꙋше́вныхъ скорбе́й и҆збавлѧ́ти, ѹ҆диви́шасѧ. мы́ же за мнѡ́гаѧ и҆сцѣле́нїѧ тобо́ю на ны̀ и҆злива̑емаѧ, ѹ҆блажа́емъ тѧ̀ похвала́ми си́ми:

<red>Р</red>а́дꙋйсѧ, болѧ́щихъ и҆сцѣле́нїе: ра́дꙋйсѧ, разсла́бленныхъ ѹ҆крѣпле́нїе. Ра́дꙋйсѧ, недꙋ́гꙋющихъ врачꙋ̀ бл҃года́тный: ра́дꙋйсѧ, скорбѧ́щымъ непосты́дное прибѣ́жище. Ра́дꙋйсѧ, ꙗ҆́кѡ тобо́ю ѿ мно́гихъ ра́нъ грѣ́шнїи и҆сцѣлѧ́ютсѧ; ра́дꙋйсѧ, ꙗ҆́кѡ тобо́ю ѿ всѧ́кихъ болѣ́зней съ вѣ́рою призыва́ющїи тѧ̀ и҆збавлѧ́ютсѧ.

<red>Р</red>а́дꙋйсѧ, а҆нтѵ́по, ско́рый помо́щниче въ болѣ́знехъ на́шихъ.
