---
title: "І҆́косъ а҃"
navigation:
  key: akathists-antipaperg-2
  title: "І҆́косъ а҃"
  parent: akathists-antipaperg
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ и҆ всѣ́ѧ тва̑ри содѣ́тель, ꙗ҆ви́вый тѧ̀ ц҃рквѣ ст҃ѣ́й всесвѣ́тлаго свѣти́льника вѣ́ры и҆ за вѣ́рꙋ твердѣ́йшаго а҆дама́нта сщ҃енномч҃нка, наꙋча́етъ на́съ восхвалѧ́ти по́двиги твоѧ̑ и҆ воспѣва́ти тѧ̀, сщ҃енномч҃ниче а҆нтѵ́по, си́це:

<red>Р</red>а́дꙋйсѧ, бг҃омꙋ́дрый наста́вниче правосла́вныѧ вѣ́ры: ра́дꙋйсѧ, ꙗ҆́кѡ и҆сточи́лъ є҆сѝ рѣ́ки ѹ҆че́нїѧ, вѣ́рныхъ напаѧ́ющыѧ. Ра́дꙋйсѧ, ꙗ҆́кѡ мꙋ́тныѧ во́ды многобо́жїѧ потреби́лъ є҆сѝ: ра́дꙋйсѧ, ꙗ҆́кѡ де́монѡмъ слꙋжа́щїѧ че́ствовати бг҃а и҆́стиннаго наꙋчи́лъ є҆сѝ. Ра́дꙋйсѧ, ꙗ҆́кѡ и҆з̾ глꙋбины̀ безбо́жїѧ и҆звле́клъ є҆сѝ заблꙋ́ждшїѧ человѣ́ки и҆ наста́вилъ є҆сѝ и҆́хъ на пꙋ́ть сп҃се́нїѧ: ра́дꙋйсѧ, ꙗ҆́кѡ дрема́нїемъ нече́стїѧ ѡ҆держи́мыѧ возбꙋди́лъ є҆сѝ къ ра́зꙋмꙋ и҆́стиннагѡ бг҃овѣ́денїѧ.

<red>Р</red>а́дꙋйсѧ, а҆нтѵ́по, ско́рый помо́щниче въ болѣ́знехъ на́шихъ.
