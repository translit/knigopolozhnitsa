---
title: "І҆́косъ и҃"
navigation:
  key: akathists-antipaperg-16
  title: "І҆́косъ и҃"
  parent: akathists-antipaperg
  order: 16
type: "akathist"
---

## І҆́косъ и҃:

<red>В</red>е́сь пре́данъ бы́лъ є҆сѝ і҆и҃сꙋ пресла́дкомꙋ, ст҃и́телю а҆нтѵ́по, и҆ сла́дцѣ є҆гѡ̀ ра́ди го́рькїѧ мꙋ̑ки въ ѻ҆гнѝ претерпѣ́лъ є҆сѝ, глаго́лалъ бо є҆сѝ: ча́шꙋ страда́нїй, ю҆́же дадѐ мѝ гдⷭ҇ь, не и҆́мамъ ли пи́ти; тѣ́мже и҆ са́мъ пока́залсѧ є҆сѝ а҆́ки ча́ша, сла́дость чꙋде́сныхъ и҆сцѣле́нїй и҆злива́ющаѧ, всѣ̑мъ вопїющымъ къ тебѣ̀ такова́ѧ:

<red>Р</red>а́дꙋйсѧ, все́ю дꙋше́ю возлюби́вый і҆и҃са пресла́дкаго: ра́дꙋйсѧ, па́стырю, словє́снымъ ѻ҆вца́мъ во свѧта́ѧ свѧты́хъ пꙋ́ть показа́вый. Ра́дꙋйсѧ, рѣко̀, ѡ҆роша́ющаѧ мі́ръ вода́ми бл҃года́ти бж҃їей: ра́дꙋйсѧ, неисчерпа́емый и҆сто́чниче чꙋде́сныхъ и҆сцѣле́нїй. Ра́дꙋйсѧ, сосꙋ́де, на всѧ̑ недꙋ̑ги врачєва́нїѧ неѡскꙋ́днѡ и҆злива́ющїй: ра́дꙋйсѧ, ꙗ҆́кѡ гдⷭ҇ь си́лъ ди́внаѧ на тебѣ̀ ꙗ҆ви́лъ є҆́сть.

<red>Р</red>а́дꙋйсѧ, а҆нтѵ́по, ско́рый помо́щниче въ болѣ́знехъ на́шихъ.
