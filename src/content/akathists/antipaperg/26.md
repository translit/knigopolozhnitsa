---
title: "Мл҃тва"
navigation:
  key: akathists-antipaperg-26
  title: "Мл҃тва"
  parent: akathists-antipaperg
  order: 26
type: "akathist"
---

## Мл҃тва:

<versal>Ѽ</versal> пресла́вный сщ҃енномч҃ниче а҆нтѵ́по, ско́рый помо́щниче хрⷭ҇тїа́нѡмъ въ болѣ́знехъ! вѣ́рꙋю ѿ всѣ́ѧ дꙋшѝ и҆ помышле́нїѧ, ꙗ҆́кѡ даде́сѧ тебѣ̀ ѿ гдⷭ҇а да́ръ болѧ́щыѧ и҆сцѣлѧ́ти, недꙋ́гꙋющыѧ врачева́ти и҆ разсла́бленныѧ ѹ҆крѣплѧ́ти. сегѡ̀ ра́ди къ тебѣ̀, ꙗ҆́кѡ бл҃года́тномꙋ врачꙋ̀ болѣ́зней, а҆́зъ немощны́й <rubric class="inline">(или́</rubric> немощна́ѧ<red>)</red> прибѣга́ю и҆ тво́й досточти́мый ѡ҆́бразъ съ бл҃гоговѣ́нїемъ лобыза́ѧ, молю́сѧ: твои́мъ предста́тельствомъ ѹ҆ цр҃ѧ̀ нбⷭ҇нагѡ и҆спросѝ мнѣ̀ болѧ́щемꙋ <rubric class="inline">(или́</rubric> болѧ́щей<red>)</red> и҆сцѣле́нїе ѿ ѹ҆дрꙋча́ющїѧ мѧ̀ зꙋбны́ѧ болѣ̑зни, а҆́ще бо и҆ недосто́инъ <rubric class="inline">(или́</rubric> недосто́йна) є҆́смь тебѣ̀, бл҃гостнейшаго ѻ҆ц҃а̀ и҆ при́снаго застꙋ́пника моего̀, но ты̀, бы́въ подража́тель человѣколю́бїѧ бж҃їѧ, сотворѝ мѧ̀ досто́йна <rubric class="inline">(или́</rubric> досто́йнꙋ<red>)</red> твоегѡ̀ застꙋпле́нїѧ чре́з̾ моѐ ѡ҆браще́нїе ѿ ѕлы́хъ дѣ́лъ къ бл҃го́мꙋ житїю̀, ѹ҆врачꙋ́й ѡ҆би́льнѡ даро́ванною тебѣ̀ бл҃года́тїю ꙗ҆́звы и҆ стрꙋ́пы дꙋшѝ и҆ тѣла̀ моегѡ̀, да́рꙋй мѝ здра́вїе и҆ спасе́нїе и҆ во всѣ̑мъ бл҃го́е поспѣше́нїе, да та́кѡ ти́хое и҆ безмо́лвное житїѐ пожи́въ во всѧ́комъ бл҃гоче́стїи и҆ чистотѣ̀, сподо́блюсѧ со всѣ́ми свѧты́ми сла́вити всесвѧто́е и҆́мѧ ѻ҆ц҃а̀ и҆ сн҃а и҆ ст҃а́гѡ дх҃а. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
