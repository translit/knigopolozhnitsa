---
title: "І҆́косъ в҃і"
navigation:
  key: akathists-antipaperg-24
  title: "І҆́косъ в҃і"
  parent: akathists-antipaperg
  order: 24
type: "akathist"
---

## І҆́косъ в҃і:

<red>С</red>ла́внꙋю кончи́нꙋ твою̀ пою́ще, а҆рхїере́ю бж҃їй, и҆ те́плꙋю мл҃твꙋ твою̀ къ бг҃ꙋ ѡ҆ хрⷭ҇тїа́нахъ воспомина́юще, восхвалѧ́емъ гдⷭ҇а си́лъ, ди́внаѧ на тебѣ̀ сотво́ршагѡ; ты̀ же ѹ҆слы́ши на́съ, ѹ҆ми́льнѡ вопїю́щихъ тѝ:

<red>Р</red>а́дꙋйсѧ, те́плый пред̾ гдⷭ҇емъ ѡ҆ на́съ моли́твенниче: ра́дꙋйсѧ, при́сный пред̾ бг҃омъ на́шъ застꙋ́пниче. Ра́дꙋйсѧ, до́брый на́шъ наста́вниче: ра́дꙋйсѧ, ѡ҆ спасе́нїи на́съ грѣ́шныхъ си́льный хода́таю. Ра́дꙋйсѧ, цр҃ѧ̀ нбⷭ҇нагѡ ско́рый ѹ҆милостиви́телю: ра́дꙋйсѧ, бл҃госе́рдый помо́щниче всѣ́хъ бл҃гоче́стнѡ соверша́ющихъ па́мѧть твою̀.

<red>Р</red>а́дꙋйсѧ, а҆нтѵ́по, ско́рый помо́щниче въ болѣ́знехъ на́шихъ.
