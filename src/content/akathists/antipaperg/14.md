---
title: "І҆́косъ з҃"
navigation:
  key: akathists-antipaperg-14
  title: "І҆́косъ з҃"
  parent: akathists-antipaperg
  order: 14
type: "akathist"
---

## І҆́косъ з҃:

<red>Н</red>о́вое чꙋ́до показа̀ гдⷭ҇ь тобо́ю, є҆гда̀ ты̀ по велѣ́нїю ѕлочести́вагѡ мꙋчи́телѧ вве́рженъ бы́лъ є҆сѝ въ разже́нъ мѣ́дѧнъ коно́бъ, въ не́мже ꙗ҆́кѡ хлѣ́бъ сла́дкїй и҆спе́клсѧ є҆сѝ и҆ въ во́ню бл҃гоꙋха́нїѧ свѧтѣ́й трⷪ҇це прине́слсѧ є҆сѝ. Бл҃гоговѣ́йнѣ ѹ҆́бѡ воспомина́ѧ сїѐ преве́лїе терпѣ́нїе твоѐ, блажи́мъ тѧ̀ похвала́ми си́ми:

<red>Р</red>а́дꙋйсѧ, позо́рищнымъ вверже́нїемъ въ разже́нный сосꙋ́дъ горды́ню мꙋчи́телѧ низложи́вый: ра́дꙋйсѧ, ꙗ҆́кѡ ѻ҆́гнь любвѐ къ бг҃ꙋ въ се́рдцѣ твое́мъ до конца̀ жи́зни сохрани́вый. Ра́дꙋйсѧ, ꙗ҆́кѡ хрⷭ҇та̀ ра́ди ѻ҆гне́мъ кончи́нꙋ прїѧ́вый: ра́дꙋйсѧ, твердѣ́е ка́мене въ терпѣ́нїи ꙗ҆ви́выйсѧ. Ра́дꙋйсѧ, ꙗ҆́кѡ ѹ҆крѣплѧ́емый хрⷭ҇то́мъ бг҃омъ, пресла́внѡ жи́знь на землѝ сконча́лъ є҆сѝ: ра́дꙋйсѧ, пресвѣ́тломꙋ мч҃ническомꙋ ли́кꙋ сопричте́нный.

<red>Р</red>а́дꙋйсѧ, а҆нтѵ́по, ско́рый помо́щниче въ болѣ́знехъ на́шихъ.
