---
title: "І҆́косъ і҃"
navigation:
  key: akathists-paraskeva-20
  title: "І҆́косъ і҃"
  parent: akathists-paraskeva
  order: 20
type: "akathist"
---

## І҆́косъ і҃:

<red>С</red>тѣна̀ была̀ є҆сѝ крѣпка̀ и҆ непоколеби́ма во и҆сповѣ́данїи вѣ́ры въ трїєди́нагѡ бг҃а: сегѡ̀ ра́ди многоболѣ́знєннаѧ страда̑нїѧ ѿ мꙋчи́телѧ претерпѣ́ла є҆сѝ, и҆ до́брѣ сконча́вши тече́нїе твоѐ, вѣне́цъ ѿ хрⷭ҇та̀ бг҃а прїѧ́ла є҆сѝ, и҆ а҆́гг҃льскихъ ликостоѧ́нїй на нб҃сѝ сподо́биласѧ є҆сѝ. Тѣ́мже воспомина́юще твоѧ̀ по́двиги, ѹ҆бл҃жа́емъ тѧ̀, многострада́льнаѧ:

<red>Р</red>а́дꙋйсѧ, тече́нїе мч҃еническагѡ пꙋтѝ до́брѣ сконча́вшаѧ. Ра́дꙋйсѧ, вѣ́рꙋ безсме́ртномꙋ женихꙋ̀ хрⷭ҇тꙋ̀ до сме́рти сохра́ншаѧ. Ра́дꙋйсѧ, въ житїѝ твое́мъ бг҃оꙋго́дными дѣ́лы гдⷭ҇еви послꙋжи́вшаѧ. Ра́дꙋйсѧ, за любо́вь ко хрⷭ҇тꙋ̀ бг҃ꙋ всю̀ мїрскꙋ́ю сꙋетꙋ̀ ѿве́ргшаѧ. Ра́дꙋйсѧ, си́лою свы́ше на бра́нь проти́вꙋ си́лъ преиспо́днихъ препоѧ́саннаѧ. Ра́дꙋйсѧ, побѣдоно́сною сла́вою въ вы́шнихъ ѿ хрⷭ҇та̀ побѣди́телѧ ѡ҆дѣ́ѧннаѧ. Ра́дꙋйсѧ, ѻ҆рꙋ́жїемъ бл҃говоле́нїѧ бж҃їѧ вѣнча́ннаѧ на землѝ. Ра́дꙋйсѧ, цвѣ́томъ неꙋвѧда́емымъ ѹ҆кра́шеннаѧ на нб҃сѝ. Ра́дꙋйсѧ, хрⷭ҇тїа́нѡмъ крѣ́пкое прибѣ́жище. Ра́дꙋйсѧ, вѣ̑рнымъ тве́рдое застꙋпле́нїе. Ра́дꙋйсѧ, безпо́мощныхъ защити́тельнице. Ра́дꙋйсѧ, си́рыхъ покрови́тельнице.

<red>Р</red>а́дꙋйсѧ, параске́ѵо, невѣ́сто хрⷭ҇то́ва всехва́льнаѧ.
