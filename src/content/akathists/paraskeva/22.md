---
title: "І҆́косъ а҃і"
navigation:
  key: akathists-paraskeva-22
  title: "І҆́косъ а҃і"
  parent: akathists-paraskeva
  order: 22
type: "akathist"
---

## І҆́косъ а҃і:

<red>В</red>озсїѧ́вши на́мъ, ꙗ҆́кѡ свѣти́ло свѣтоза́рное, мра́къ де́мѡнскїй ѿ чл҃вѣ̑къ твои́ми мольба́ми ѿгонѧ́еши, ст҃а́ѧ мꙋ́ченице параске́ѵо, прїе́мши бо бл҃года́ть цѣли́ти недꙋ́ги, всѣ̑мъ вѣ̑рнымъ, притека́ющимъ къ тебѣ̀ съ мл҃твою, подае́ши и҆сцѣле́нїе: кровоточи́вїи бо и҆ прокаже́ннїи прикоснове́нїемъ къ ра́цѣ моще́й твои́хъ ѡ҆чища́ютсѧ, глꙋсі́и слы́шатъ, разсла́бленнїи здра́ви быва́ютъ призыва́нїемъ ст҃а́гѡ твоегѡ̀ и҆́мене. Мы́ же, помина́юще ско́рое застꙋпле́нїе твоѐ, вопїе́мъ тѝ:

<red>Р</red>а́дꙋйсѧ, бл҃гово́ннаѧ смѵ́рнѡ, цр҃ковь хрⷭ҇то́вꙋ бл҃гоꙋха́ющаѧ. Ра́дꙋйсѧ, бл҃гонаде́жнаѧ мл҃твеннице, ѳѷмїа́мъ мл҃твы ѡ҆ на́съ къ бг҃ꙋ приносѧ́щаѧ. Ра́дꙋйсѧ, мѷрополо́жнице и҆сцѣле́нїй неѡскꙋ́днаѧ. Ра́дꙋйсѧ, сокро́вище бж҃їихъ да́рѡвъ неиждива́емое. Ра́дꙋйсѧ, ча́ше, ѿ ѻ҆би́лїѧ до́мꙋ бж҃їѧ че́рплющаѧ ра́дость. Ра́дꙋйсѧ, сосꙋ́де, ѿ и҆сполне́нїѧ хрⷭ҇то́ва прїе́млющїй всѣ́хъ бл҃гъ нбⷭ҇ныхъ сла́дость. Ра́дꙋйсѧ, бл҃года́тнꙋю ро́сꙋ и҆сцѣле́нїй всѣ̑мъ вѣ̑рнымъ и҆сточа́ющаѧ. Ра́дꙋйсѧ, ско́рбныѧ сердца̀ недꙋ́жныхъ дарова́нїемъ и҆сцѣле́нїй ѡ҆бодрѧ́ющаѧ. Ра́дꙋйсѧ, ꙗ҆́кѡ хрⷭ҇то́съ бг҃ъ за до́блественнаѧ твоѧ̀ страда̑нїѧ сла́вꙋ и҆ велелѣ́пїе на тѧ̀ возложи́лъ є҆́сть. Ра́дꙋйсѧ, ꙗ҆́кѡ тебѣ̀ цр҃ь ца́рствꙋющихъ и҆ гдⷭ҇ь гдⷭ҇твꙋющихъ бл҃же́нство цр҃ствїѧ своегѡ̀ дарова́лъ є҆́сть. Ра́дꙋйсѧ, црⷭ҇твїѧ хрⷭ҇то́ва сонаслѣ́днице. Ра́дꙋйсѧ, сла́вы бж҃їѧ соприча́стнице.

<red>Р</red>а́дꙋйсѧ, параске́ѵо, невѣ́сто хрⷭ҇то́ва всехва́льнаѧ.
