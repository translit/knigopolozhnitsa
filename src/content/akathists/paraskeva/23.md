---
title: "Конда́къ в҃і"
navigation:
  key: akathists-paraskeva-23
  title: "Конда́къ в҃і"
  parent: akathists-paraskeva
  order: 23
type: "akathist"
---

## Конда́къ в҃і:

<red>Б</red>л҃года́ть ѿ бг҃а дана̀ тѝ є҆́сть подава́ти и҆сцѣлє́нїѧ всѣ̑мъ тре́бꙋющимъ, ꙗ҆́кѡ ѿ и҆сто́чника пребога́тагѡ, храни́ти же и҆ соблюда́ти ѿ разли́чныхъ болѣ́зней, бѣ́дъ и҆ ско́рбей всѧ́кагѡ чл҃вѣ́ка, вѣ́рою, любо́вїю и҆ бл҃гоговѣ́нїемъ чтⷭ҇на̑ѧ твоѧ̑ страда̑нїѧ воспомина́ющагѡ и҆ почита́ющагѡ. Мл҃твеннагѡ твоегѡ̀ ѡ҆ на́съ предста́тельства и҆ бл҃года́тныхъ дарова́нїй не лишѝ и҆ на́съ, многострада́льнаѧ хрⷭ҇то́ва страстоте́рпице, да и҆ мы̀, здра́ви сꙋ́ще тѣ́ломъ и҆ дꙋ́хомъ, въ ны́нѣшней и҆ бꙋ́дꙋщей жи́зни ѡ҆ тебѣ̀ пое́мъ бг҃ꙋ: <red>А҆</red>ллилꙋ́їа.
