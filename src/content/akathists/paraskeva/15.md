---
title: "Конда́къ и҃"
navigation:
  key: akathists-paraskeva-15
  title: "Конда́къ и҃"
  parent: akathists-paraskeva
  order: 15
type: "akathist"
---

## Конда́къ и҃:

<red>С</red>тра́нное и҆ стра́шное ст҃ы́ѧ мч҃еницы параске́ѵы страда́нїе ви́дѧще, вѣ́рнїи ѹ҆дивлѧ́хꙋсѧ ѕѣлѡ̀: ка́кѡ мла́да ѻ҆трокови́ца сꙋ́щи, въ ю҆́ностнѣмъ тѣлесѝ такѡва́ѧ мꙋ́жественнѡ за хрⷭ҇та̀ те́рпитъ мꙋ̑ки, сле́знагѡ и҆спо́лнишасѧ ѹ҆миле́нїѧ: невѣ́рнїи же, тре́петомъ ѡ҆держи́ми и҆ чꙋде́сными и҆́скрами ѡ҆палѧ́еми ѿ а҆́гг҃ла, бѣжа́хꙋ: мы́ же, прославлѧ́юще ди́внагѡ во ст҃ы́хъ бг҃а, вопїе́мъ: <red>А҆</red>ллилꙋ́їа.
