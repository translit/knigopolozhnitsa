---
title: "Конда́къ ѳ҃"
navigation:
  key: akathists-paraskeva-17
  title: "Конда́къ ѳ҃"
  parent: akathists-paraskeva
  order: 17
type: "akathist"
---

## Конда́къ ѳ҃:

<red>В</red>сѣ́ми бг҃окра́сными лѣ́потами добродѣ́телей ѹ҆кра́сивши себѐ, прехва́льнаѧ мч҃енице параске́ѵо, ꙗ҆ви́ласѧ є҆сѝ тверда̀ и҆ непоколеби́ма во и҆сповѣ́данїи вѣ́ры хрⷭ҇то́вы. Сегѡ̀ ра́ди а҆́гг҃льское є҆стество̀ ве́лїею возра́довасѧ ра́достїю, ѹ҆зрѣ́вши мꙋ́жественнꙋю крѣ́пость твою̀ и҆ тве́рдое твоѐ ѹ҆пова́нїе. И҆ мы̀ слы́шавше, ка́кѡ посрами́сѧ лꙋка́вый вра́гъ, ѿ дѣ́вы побѣжда́емъ, и҆ ка́кѡ са́мъ хрⷭ҇то́съ бг҃ъ досто́йнѡ вѣнча́етъ тѧ̀ мч҃еницꙋ, кꙋ́пнѡ съ тобо́ю ра́достнѡ вопїе́мъ прославлѧ́ющемꙋ тѧ̀ гдⷭ҇ꙋ: <red>А҆</red>ллилꙋ́їа.
