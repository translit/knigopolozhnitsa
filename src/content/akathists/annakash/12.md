---
title: "І҆́косъ ѕ҃"
navigation:
  key: akathists-annakash-12
  title: "І҆́косъ ѕ҃"
  parent: akathists-annakash
  order: 12
type: "akathist"
---

## І҆́косъ ѕ҃:

<red>В</red>озсїѧ̀ бг҃оꙋго́дное житїѐ твоѐ, ꙗ҆́кѡ кра́снаѧ зарѧ̀, призыва́ющаѧ всѣ́хъ на бг҃оꙋгожде́нїе на дѣ́ланїе своѐ со ѹ҆се́рдїемъ, да всѝ послѣ́дꙋюще тѝ зовꙋ́тъ:

<red>Р</red>а́дꙋйсѧ, со кнѧ́земъ, сꙋпрꙋ́гомъ твои́мъ, во всѧ́комъ бл҃гоче́стїи и҆ чистотѣ̀ пожи́вшаѧ. Ра́дꙋйсѧ, и҆ ча̑да твоѧ̑ во стра́сѣ бж҃їи воспита́вшаѧ. Ра́дꙋйсѧ, цр҃кви бж҃їей бл҃годѣ́ѧвшаѧ и҆ бл҃голѣ́пїе хра́мѡвъ бж҃їихъ люби́вшаѧ. Ра́дꙋйсѧ, и҆ по кончи́нѣ твое́й любо́вь мно́гꙋ ко хра́мѡмъ бж҃їимъ въ дꙋша́хъ гра́жданъ бг҃олюби́выхъ возжига́вшаѧ. Ра́дꙋйсѧ, ꙗ҆́кѡ ѿ всѧ́кагѡ недꙋ́га прибѣга́ющыѧ съ вѣ́рою къ тебѣ̀ и҆сцѣлѧ́еши. Ра́дꙋйсѧ, ꙗ҆́кѡ ѿ лю́тагѡ наси́лїѧ дїа́вольскаго молѧ́щыѧсѧ къ тебѣ̀ и҆зыма́еши. Ра́дꙋйсѧ, при́снѡ всѧ́кое попече́нїе ѡ҆ бла́зѣ владо́мыхъ и҆мѣ́вшаѧ. Ра́дꙋйсѧ, въ ско́рбехъ и҆ страда́нїѧхъ несча̑стнымъ, си̑рымъ и҆ бѣ̑днымъ помо́щнице те́плаѧ. Ра́дꙋйсѧ, больны́хъ цѣли́тельнице ско́раѧ и҆ чꙋ́днаѧ. Ра́дꙋйсѧ, и҆́щꙋщимъ пꙋтѝ ко сп҃се́нїю наста́внице бл҃года́тнаѧ. Ра́дꙋйсѧ, ꙗ҆́кѡ по преставле́нїи твое́мъ сподо́биласѧ є҆сѝ ѿ бг҃а да́ра чꙋдотворе́нїй. Ра́дꙋйсѧ, полкѝ и҆ноплеме́нныхъ моле́нїемъ твои́мъ ѿ гра́да ка́шина ѿгна́вшаѧ.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
