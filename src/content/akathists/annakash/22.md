---
title: "І҆́косъ а҃і"
navigation:
  key: akathists-annakash-22
  title: "І҆́косъ а҃і"
  parent: akathists-annakash
  order: 22
type: "akathist"
---

## І҆́косъ а҃і:

<red>С</red>вѣтопода́тельный свѣти́льникъ была̀ є҆сѝ, бг҃обл҃же́ннаѧ: кнѧ́зи бо, кнѧги̑ни, ча̑да твоѧ̑ и҆ всѧ̑ бл҃гоче́стнѡ живꙋ́щыѧ во градѣ́хъ тфе́ри и҆ ка́шинѣ, ѡ҆би́тель твою̀ посѣща́вшыѧ непреста́ннѡ поꙋча́ла є҆сѝ бг҃а боѧ́тисѧ, Томꙋ̀ всегда̀ ѹ҆гѡ́днаѧ твори́ти и҆ жи́ти въ любвѝ дрꙋ́гъ ко дрꙋ́гꙋ. Сегѡ̀ ра́ди всѝ прославлѧ́хꙋ тѧ̀ си́це:

<red>Р</red>а́дꙋйсѧ, мїрскі́ѧ сꙋеты̀ ѿрѣши́вшаѧсѧ. Ра́дꙋйсѧ, нбⷭ҇нагѡ ѻ҆те́чества возжелѣ́вшаѧ. Ра́дꙋйсѧ, хрⷭ҇та̀ всѣ́мъ се́рдцемъ возлюби́вшаѧ. Ра́дꙋйсѧ, къ подно́жїю но́гъ є҆гѡ̀ при́снѡ припа́давшаѧ Ра́дꙋйсѧ, вели́кимъ а҆́гг҃льскимъ ѡ҆́бразомъ ѹ҆краси́вшаѧсѧ. Ра́дꙋйсѧ, на и҆́ночєскїѧ по́двиги и҆ борє́нїѧ ѹ҆стреми́вшаѧсѧ. Ра́дꙋйсѧ, и҆́ноческомꙋ послꙋша́нїю всецѣ́лѡ предава́вшаѧсѧ. Ра́дꙋйсѧ, всю̀ себѐ въ же́ртвꙋ непоро́чнꙋю прине́сшаѧ. Ра́дꙋйсѧ, ѹ҆́мъ и҆ се́рдце твоѐ мл҃твѣ посвѧти́вшаѧ. Ра́дꙋйсѧ, ꙗ҆́кѡ хрⷭ҇то́съ по ѹ҆спе́нїи твое́мъ въ черто́гъ сво́й тѧ̀ вселѝ. Ра́дꙋйсѧ, ꙗ҆́кѡ и҆ мѡ̀щи твоѧ̑ нетлѣ̑нны сохранѝ, мно́гими чꙋдесы̀ и҆ и҆сцѣле́ньми къ тебѣ̀ приходѧ́щихъ ѡ̀богатѝ. Ра́дꙋйсѧ, наста́внице и҆́нокинѧмъ и҆ собесѣ́днице а҆́гг҃лѡмъ.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
