---
title: "Конда́къ г҃"
navigation:
  key: akathists-annakash-5
  title: "Конда́къ г҃"
  parent: akathists-annakash
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ ѿ ю҆́ности твоеѧ̀ вои́стинꙋ ѡ҆сѣнѧ́ще тѧ̀, и҆ хранѧ́ше, и҆ возбꙋжда́ше на мл҃твы, поще́нїе и҆ милосе́рдїе, во є҆́же бл҃гочєсти́вымъ пре́дкѡмъ твои̑мъ подража́ти и҆ гдⷭ҇еви воспѣва́ти: <red>А҆</red>ллилꙋ́їѧ.
