---
title: "І҆́косъ в҃і"
navigation:
  key: akathists-annakash-24
  title: "І҆́косъ в҃і"
  parent: akathists-annakash
  order: 24
type: "akathist"
---

## І҆́косъ в҃і:

<red>П</red>ою́ще твоѐ прославле́нїе, ѹ҆блажа́емъ тѧ̀, прпⷣбнаѧ, ꙗ҆́кѡ многомо́щнꙋю ѡ҆ на́съ мл҃твенницꙋ пред̾ гдⷭ҇емъ, ѹ҆тѣ́шительницꙋ и҆ покрови́тельницꙋ, и҆ возглаша́емъ тѝ си́це:

<red>Р</red>а́дꙋйсѧ, по́двигомъ до́брымъ подвиза́вшаѧсѧ. Ра́дꙋйсѧ, тече́нїе ско́рбное посто́мъ, бдѣ́нїемъ и҆ мл҃твою непреста́ннѡ совѣрша́вшаѧ. Ра́дꙋйсѧ, носи́вшаѧ на землѝ вѣне́цъ терно́вный. Ра́дꙋйсѧ, ѹ҆наслѣ́довавшаѧ на нб҃сѝ вѣне́цъ нетлѣ́нный. Ра́дꙋйсѧ, сꙋпрꙋ́жнице страстоте́рпца хрⷭ҇то́ва. Ра́дꙋйсѧ, съ ни́мъ спострада́вшаѧ и҆ вѣнча́вшаѧсѧ. Ра́дꙋйсѧ, мл҃твами твои́ми гра́дъ ка́шинъ ѿ смертоно́сныѧ ꙗ҆́звы и҆зба́вившаѧ. Ра́дꙋйсѧ, ꙗ҆́кѡ вѣ́рꙋ къ тебѣ̀ несꙋмнѣ́ннꙋю и҆ наде́ждꙋ и҆звѣ́стнꙋю въ лю́бѧщихъ тѧ̀ возгрѣ́ла є҆сѝ. Ра́дꙋйсѧ, ѿ гдⷭ҇а всѣ́хъ бл҃гихъ на́мъ пода́тельнице. Ра́дꙋйсѧ, во всѣ́хъ ско́рбехъ и҆ ѡ҆бстоѧ́нїихъ ѹ҆тѣ́шительнице. Ра́дꙋйсѧ, ѿ вра̑гъ ви́димыхъ и҆ неви́димыхъ защи́тнице. Ра́дꙋйсѧ, ѡ҆ на́съ пред̾ гдⷭ҇емъ въ де́нь пра́веднагѡ воздаѧ́нїѧ предста́тельнице.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
