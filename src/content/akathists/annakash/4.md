---
title: "І҆́косъ в҃"
navigation:
  key: akathists-annakash-4
  title: "І҆́косъ в҃"
  parent: akathists-annakash
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный тебѣ̀ дарова́сѧ, бг҃оизбра́ннаѧ ѻ҆трокови́це, непреста́ннѡ помышлѧ́ти ѡ҆ нбⷭ҇ныхъ и҆ бг҃олю́бивѣмъ кро́вѣ бл҃говѣ́рныхъ роди́телей твои́хъ. Сегѡ̀ ра́ди примѝ ѿ на́съ похвалы̑ сїѧ̑:

<red>Р</red>а́дꙋйсѧ, роди́телей бл҃гочести́выхъ пло́дъ бл҃гослове́нный бы́вшаѧ. Ра́дꙋйсѧ, добродѣ́тєли и҆ бл҃гоче́стїе и҆́хъ ѹ҆наслѣ́довавшаѧ. Ра́дꙋйсѧ, бл҃гоче́стїю и҆ мл҃твѣ ѿ ни́хъ наꙋче́ннаѧ. Ра́дꙋйсѧ, чте́нїю бжⷭ҇твенныхъ писа́нїй навы́кшаѧ. Ра́дꙋйсѧ, житїѧ̀ ст҃ы́хъ и҆ поꙋчє́нїѧ и҆́хъ возлюби́вшаѧ. Ра́дꙋйсѧ, ѿ ст҃и́телей росто́вскихъ наꙋче́нїе прїи́мшаѧ. Ра́дꙋйсѧ, съ роди́тели твои́ми бл҃гослове́нїю и҆ наставле́нїю і҆ере́євъ гдⷭ҇нихъ при́снѡ внима́вшаѧ. Ра́дꙋйсѧ, а҆́ки крі́нъ бл҃гово́нный во ѻ҆те́честве твое́мъ процвѣ́тшаѧ. Ра́дꙋйсѧ, ѿ млады́хъ ногте́й твои́хъ стра́хъ бж҃їй и҆мѣ́вшаѧ. Ра́дꙋйсѧ, ѿ ю҆́ности твоеѧ̀ гѡ́рнѧѧ мꙋ́дрствовавшаѧ. Ра́дꙋйсѧ, си́мъ пꙋ́ть сп҃се́нїѧ на́мъ показа́вшаѧ. Ра́дꙋйсѧ, непоколеби́мое на гдⷭ҇а і҆и҃са ѹ҆пова́нїе неизмѣ́ннѡ сохра́ньшаѧ.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
