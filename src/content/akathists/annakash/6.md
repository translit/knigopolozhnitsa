---
title: "І҆́косъ г҃"
navigation:
  key: akathists-annakash-6
  title: "І҆́косъ г҃"
  parent: akathists-annakash
  order: 6
type: "akathist"
---

## І҆́косъ г҃:

<red>И҆</red>мꙋ́щи бл҃гочєсти́выѧ роди́тели, прилежа́ла є҆сѝ бг҃оꙋго́дномꙋ житїю̀, бл҃года́тїю бж҃їею во всѧ́цѣмъ дѣ́ѣе бла́зѣ всегда̀ подкрѣплѧ́ема сꙋ́щи. Тѣ́мже дивѧ́щесѧ таково́мꙋ ѿ ю҆́ности твоеѧ̀ раче́нїю, со ѹ҆миле́нїемъ зове́мъ тѝ:

<red>Р</red>а́дꙋйсѧ, ꙗ҆́кѡ гдⷭ҇ь бг҃ъ бл҃гоизво́ли ѿ ю҆́ности ѡ҆ст҃и́ти тѧ̀. Ра́дꙋйсѧ, ꙗ҆́кѡ бога́тый ми́лостїю ѡ҆богатѝ тѧ̀ бл҃года́тїю свое́ю. Ра́дꙋйсѧ, ꙗ҆́кѡ гдⷭ҇ь и҆спо́лни тѧ̀ стра́ха бж҃їѧ, премꙋ́дрости и҆ ра́зꙋма. Ра́дꙋйсѧ, ꙗ҆́кѡ ѿ младе́нчества гдⷭ҇еви прилѣпи́ласѧ є҆сѝ. Ра́дꙋйсѧ, ꙗ҆́кѡ со стра́хомъ бж҃їимъ и҆ ѹ҆се́рдїемъ хра́мꙋ бж҃їю и҆ слꙋ́жбамъ цр҃квнымъ при́снѡ приле́жала є҆сѝ. Ра́дꙋйсѧ, ꙗ҆́кѡ и҆ въ до́мѣ неꙋсы́пнѡ пра́вило мл҃твенное и҆справлѧ́ла є҆сѝ. Ра́дꙋйсѧ, ꙗ҆́кѡ всѧ́кое дѣ́ло твоѐ съ мл҃твою сопрѧга́шесѧ. Ра́дꙋйсѧ, ꙗ҆́кѡ трꙋ́дъ тво́й бл҃годаре́нїемъ бг҃ꙋ скончава́шесѧ. Ра́дꙋйсѧ, чистоты̀ дꙋше́вныѧ и҆ тѣле́сныѧ храни́тельнице. Ра́дꙋйсѧ, неꙋста́ннымъ бл҃готворе́нїемъ и҆ ми́лостынѧми вѣ̑рнымъ ско́раѧ помо́щнице. Ра́дꙋйсѧ, дѣ́вамъ чи̑стымъ премꙋ́драѧ ѹ҆строи́тельнице. Ра́дꙋйсѧ, ча́дѡмъ на́шимъ до́браѧ ѹ҆чи́тельнице.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
