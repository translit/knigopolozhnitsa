---
title: "І҆́косъ д҃"
navigation:
  key: akathists-annakash-8
  title: "І҆́косъ д҃"
  parent: akathists-annakash
  order: 8
type: "akathist"
---

## І҆́косъ д҃:

<red>С</red>лы́шавши бг҃олюби́ваѧ кн҃ги́нѧ ѯе́нїѧ, ма́ти ст҃а́гѡ кнѧ́зѧ тферска́гѡ мїхаи́ла, ѡ҆ бл҃гоче́стїи твое́мъ, кн҃ги́не а҆́нно, речѐ послѡ҆мъ свои́мъ: слы́шахъ, ꙗ҆́кѡ є҆́сть ѹ҆ росто́вскаго кнѧ́зѧ дщѝ ѕѣлѡ̀ добродѣ́тельна, премꙋ́дра же и҆ прекра́сна: сїю̀ ѹ҆̀бо, бж҃їимъ и҆зволе́нїемъ, ви́дѣти жела́ю въ сꙋпрꙋ́жествѣ за сы́номъ мои́мъ. И҆ а҆́бїе по бл҃года́ти бж҃їей и҆спо́лнисѧ жела́нїе се́рдца є҆ѧ̀, да тобо́ю бг҃ъ просла́витсѧ и҆ да всѝ воспѣва́ютъ тебѣ̀:

<red>Р</red>а́дꙋйсѧ, невѣ́сто, про́мысломъ бж҃їимъ пред̾ꙋка́заннаѧ. Ра́дꙋйсѧ, голꙋби́це чи́стаѧ и҆ непоро́чнаѧ се́рдцемъ. Ра́дꙋйсѧ, мꙋ́драѧ є҆ѵⷢ҇льскаѧ дѣ́во, во свѣ́тѣ вѣ́ры и҆ дѣ́лъ бл҃гихъ ходи́вшаѧ. Ра́дйсѧ, ꙗ҆́кѡ невозвра́тнымъ пꙋте́мъ по за́повѣдемъ влⷣки твоегѡ̀ ше́ствовала є҆сѝ. Ра́дꙋйсѧ, ꙗ҆́кѡ за пресла́вныѧ добродѣ́тели твоѧ̑ вни́ти въ черто́гъ цр҃ѧ нбⷭ҇нагѡ спод́обиласѧ є҆сѝ. Ра́дꙋйсѧ, всѣ̑мъ жена́мъ рѡссі́йскимъ похвало̀ и҆ ѹ҆твержде́нїе. Ра́дꙋйсѧ, чистото́ю твое́ю всѣ̑мъ родѡ́мъ тве́рдое наꙋче́нїе. Ра́дꙋйсѧ, ꙗ҆́кѡ согла́сїе сꙋпрꙋ́гѡвъ, по мл҃твамъ къ тебѣ̀, подава́ла є҆сѝ. Ра́дꙋйсѧ, неисповѣди́мыми сꙋдьба́ми бж҃їими ѿ негѡ̀ просла́вленнаѧ. Ра́дꙋйсѧ, но́ваѧ чꙋдеса̀ и҆ зна́мєнїѧ мнѡ́га чтꙋ́щимъ тѧ̀ ꙗ҆ви́вшаѧ. Ра́дꙋйсѧ, ꙗ҆́кѡ цр҃ѧ̀ бг҃овѣ́нчаннаго и҆ ѿрасли до́ма є҆гѡ̀ на поклоне́нїе моще́мъ твои́мъ подви́гла є҆сѝ. Ра́дꙋйсѧ, ꙗ҆́кѡ и҆ сердца̀ вѣ́рныхъ къ почита́нїю воспрославле́нїю твоемꙋ̀ привлекла̀ є҆сѝ.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
