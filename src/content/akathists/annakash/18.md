---
title: "І҆́косъ ѳ҃"
navigation:
  key: akathists-annakash-18
  title: "І҆́косъ ѳ҃"
  parent: akathists-annakash
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́нїи не возмо́гꙋтъ и҆зрещѝ скѡ́рби твоеѧ̀ и҆ крѣ́пость любвѐ твоеѧ̀, є҆гда̀ со ча́ды твои́ми текла̀ є҆сѝ во срѣ́тенїе моще́й бл҃же́ннаго кнѧ́зѧ, сꙋпрꙋ́га твоегѡ̀. Тѣ́мже и҆ мы̀, ѹ҆блажа́юще болѣ̑зни се́рдца твоегѡ̀, гл҃емъ си́це:

<red>Р</red>а́дꙋйсѧ, ѻ҆́гненное и҆скꙋше́нїе гдⷭ҇а ра́ди претерпѣ́вшаѧ; Ра́дꙋйсѧ, прїѻбщи́тисѧ страсте́мъ хрⷭ҇тѡ́вымъ ѹ҆досто́ившаѧсѧ. Ра́дꙋйсѧ, съ вѣ́рою и҆ любо́вїю поне́сшаѧ крⷭ҇тъ тво́й и҆ хрⷭ҇тꙋ̀ послѣ́довавшаѧ. Ра́дꙋйсѧ, пре́лєсти мі́ра сегѡ̀ сп҃се́нїѧ ра́ди презрѣ́вшаѧ. Ра́дꙋйсѧ, ꙗ҆́кѡ и҆ во ꙗ҆вле́нїе сла́вы є҆гѡ̀ возра́дꙋешисѧ и҆ восторжествꙋ́еши. Ра́дꙋйсѧ, въ бѣда́хъ и҆ ско́рбныхъ ѡ҆бстоѧ́нїихъ помо́щнице на́мъ ско́раѧ. Ра́дꙋйсѧ, ꙗ҆́кѡ и҆ сама̀ въ житїѝ твое́мъ хрⷭ҇та ра́ди многоско́рбна была̀ є҆сѝ. Ра́дꙋйсѧ, дꙋ́шъ смѧте́нныхъ ѹ҆миротвори́тельнице ти́хаѧ. Ра́дꙋйсѧ, ѹ҆ныва́ющымъ ѹ҆тѣ́шительнице ди́внаѧ. Ра́дꙋйсѧ, недоꙋмѣва́ющымъ совѣ́тнице мꙋ́драѧ. Ра́дꙋйсѧ, призыва́ющымъ тѧ̀ мл҃твеннице те́плаѧ. Ра́дꙋйсѧ, съ вѣ́рою и҆ ѹ҆пова́нїемъ ѹ҆мира́ющымъ порꙋ́чнице крѣ́пкаѧ.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
