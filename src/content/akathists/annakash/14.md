---
title: "І҆́косъ з҃"
navigation:
  key: akathists-annakash-14
  title: "І҆́косъ з҃"
  parent: akathists-annakash
  order: 14
type: "akathist"
---

## І҆́косъ з҃:

<red>Н</red>о́ваго страстоте́рпца ꙗ҆вѝ гдⷭ҇ь сꙋпрꙋ́га твоегѡ̀, бл҃говѣ́рнагѡ кнѧ́зѧ мїхаи́ла: є҆мꙋ́же сострада́ющи, вѣнце́мъ ѿ бг҃а вѣнча́ласѧ є҆сѝ, бл҃говѣ́рнаѧ кн҃ги́не, да прославлѧ́юще просла́вльшаго тѧ̀ гдⷭ҇а, пое́мъ си́це:

<red>Р</red>а́дꙋйсѧ, пра́веднаѧ а҆́нно, носѧ́щаѧ дх҃ъ сокрꙋше́нъ къ си́льномꙋ и҆ бг҃ꙋ ра́зꙋмѡвъ. Ра́дꙋйсѧ, мнѡ́гїѧ скѡ́рби и҆ бѣды̑ претерпѣ́вшаѧ. Ра́дꙋйсѧ, мл҃твою всѧ̑ побѣжда́вшаѧ. Ра́дꙋйсѧ, терпѣ́нїемъ и҆ ѹ҆пова́нїемъ сꙋпрꙋ́га твоего̀ ѹ҆тѣша́вшаѧ. Ра́дꙋйсѧ, ѿ є҆ди́наго гдⷭ҇а по́мощи ѡ҆жида́вшаѧ. Ра́дꙋйсѧ, къ немꙋ̀ ми́лостивомꙋ съ го́рькими слеза́ми припа́давшаѧ. Ра́дꙋйсѧ, ѿ гдⷭ҇а ꙗ҆́кѡже зла́то въ горни́лѣ скорбе́й ѡ҆чи́щеннаѧ. Ра́дꙋйсѧ, ꙗ҆́кѡже ка́мень драгі́й чистото́ю сїѧ́ющаѧ. Ра́дꙋйсѧ, вїногра́де, и҆з̾ точи́ла приносѧ́й вїно̀ бл҃гово́нное. Ра́дꙋйсѧ, ма́нно, пита́ющаѧ и҆ ѹ҆слажда́ющаѧ всѣ́хъ тре́бꙋющихъ. Ра́дꙋйсѧ, и҆сто́чниче ра́зꙋма, ѿ бг҃а ра́зꙋмѡвъ всѧ̑ напаѧ́ѧй. Ра́дꙋйсѧ, росо̀, ѡ҆роша́ющаѧ и҆ ѡ҆живлѧ́ющаѧ странꙋ̀ твою̀, ѿ наше́ствїѧ и҆ноплеме́нныхъ пострада́вшꙋю.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
