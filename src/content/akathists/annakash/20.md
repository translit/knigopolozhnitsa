---
title: "І҆́косъ і҃"
navigation:
  key: akathists-annakash-20
  title: "І҆́косъ і҃"
  parent: akathists-annakash
  order: 20
type: "akathist"
---

## І҆́косъ і҃:

<red>С</red>тѣна̀ нерꙋши́маѧ, приста́нище и҆ предста́тельство къ тебѣ̀ прибѣга́ющихъ была̀ є҆сѝ, бл҃же́ннаѧ, ѹ҆тѣше́нїе же и҆ весе́лїе. Сегѡ̀ ра́ди зове́мъ ти:

<red>Р</red>а́дꙋйсѧ, и҆ во вдовствѣ̀ бы́вшаѧ прави́тельнице мꙋ́драѧ, ѻ҆́льзѣ ст҃ѣ́й подо́бнаѧ и҆ милосе́рднаѧ. Ра́дꙋйсѧ, ча̑да твоѧ̑ во стра́сѣ бж҃їемъ содержа́вшаѧ. Ра́дꙋйсѧ, ходи́ти въ за́повѣдѧхъ гдⷭ҇нихъ и҆ ꙗ҆влѧ́ти ко всѣ̑мъ ми́лость поꙋча́вшаѧ. Ра́дꙋйсѧ, бл҃же́ннаѧ, ни́щыѧ пита́вшаѧ и҆ ѹ҆бѡ́гїѧ призира́вшаѧ. Ра́дꙋйсѧ, стра̑нныѧ въ до́мъ тво́й вводи́ти повелѣва́вшаѧ, пи́щꙋ и҆ ѡ҆де́ждꙋ и҆̀мъ подава́вшаѧ. Ра́дꙋйсѧ, си̑рыѧ и҆ вдѡви́цы застꙋпа́вшаѧ и҆ всѣ̑мъ просѧ́щымъ по́мощи помога́вшаѧ. Ра́дꙋйсѧ, мно́гѡ дꙋше́ю за ча̑да твоѧ̑ поболѣ́вшаѧ. Ра́дꙋйсѧ, сꙋпрꙋ́жнице до́блѧѧ. Ра́дꙋйсѧ, и҆́ноческое стро́гое житїѐ во вдовствѣ̀ проводи́вшаѧ. Ра́дꙋйсѧ, печа́льми земны́ми ѹ҆гнетє́ннымъ ми́ръ вѣ́чный раскрыва́ющаѧ. Ра́дꙋйсѧ, ѹ҆ распѧ́тагѡ на крⷭ҇тѣ̀ за ны̀, грѣ̑шныѧ, ми́ра и҆ тишины̀ непреста́ннѡ проси́вшаѧ. Ра́дꙋйсѧ, въ ны́нѣшнемъ житїѝ всѣ̑мъ помо́щнице те́плаѧ.

<red>Р</red>а́дꙋйсѧ, ст҃а́ѧ бл҃говѣ́рнаѧ кн҃ги́не, прпⷣбнаѧ ма́ти а҆́нно.
