---
title: "І҆́косъ з҃"
navigation:
  key: akathists-cincture-14
  title: "І҆́косъ з҃"
  parent: akathists-cincture
  order: 14
type: "akathist"
---

## І҆́косъ з҃:

<red>Ꙗ҆́</red>кѡ ѻ҆́блакъ мы́сленный, по́ѧсъ тво́й ст҃ы́й, прострѝ на ны̀ бцⷣе, и҆ дꙋшѧ̀ на́шѧ и҆спо́лни, ѡ҆сщ҃е́нїѧ и҆ ѹ҆миле́нїѧ бжⷭ҇твеннагѡ, къ тебѣ́ бо прибѣга́емъ, и҆ по́ѧсꙋ твоемꙋ̀ взыва́емъ:

<red>Р</red>а́дꙋйсѧ жили́ще блгⷣти бжⷭ҇твенныѧ, ра́дꙋйсѧ сострада́нїѧ кла́дѧзе. Ра́дꙋйсѧ дарѡ́въ бг҃ода́нныхъ сокро́вище, ра́дꙋйсѧ чⷭ҇тыѧ бцⷣы препоѧ́санїе. Ра́дꙋйсѧ тве́рдый соꙋ́зе и҆ ми́ра пода́телю, ра́дꙋйсѧ бл҃гочести́вымъ ѹ҆твержде́нїе незы́блемо и҆ сла́дость. Ра́дꙋйсѧ ꙗ҆́кѡ чꙋде́съ лꙋчы̀ и҆спꙋща́еши, ра́дꙋйсѧ ꙗ҆́кѡ свирѣ́пства болѣ́зней разорѧ́еши. Ра́дꙋйсѧ бж҃їей бл҃гости лꙋче́, ра́дꙋйсѧ крѣ́посте на́ша бг҃дарова́ннаѧ. Ра́дꙋйсѧ ра́дость и҆́стиннꙋю подаю́щїй, ра́дꙋйсѧ тлю̀ дꙋше́внꙋю ѹ҆мерщвлѧ́ющїй.

<red>Р</red>а́дꙋйсѧ по́ѧсе прече́стный.
