---
title: "І҆́косъ в҃і"
navigation:
  key: akathists-cincture-24
  title: "І҆́косъ в҃і"
  parent: akathists-cincture
  order: 24
type: "akathist"
---

## І҆́косъ в҃і:

<red>П</red>ою́ще по до́лгꙋ, бцⷣе дв҃о, по́ѧса ти блгⷣть преѡби́льнꙋю, и҆ проповѣ́дꙋемъ ꙗ҆́снѡ чⷭ҇таѧ, є҆́же ѡ҆ на́съ бога́тное ти попѣче́нїе, и҆ прест҃о́мꙋ ти по́ѧсꙋ всеблагода́рнѡ вопїе́мъ:

<red>Р</red>а́дꙋйсѧ дв҃ыѧ чⷭ҇тна́ѧ плени́це, ра́дꙋйсѧ ватопе́дꙋ ра́досте. Ра́дꙋйсѧ вѣ́рныхъ къ бг҃ꙋ возводѧ́щїй, ра́дꙋйсѧ ко и҆́стинней жи́зни влекꙋ́щїй. Ра́дꙋйсѧ по́ѧсе всепрече́стный, цр҃кви сокро́вище, ра́дꙋйсѧ мі́рꙋ весе́лїе и҆ ми́ра пода́телю. Ра́дꙋйсѧ благоче́ствꙋющимъ прибѣ́жище спасе́нїѧ, ра́дꙋйсѧ мона́шествꙋющимъ бога́тство ѹ҆теше́нїѧ. Ра́дꙋйсѧ и҆́мже страсте́й ѡ҆чища́юсѧ, ра́дꙋйсѧ и҆́мже свѣ́та и҆сполнѧ́юсѧ. Ра́дꙋйсѧ дꙋшѝ моеѧ̀ ра́дость и҆́стиннаѧ, ра́дꙋйсѧ жи́зни моеѧ̀ приста́нище вѣ́рное.

<red>Р</red>а́дꙋйсѧ по́ѧсе прече́стный.
