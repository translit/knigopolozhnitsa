---
title: "І҆́косъ д҃"
navigation:
  key: akathists-cincture-8
  title: "І҆́косъ д҃"
  parent: akathists-cincture
  order: 8
type: "akathist"
---

## І҆́косъ д҃:

<red>П</red>о́ѧсъ тво́й ст҃ый всест҃а́ѧ дв҃о, ꙗ҆́кѡ свѣ́тъ сїѧ́етъ на горѣ̀ а҆ѳѡ́нстей, и҆ лꙋчы̀ златови́дными, всѧ̑ ѡ҆блиста́етъ твое́й блгⷣтїю, тѣ́мже чꙋдеса̀ тогѡ̀ почита́юще, вѣ́рою вопїе́мъ:

<red>Р</red>а́дꙋйсѧ чꙋде́съ пода́телю, ра́дꙋйсѧ блгⷣтей свѣтоли́тїе. Ра́дꙋйсѧ сокро́вищь сокро́вище ст҃о́е, ра́дꙋйсѧ свѣ́ще серде́цъ бг҃омꙋ́дрыхъ. Ра́дꙋйсѧ, по́ѧсе, є҆го́же поноси́ла є҆́сть всенепоро́чнаѧ на землѝ, ра́дꙋйсѧ всѧ́кꙋю подаю́щїй блгⷣть и҆ мно́гꙋю крѣ́пость. Ра́дꙋйсѧ ꙗ҆́кѡ показꙋ́еши дв҃ыѧ сла́вꙋ, ра́дꙋйсѧ ꙗ҆́кѡ ѿвраща́еши де́монскїѧ лꙋ́ки. Ра́дꙋйсѧ мно́гаѧ и҆сцѣле́нїѧ источа́ющїй, ра́дꙋйсѧ дꙋ́ши страсте́й свобожда́ющїй. Ра́дꙋйсѧ вѣ́рнымъ ликова́нїе бжⷭ҇твенное, ра́дꙋйсѧ чⷭ҇тна́ѧ милосе́рдїѧ клѣ́те.

<red>Р</red>а́дꙋйсѧ по́ѧсе прече́стный.
