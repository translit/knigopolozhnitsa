---
title: "І҆́косъ і҃"
navigation:
  key: akathists-cincture-20
  title: "І҆́косъ і҃"
  parent: akathists-cincture
  order: 20
type: "akathist"
---

## І҆́косъ і҃:

<red>Б</red>лгⷣтїю ст҃а́гѡ ти по́ѧса бцⷣе, си́лꙋ на́мъ препоѧ́ши на врага̀ началоѕло́бнаго, ꙗ҆́кѡ ле́въ на ны̀ рыка́ющаго, ꙗ҆́коже да ѡ҆долѣ́емъ ѕло́бꙋ тогѡ̀ вопїю́щїѧ:

<red>Р</red>а́дꙋйсѧ чⷭ҇тыѧ дв҃ыѧ по́ѧсе, ра́дꙋйсѧ ча́ше гдⷭ҇нїѧ крѣ́пости. Ра́дꙋйсѧ свѧзꙋ́ющїй ны и҆ спаса́ющїй, ра́дꙋйсѧ ѹ҆́зы страсте́й разреша́ющїй. Ра́дꙋйсѧ по́ѧсе драгоцѣ́ннейшїй ро́ждшыѧ хрⷭ҇та̀, ра́дꙋйсѧ бл҃гочⷭ҇тномꙋ наро́дꙋ даѧ́нїе сщ҃ѣ́ннейшее. Ра́дꙋйсѧ бжⷭ҇твенныѧ на́мъ си́лы пода́телю, ра́дꙋйсѧ вра́жїе неи́стовство ѿверга́ющїй. Ра́дꙋйсѧ ѽ по́ѧсе бг҃ма́тери, ра́дꙋйсѧ ѽ сла́ва на́мъ и҆ соꙋ́зе. Ра́дꙋйсѧ цр҃кви хрⷭ҇то́вой ѹ҆краше́нїе, ра́дꙋйсѧ наро́дꙋ правосла́вномꙋ ѹ҆твержде́нїе.

<red>Р</red>а́дꙋйсѧ по́ѧсе прече́стный.
