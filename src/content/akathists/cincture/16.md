---
title: "І҆́косъ и҃"
navigation:
  key: akathists-cincture-16
  title: "І҆́косъ и҃"
  parent: akathists-cincture
  order: 16
type: "akathist"
---

## І҆́косъ и҃:

<red>П</red>риста́нище ѡ҆бꙋрева́ємымъ, по́ѧсъ тво́й ст҃ы́й показа́сѧ бцⷣе дв҃о, блгⷣть бо твоѧ̀ ꙗ҆́же на не́мъ, дѣ́йствꙋетъ бо чꙋдесы̀ приходѧ́щимъ, тѣ́мже къ немꙋ̀ припа́дающе, съ любо́вїю взыва́емъ:

<red>Р</red>а́дꙋйсѧ ра́ко до́брыхъ небе́сныхъ, ра́дꙋйсѧ чꙋде́съ точе́нїе разли́чныхъ. Ра́дꙋйсѧ дв҃ы на́мъ посѣще́нїе, ра́дꙋйсѧ скорбѧ́щимъ дꙋша́мъ застꙋ́пниче. Ра́дꙋйсѧ бжⷭ҇твенное жили́ще дѣ́йства бжⷭ҇твеннагѡ, ра́дꙋйсѧ блгⷣти дв҃ыѧ ст҃о́е сокро́вище. Ра́дꙋйсѧ ꙗ҆́кѡ холе́ры гра́дъ ца́рскїй спаса́еши, ра́дꙋйсѧ ꙗ҆́кѡ ско́рое всѣ̑мъ застꙋплѣ́нїе посыла́еши. Ра́дꙋйсѧ ѹ҆́гль погаша́ющїй стра́сти, ра́дꙋйсѧ всѧ̑ ны̀ возвеселѧ́ющїй. Ра́дꙋйсѧ мно́гихъ дарѡ́въ пала́то, ра́дꙋйсѧ сла́вы бжⷭ҇твенныѧ чⷭ҇тно́е храни́лище.

<red>Р</red>а́дꙋйсѧ по́ѧсе прече́стный.
