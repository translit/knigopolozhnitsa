---
title: "І҆́косъ ѳ҃"
navigation:
  key: akathists-cincture-18
  title: "І҆́косъ ѳ҃"
  parent: akathists-cincture
  order: 18
type: "akathist"
---

## І҆́косъ ѳ҃:

<red>Ж</red>е́злъ крѣ́пости бжⷭ҇твенныѧ, по́ѧсъ тво́й на́мъ даде́сѧ, ди́внаѧ бг҃ма́терь, ѹ҆́мнымъ бо тогѡ̀ содѣ́йствїемъ, ѿ всѧ́кїѧ бѣды̀ и҆збавлѧ́емсѧ и҆ блгⷣти и҆сполнѧ́емсѧ, во бл҃гоговѣ́нїи вопїю́ще:

<red>Р</red>а́дꙋйсѧ сосꙋ́де ст҃а́гѡ бл҃гоꙋха́нїѧ, ра́дꙋйсѧ дїади́ма нетлѣ́нїѧ. Ра́дꙋйсѧ мона́шествꙋющимъ чⷭ҇тно́е прибѣ́жище, ра́дꙋйсѧ и҆̀мже во а҆ѳѡ́не даѧ́нїе препѣ́тое. Ра́дꙋйсѧ чⷭ҇тыѧ дв҃ы всечⷭ҇тно́е свѧще́нїе, ра́дꙋйсѧ є҆ѧ́ же вои́стинꙋ на́мъ да́ръ всесоверше́нный. Ра́дꙋйсѧ ватопе́дꙋ весе́лїе и҆́стинное, ра́дꙋйсѧ всѧ́комꙋ срⷣцꙋ бл҃гочⷭ҇тномꙋ ра́досте. Ра́дꙋйсѧ цвѣтѡ́въ блгⷣти бл҃гоꙋха́нїе, ра́дꙋйсѧ го́рней красоты̀ дыха́нїе. Ра́дꙋйсѧ фїа́ло а҆рѡма́тѡвъ бжⷭ҇твенныхъ, ра́дꙋйсѧ ст҃ы́мъ бжⷭ҇твенное пѣ́нїе.

<red>Р</red>а́дꙋйсѧ по́ѧсе прече́стный.
