---
title: "І҆́косъ г҃"
navigation:
  key: akathists-cincture-6
  title: "І҆́косъ г҃"
  parent: akathists-cincture
  order: 6
type: "akathist"
---

## І҆́косъ г҃:

<red>И҆</red>мѣ́етъ ст҃а́ѧ ѻ҆би́тель твоѧ̀ ватопе́дскаѧ, ꙗ҆́кѡ неѿе́млемо бога́тство ѻ҆трокови́це, и҆ ꙗ҆́кѡ сто́лпъ твоегѡ̀ застꙋплѣ́нїѧ, мѷродохнове́нный и҆ всечⷭ҇тны́й тво́й по́ѧсъ, є҆мꙋ́же бл҃гочⷭ҇тнѡ припа́дающе, во ѹ҆миле́нїи зове́тъ:

<red>Р</red>а́дꙋйсѧ бога́тство нетлѣ́нїѧ, ра́дꙋйсѧ сто́лпе сострада́нїѧ. Ра́дꙋйсѧ пода́телю бла́гъ неисчерпа́емый, ра́дꙋйсѧ и҆́нокѡмъ водрꙋже́нїе незы́блемое. Ра́дꙋйсѧ по́ѧсе всепрече́стне а҆́гг҃лѡмъ ра́досте, ра́дꙋйсѧ мона́хѡмъ ѹ҆твержде́нїе и҆ бе́дъ ѿринове́нїе. Ра́дꙋйсѧ ватопе́дꙋ хвало̀ многоцѣ́ннаѧ, ра́дꙋйсѧ бл҃гочести́вымъ побѣ́дное пѣ́нїе. Ра́дꙋйсѧ бл҃гово́нїемъ небе́снымъ дыха́ющїй, ра́дꙋйсѧ крѣ́пость непобѣди́мꙋю подаю́щїй. Ра́дꙋйсѧ тобо́ю бо мона́шествꙋющыѧ ѹ҆крѣплѧ́ютсѧ, ра́дꙋйсѧ тобо́ю бо враждꙋ́ющыѧ ѹ҆празднѧ́ютсѧ.

<red>Р</red>а́дꙋйсѧ по́ѧсе прече́стный.
