---
title: "І҆́косъ в҃"
navigation:
  key: akathists-cincture-4
  title: "І҆́косъ в҃"
  parent: akathists-cincture
  order: 4
type: "akathist"
---

## І҆́косъ в҃:

<red>Б</red>ы́сть бцⷣе чⷭ҇тна́гѡ ти по́ѧса принесе́нїе во ца́рскїй гра́дъ, и҆сто́чникъ весе́лїѧ и҆́стиннагѡ, цари́цꙋ бо ско́рѡ и҆сцѣли́лъ є҆сѝ, на́мъ же блгⷣть ѻ҆би́льнꙋю при́снѡ подае́тъ вопїю́щимъ:

<red>Р</red>а́дꙋйсѧ и҆сто́чниче ра́дости вѣ́чныѧ, ра́дꙋйсѧ ча́ше дꙋшепи̑щнагѡ бра́шна. Ра́дꙋйсѧ и҆́мже всечⷭ҇таѧ дв҃о препоѧ́сасѧ, ра́дꙋйсѧ и҆́же во а҆ѳѡ́не ꙗ҆́кѡ свѣ́тъ возсїѧ̀. Ра́дꙋйсѧ ꙗ҆́кѡ зѡ́ю цари́цꙋ и҆злѣчи́лъ є҆сѝ, ра́дꙋйсѧ ꙗ҆́кѡ то́чиши всѣ̑мъ весе́лїе ѹ҆́мное. Ра́дꙋйсѧ плени́це всест҃а́ѧ чⷭ҇тыѧ бцⷣы, ра́дꙋйсѧ стрело̀ ѻ҆гнено́снаѧ на врага̀ чл҃вѣкоꙋбі́йцꙋ. Ра́дꙋйсѧ ра́дости вина̀ и҆ хода́таю, ра́дꙋйсѧ ти́хое дꙋша́мъ приста́нище. Ра́дꙋйсѧ хрⷭ҇тꙋ̀ бл҃гочⷭ҇тнѡ свѧзꙋ́ющїй, ра́дꙋйсѧ страсте́й стремле́нїѧ ѹ҆празднѧ́ющїй.

<red>Р</red>а́дꙋйсѧ по́ѧсе прече́стный.
