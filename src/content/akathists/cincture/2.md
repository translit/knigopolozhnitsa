---
title: "І҆́косъ а҃"
navigation:
  key: akathists-cincture-2
  title: "І҆́косъ а҃"
  parent: akathists-cincture
  order: 2
type: "akathist"
---

## І҆́косъ а҃:

<red>А҆́</red>гг҃ли неви́димо по́ѧсъ тво́й ст҃ый со стра́хомъ ѡ҆бстоѧ́ще ѻ҆трокови́це, мы́ же во пло́ти сꙋ́щыѧ, съ вѣ́рою припа́даемъ къ немꙋ̀, ѡ҆свѧще́нїе прїе́млюще, и҆ во бл҃гоговѣ́нїи вопїе́мъ:

<red>Р</red>а́дꙋйсѧ по́ѧсе бцⷣы, ра́дꙋйсѧ сїѧ́нїе всемꙋ̀ мі́рꙋ. Ра́дꙋйсѧ непоро́чныѧ дв҃ы препоѧ́санїе, ра́дꙋйсѧ цр҃кве всеѧ̀ сокро́вище. Ра́дꙋйсѧ по́ѧсе многоцѣ́нный влⷣцы небе́съ, ра́дꙋйсѧ цвѣ́те бл҃гоꙋха́нный бл҃гочести́выхъ хрїстїа́нъ. Ра́дꙋйсѧ ꙗ҆́кѡ тѣ́ло дв҃ыѧ препоѧ́саеши, ра́дꙋйсѧ ꙗ҆́кѡ крѣ́пость льсти́вагѡ ѡ҆слабѣва́еши. Ра́дꙋйсѧ свѣти́льниче бл҃годати всесвѣ́тлый, ра́дꙋйсѧ и҆сто́чниче чꙋде́съ неизсѧка́емый. Ра́дꙋйсѧ и҆́мже вѣ́рнїи свѣтозарѧ́ютсѧ, ра́дꙋйсѧ и҆́мже вразѝ ѹ҆празднѧ́ютсѧ.

<red>Р</red>а́дꙋйсѧ по́ѧсе прече́стный.
