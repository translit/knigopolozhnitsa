---
title: "Конда́къ ѕ҃"
navigation:
  key: akathists-stefanvel-11
  title: "Конда́къ ѕ҃"
  parent: akathists-stefanvel
  order: 11
type: "akathist"
---

## Конда́къ ѕ҃:

<red>П</red>роповѣ́дникъ бг҃овѣ́денїѧ нелѣ́ностенъ бы́лъ є҆сѝ въ невѣ́дꙋщей бг҃а землѝ, и҆ благи́мъ свои́мъ житїе́мъ любо́вь и҆ бл҃говѣ́рїе къ вѣща́нїємъ твои̑мъ прїѡбрѣ́лъ є҆сѝ толи́кое, ꙗ҆́кѡ и҆ невѣ́рнїи, чтꙋ́ще дѡ́браѧ дѣла̀ твоѧ̑, наꙋчи́шасѧ тобо́ю взыва́ти бг҃ꙋ: <red>А҆</red>ллилꙋ́їа.
