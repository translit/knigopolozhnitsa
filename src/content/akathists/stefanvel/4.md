---
title: "І҆́косъ в҃"
navigation:
  key: akathists-stefanvel-4
  title: "І҆́косъ в҃"
  parent: akathists-stefanvel
  order: 4
type: "akathist"
---

## І҆́косъ в҃:

<red>Р</red>а́зꙋмъ, плотско́мꙋ человѣ́кꙋ неꙋразꙋмѣ́нный, ѿ ю҆́ности твоеѧ̀ стѧжа́въ, бг҃омꙋ́дре стефа́не, ѹ҆диви́лъ є҆сѝ тала́нтами любомꙋ́дрїѧ дꙋшѝ твоеѧ̀. тѣ́мже взыва́емъ тѝ си́це:

<red>Р</red>а́дꙋйсѧ, ѡ҆́бразе кро́тости дꙋхо́вныѧ: ра́дꙋйсѧ, вмѣ́стѡ вре́менныхъ благи́хъ вѣ̑чнаѧ стѧжа́вый. Ра́дꙋйсѧ, чистоты̀ ѹ҆се́рдный храни́телю: ра́дꙋйсѧ, терпѣ́нїѧ бг҃омꙋдрый ѹ҆чи́телю. Ра́дꙋйсѧ, братолю́бїѧ зерца́ло: ра́дꙋйсѧ, по́стникѡвъ первостоѧ́телю. Ра́дꙋйсѧ, мл҃твами твои́ми ди́внаѧ сотвори́вый: ра́дꙋйсѧ, и҆́нокѡмъ пра́вило бл҃гоче́стїѧ. Ра́дꙋйсѧ, ст҃и́телей собесѣ́дниче: ра́дꙋйсѧ, терпе́нїемъ ви́димыхъ и҆ невиди́мыхъ врагѡ́въ побѣди́вый. Ра́дꙋйсѧ, вѣ́ры побо́рниче: ра́дꙋйсѧ, а҆пⷭ҇лѡвъ подража́телю.

<red>Р</red>а́дꙋйсѧ, стефа́не, вели́кїй чꙋдотво́рче.
