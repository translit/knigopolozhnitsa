---
title: "І҆́косъ а҃"
navigation:
  key: akathists-stefanvel-2
  title: "І҆́косъ а҃"
  parent: akathists-stefanvel
  order: 2
type: "akathist"
---

## І҆́косъ а҃:

<red>А҆́</red>гг҃льское твоѐ во пло́ти житїѐ прови́дѣвъ всѣ́ѧ тва́ри созда́тель, ѿ ю҆́ности твоеѧ̀ ѹ҆гото́ва тѧ̀ въ сосꙋ́дъ че́стенъ, тѣ́мже наꙋчѝ вопи́ти тебѣ̀ си́це:

<red>Р</red>а́дꙋйсѧ, трехлѣ́тнѣй сꙋ́щей ма́тери твое́й, бл҃же́ннымъ проко́пїем ст҃и́тель возвѣще́нный: ра́дꙋйсѧ, пре́жде рожде́нїѧ твоегѡ̀ вели́кимъ прорече́нный. Ра́дꙋйсѧ, рожде́нїемъ свои́мъ роди́телей ѹ҆диви́вый: ра́дꙋйсѧ, бл҃гочести́выхъ роди́телей бг҃опрїѧ́тное и҆спроше́ние. Ра́дꙋйсѧ, ѿ благочести́вагѡ ко́рене ѻ҆́трасль ст҃ейшаѧ: ра́дꙋйсѧ, въ наꙋче́нїи кни́жнѣмъ па́че све́рстникѡвъ просвѣще́нный. Ра́дꙋйсѧ, въ ю҆́ности ра́зꙋмъ соверше́нный ꙗ҆ви́вый: ра́дꙋйсѧ, и҆змла́да хрⷭ҇та̀ возлюби́вшїй. Ра́дꙋйсѧ, ꙗ҆ре́мъ є҆гѡ̀ носи́вый: ра́дꙋйсѧ, мі́ръ и҆ блага̑ѧ є҆гѡ̀ презрѣ́вый. Ра́дꙋйсѧ, пло́ть свою̀ дꙋ́хови покори́вый: ра́дꙋйсѧ, и҆зрѧ́дное бл҃года́ти жили́ще.

<red>Р</red>а́дꙋйсѧ, стефа́не, вели́кїй чꙋдотво́рче.
