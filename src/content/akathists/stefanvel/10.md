---
title: "І҆́косъ є҃"
navigation:
  key: akathists-stefanvel-10
  title: "І҆́косъ є҃"
  parent: akathists-stefanvel
  order: 10
type: "akathist"
---

## І҆́косъ є҃:

<red>В</red>и́дѣвъ добро́тꙋ дꙋшѝ твоеѧ̀, мно́гими дарова̑нїи свидѣ́тельствꙋемꙋ, а҆рхїере́й гера́симъ, по твоемꙋ̀ жела́нїю снабди́въ длѧ креще́нїѧ люде́й и҆ ѡ҆свѧще́нїѧ церкве́й потре́бными, съ ра́достїю ѿпꙋстѝ тѧ̀ въ вели́кꙋю пе́рмь. Мы́ же а҆пⷭ҇льство твоѐ чествꙋ́емъ привѣ̑тствїи си́ми:

<red>Р</red>а́дꙋйсѧ, а҆пⷭ҇лѡвъ единоревни́телю: ра́дꙋйсѧ, мꙋ́дрости сосꙋ́де. Ра́дꙋйсѧ, разꙋ́мное свѣти́ло: ра́дꙋйсѧ, та́инъ бж҃їихъ вѣща́телю. Ра́дꙋйсѧ, кро́тости є҆ѵⷢ҇льскїѧ ѡ҆́бразе: ра́дꙋйсѧ, бг҃овѣ́денїѧ рачи́телю. Ра́дꙋйсѧ, бл҃гоче́стїѧ сто́лпе: ра́дꙋйсѧ, стра́ха бж҃їѧ прїѧ́телище. Ра́дꙋйсѧ, дх҃о́внаѧ трꙋба̀ є҆ѵⷢ҇лїѧ: ра́дꙋйсѧ, ѻ҆рга́не ѱалмопѣ́нїѧ и҆ славосло́вїѧ. Ра́дꙋйсѧ, премꙋ́дрый наста́вниче: ра́дꙋйсѧ, ко бл҃же́нствꙋ вѣ́чномꙋ пꙋтеводи́телю.

<red>Р</red>а́дꙋйсѧ, стефа́не, вели́кїй чꙋдотво́рче.
