---
title: "І҆́косъ ѕ҃"
navigation:
  key: akathists-stefanvel-12
  title: "І҆́косъ ѕ҃"
  parent: akathists-stefanvel
  order: 12
type: "akathist"
---

## І҆́косъ ѕ҃:

<red>В</red>озсїѧ̀ хрⷭ҇тїа́нское бл҃гоче́стїе въ землѝ, растлѣ́ннѣй і҆дѡлослꙋже́нїемъ, є҆гда̀ нача́лъ є҆сѝ бжⷭ҇твенное сѣ́мѧ въ безбо́жныхъ сѣ́ѧти, и҆ ѹ҆твержда́ѧ и҆́хъ въ вѣ́рѣ и҆́стиннѣй приме́ромъ свои́мъ, всегѡ̀ себѐ посвѧти́лъ є҆сѝ бг҃ꙋ: мы́ же похва̑льнаѧ восписꙋ́емъ тѝ:

<red>Р</red>а́дꙋйсѧ, во́лю, и҆́щꙋщꙋю нетлѣ́нїѧ, стѧжа́вый: ра́дꙋйсѧ, главꙋ̀ го́рнїѧ мꙋ́дрости и҆спо́лнивый. Ра́дꙋйсѧ, земна̑ѧ мꙋдрова̑нїѧ презрѣ́вый: ра́дꙋйсѧ, ѻ҆́чи ѿ мїрскі̑ѧ пре́лести ѿврати́вый. Ра́дꙋйсѧ, ѹ҆ста̀ на хвале́нїе гдⷭ҇а ѹ҆потреби́вый: ра́дꙋйсѧ, ѧ҆зы́къ къ бжⷭ҇твеннѣй про́повѣди ѹ҆стро́ивый. Ра́дꙋйсѧ, рꙋ́цѣ простры́й на мл҃твꙋ и҆ подаѧ́нїе ми́лостыни: ра́дꙋйсѧ, тѣ́ми же мно́жество кни́гъ дꙋшесп҃си́тельныхъ написа́вый. Ра́дꙋйсѧ, се́рдце твоѐ посто́мъ и҆ мл҃твою въ жили́ще дх҃а ст҃а́гѡ ѹ҆гото́вавый: ра́дꙋйсѧ, но́зѣ ко бдѣ́нїю и҆ бл҃говѣствова́нїю ми́ра напра́вивый. Ра́дꙋйсѧ, всѐ твоѐ тѣ́ло воздержа́нїемъ ѹ҆дрꙋчи́вый: ра́дꙋйсѧ, непреста́ннымъ бг҃омы́слїемъ дꙋ́шꙋ и҆ тѣ́ло ѡ҆ст҃и́вый.

<red>Р</red>а́дꙋйсѧ, стефа́не, вели́кїй чꙋдотво́рче.
