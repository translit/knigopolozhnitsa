---
title: "І҆́косъ г҃"
navigation:
  key: akathists-stefanvel-6
  title: "І҆́косъ г҃"
  parent: akathists-stefanvel
  order: 6
type: "akathist"
---

## І҆́косъ г҃:

<red>И҆</red>мѣ́ѧ да́ннꙋю тѝ ѿ бг҃а блгⷣть недꙋ́ги ѿгонѧ́ти, бы́лъ є҆сѝ па́стырь до́брый, по гора́мъ нече́стїѧ заблꙋжда́ющихъ ѡ҆брѣта́ѧй и҆ на пꙋ́ть и҆́стинный направлѧ́ѧй. Сегѡ̀ ра́ди, мл҃твами твои́ми врачꙋ́еми, взыва́емъ тѝ:

<red>Р</red>а́дꙋйсѧ, бг҃оме́рзкагѡ і҆дѡлослꙋже́нїѧ и҆скорени́телю: ра́дꙋйсѧ, є҆ресе́й и҆стреби́телю. Ра́дꙋйсѧ, правовѣ́рїѧ насади́телю: ра́дꙋйсѧ, заблꙋжда́ющихъ наста́вниче. Ра́дꙋйсѧ, мїролю́бцєвъ ѡ҆бличи́телю: ра́дꙋйсѧ, сластолю́бцєвъ наказа́телю. Ра́дꙋйсѧ, вражде́бныхъ примири́телю: ра́дꙋйсѧ, малодꙋ́шныхъ ѹ҆тѣ́шителю. Ра́дꙋйсѧ, ѕло́бы и҆ за́висти и҆сторга́телю: ра́дꙋйсѧ, къ воздержа́нїю пꙋтеводи́телю. Ра́дꙋйсѧ, къ тре́звенномꙋ житїю̀ наста́вниче: ра́дꙋйсѧ, во ѹ҆ны́нїи закоснѣва́ющихъ и҆справи́телю.

<red>Р</red>а́дꙋйсѧ, стефа́не, вели́кїй чꙋдотво́рче.
