---
title: "І҆́косъ ѳ҃"
navigation:
  key: akathists-stefanvel-18
  title: "І҆́косъ ѳ҃"
  parent: akathists-stefanvel
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи безбо́жныхъ, ча̑ры творѧ́щїи, ѡнѣмѣ́ша, си́ла бо крⷭ҇тнаѧ превозмога́ше всѣ̑мъ и҆́хъ волхвова́нїємъ. мы́ же, ви́дѣвше на ви́димыхъ и҆ невиди́мыхъ врагѡ́въ побѣди́тєльнаѧ, ѹ҆се́рднѡ вопїе́мъ тѝ:

<red>Р</red>а́дꙋйсѧ, несꙋмне́нною вѣ́рою ди́внаѧ сотвори́вый: ра́дꙋйсѧ, живы́мъ на бг҃а жива́гѡ ѹ҆пова́нїемъ чти́телей бѣсо́вскихъ посрами́вый. Ра́дꙋйсѧ, за любо́вь къ бг҃ꙋ и҆ бли́жнемꙋ дꙋ́шꙋ твою̀ положи́вый: ра́дꙋйсѧ, крѣ́пости бжⷭ҇твенныѧ прїѧ́телище. Ра́дꙋйсѧ, ѻ҆рга́не, возвѣща́ѧй сла́вꙋ бж҃їю: ра́дꙋйсѧ, гро́ме, ѹ҆страша́ѧй соблазнѧ́ющыѧ. Ра́дꙋйсѧ, і҆́дѡльскїѧ лє́сти и҆стреби́телю: ра́дꙋйсѧ, дїа́вольскихъ ко́зней ѡ҆бличи́телю. Ра́дꙋйсѧ, го́рдости є҆гѡ̀ сокрꙋши́телю: ра́дꙋйсѧ, плоды̀ трꙋдѡ́въ твои́хъ во сто̀ ѹ҆плодоноси́вый. Ра́дꙋйсѧ, невѣ́рныхъ ѹ҆мꙋдри́вый твои́ми нра́вы: ра́дꙋйсѧ, погиба́ющихъ рꙋково́дствꙋѧй ко прїѧ́тїю вѣ́чныѧ сла́вы.

<red>Р</red>а́дꙋйсѧ, стефа́не, вели́кїй чꙋдотво́рче.
