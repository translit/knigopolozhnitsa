---
title: "І҆́косъ а҃і"
navigation:
  key: akathists-stefanvel-22
  title: "І҆́косъ а҃і"
  parent: akathists-stefanvel
  order: 22
type: "akathist"
---

## І҆́косъ а҃і:

<red>С</red>вѣтопода́тельный свѣти́льникъ сꙋ́щымъ во тмѣ̀ і҆дѡлослꙋже́нїѧ, ѻ҆́ч҃е стефа́не, ꙗ҆ви́лсѧ є҆сѝ, и҆ до конца̀ па́ствꙋ твою̀ бо́дреннѡ ѹ҆па́слъ є҆сѝ, ѡ҆гражда́ѧ новопросвѣщє́нныѧ лю́ди свои́ми къ бг҃ꙋ моли́твами и҆ поставлѧ́ѧ и҆з̾ ни́хъ сами́хъ па́стырей и҆ ѹ҆чи́телей пе́рми: посе́мъ, скончава́ѧ тече́нїе твоѐ, ѡ҆ не́мже прⷪ҇ро́чески предсказа́лъ є҆сѝ, мо́щи твоѧ̑ многоцѣлє́бныѧ ца́рствꙋющемꙋ гра́дꙋ москвѣ̀ въ зало́гъ мл҃твъ твои́хъ и҆ те́плагѡ хода́тайства дарова́лъ є҆сѝ, дꙋ́хомъ же со а҆́гг҃льскими чи́нми ликꙋ́еши. сегѡ̀ ра́ди восхвалѧ́юще тѧ̀, глаго́лемъ:

<red>Р</red>а́дꙋйсѧ, дх҃омъ вездѣ̀ вѣ́рныѧ посѣща́ѧй: ра́дꙋйсѧ, ѿ а҆́дскїѧ поги́бели и҆з̾ыма́ѧй. Ра́дꙋйсѧ, ѿ сѣте́й льсти́вагѡ и҆збавлѧ́ѧй: ра́дꙋйсѧ, вмѣ́стѡ вре́менныхъ вѣ̑чнаѧ бла̑га на́мъ подава́ѧй. Ра́дꙋйсѧ, врачꙋ̀, ра̑ны грѣхѡ́вныѧ и҆сцѣлѧ́ѧй: ра́дꙋйсѧ, вмѣ́стѡ сме́рти живота̀ вѣ́чнагѡ хода́таю. Ра́дꙋйсѧ, недꙋ́жныхъ цѣли́телю: ра́дꙋйсѧ, ѻ҆со́бенный рѡссі́и храни́телю. Ра́дꙋйсѧ, всѣ̑мъ прибѣга́ющымъ къ тебѣ̀ крѣ́пкое забра́ло: ра́дꙋйсѧ, ца́рствꙋющагѡ гра́да ѹ҆краше́нїе. Ра́дꙋйсѧ, свѣти́ло всерѡссі́йское: ра́дꙋйсѧ, а҆́гг҃лѡвъ собесѣ́дниче.

<red>Р</red>а́дꙋйсѧ, стефа́не, вели́кїй чꙋдотво́рче.
