---
title: "І҆́косъ в҃і"
navigation:
  key: akathists-akhtyrka-24
  title: "І҆́косъ в҃і"
  parent: akathists-akhtyrka
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀, бг҃омт҃и пречⷭ҇таѧ, проповѣ́дꙋемъ твою̀ къ хрⷭ҇тїа́нскомꙋ ро́дꙋ млⷭ҇ть: сѐ бо и҆ мно́гажды ди̑внаѧ зна́мєнїѧ млⷭ҇рдїѧ твоегѡ̀, ѿ многоцѣле́бнагѡ ѻ҆́браза твоегѡ̀ ꙗ҆влѧ́ємаѧ, здѣ̀ ви́дѣхомъ, ꙗ҆̀же ра́зꙋмъ на́шъ бре́нный превосхо́дѧтъ и҆ то́кмѡ вѣ́рою постига́ютсѧ, вѣ́рныхъ же вопи́ти тебѣ̀ подвиза́ютъ:

<red>Р</red>а́дꙋйсѧ, ѻ҆́бразъ тво́й чтⷭ҇ны́й во ѹ҆тѣше́нїе и҆ ѡ҆сщ҃е́нїе на́мъ дарова́вшаѧ. Ра́дꙋйсѧ, си́мъ млⷭ҇ть мно́гꙋ лю́демъ твои̑мъ ꙗ҆́вльшаѧ и҆ при́снѡ ꙗ҆влѧ́ющаѧ. Ра́дꙋйсѧ, неѡскꙋ́дный и҆сто́чникъ по́мощи и҆ и҆сцѣле́нїй въ не́мъ ѿкрыва́ющаѧ. Ра́дꙋйсѧ, мл҃твы ѹ҆се́рднѡ пред̾ нимъ возноси̑мыѧ, бл҃гоꙋтро́бнѣ прїе́млющаѧ. Ра́дꙋйсѧ, ѡ҆ то́мъ ѡ҆сщ҃е́нномꙋ собо́рꙋ цр҃кве рѡссі́йскїѧ ѹ҆сты̀ ра̑бъ твои́хъ повѣ́давшаѧ. Ра́дꙋйсѧ, гра́дꙋ на́шемꙋ млⷭ҇рдїе твоѐ і҆кѡ́ны ꙗ҆вле́нїемъ запечатлѣ́вшаѧ. Ра́дꙋйсѧ, крⷭ҇тномꙋ поклоне́нїю є҆ю̀ на́съ наꙋча́ющаѧ. Ра́дꙋйсѧ, си́лꙋ сп҃си́тельнꙋю распѧ́тїѧ хрⷭ҇то́ва на не́й показꙋ́ющаѧ. Ра́дꙋйсѧ, рꙋ́цѣ твоѝ въ по́мощь на́мъ простира́ющаѧ. Ра́дꙋйсѧ, всѣ̑мъ вѣ̑рнымъ две́ри млⷭ҇рдїѧ бж҃їѧ ѿверза́ющаѧ. Ра́дꙋйсѧ, сꙋдїю̀ првⷣнагѡ ѡ҆ на́съ ѹ҆молѧ́ющаѧ. Ра́дꙋйсѧ, цр҃ствїѧ нбⷭ҇нагѡ вѣ̑рныѧ сподоблѧ́ющаѧ.

<red>Р</red>а́дꙋйсѧ, бл҃года́тнаѧ, непреста́ннѡ за на́съ хрⷭ҇тꙋ̀ молѧ́щаѧсѧ.
