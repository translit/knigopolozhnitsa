---
title: "І҆́косъ и҃"
navigation:
  key: akathists-akhtyrka-16
  title: "І҆́косъ и҃"
  parent: akathists-akhtyrka
  order: 16
type: "akathist"
---

## І҆́косъ и҃:

<red>В</red>е́сь мїръ пребл҃гослове́нное и҆́мѧ твоѐ, бцⷣе, сла́витъ и҆ твоегѡ̀ бж҃е́ственнагѡ ли́ка и҆з̾ѡбраже́нїе чти́тъ бл҃гоговѣ́йнѡ, и҆́мже преди̑внаѧ чꙋдеса̀ во вселе́ннѣй совѣрша́еши. Тѣ́мже и҆ мы̀ чꙋдотво́рнꙋю і҆кѡ́нꙋ твою̀, бг҃омт҃и, ꙗ҆́кѡ со́лнце лꙋча́ми чꙋде́съ сїѧ́ющꙋю, ви́дѧще, со ѹ҆миле́нїемъ тебѣ̀ взыва́емъ:

<red>Р</red>а́дꙋйсѧ, ꙗ҆́кѡ ѿ восто́ка и҆ до за́пада и҆́мѧ твоѐ ѹ҆бл҃жа́етсѧ. Ра́дꙋйсѧ ꙗ҆́кѡ всѝ ро́ди бл҃гоговѣ́йнѡ тѧ̀ велича́ютъ. Ра́дꙋйсѧ, правосла́внꙋю рѡссі́ю пач́е и҆ны́хъ стра̑нъ возлюби́вшаѧ. Ра́дꙋйсѧ, чꙋдотво́рными і҆кѡ́нами твои́ми сїю̀ ѡ҆богати́вшаѧ. Ра́дꙋйсѧ, сїѧ́нїемъ чꙋде́съ твои́хъ мра́къ є҆ресе́й и҆ раско́лѡвъ прогонѧ́ющаѧ. Ра́дꙋйсѧ, бога́тыми ми́лостьми твои́ми невѣ̑рныѧ къ вѣ́рѣ приводѧ́щаѧ. Ра́дꙋйсѧ, ревни́телей вѣ́ры хрⷭ҇то́вой многопопечи́тельнаѧ наста́внице. Ра́дꙋйсѧ, ѡ҆тпа́дающихъ ѿ неѧ̀ гро́знаѧ ѡ҆бличи́тельнице. Ра́дꙋйсѧ, и҆́щꙋщихъ хрⷭ҇то́ва просвѣще́нїѧ свѣ́томъ бг҃овѣ́дѣнїѧ ѡ҆зарѧ́ющаѧ. Ра́дꙋйсѧ, хꙋли́телей вѣ́ры правосла́вныѧ въ пꙋчи́нꙋ томле́нїѧ дꙋше́внагѡ вверга́ющаѧ. Ра́дꙋйсѧ, наде́ждꙋ и҆мꙋ́щихъ на тѧ̀ николи́же ѡ҆ставлѧ́ющаѧ. Ра́дꙋйсѧ, молє́нїѧ вѣ́рныхъ при́снѡ и҆сполнѧ́ющаѧ.

<red>Р</red>а́дꙋйсѧ, бл҃года́тнаѧ, непреста́ннѡ за на́съ хрⷭ҇тꙋ̀ молѧ́щаѧсѧ.
