---
title: "І҆́косъ ѕ҃"
navigation:
  key: akathists-akhtyrka-12
  title: "І҆́косъ ѕ҃"
  parent: akathists-akhtyrka
  order: 12
type: "akathist"
---

## І҆́косъ ѕ҃:

<red>С</red>вѣ́томъ многоразли́чныхъ чꙋде́съ ст҃ꙋ́ю і҆кѡ́нꙋ твою̀, бг҃омт҃и, просла́вивши и҆ ѡ҆брѣ́тшагѡ ю҆̀, ꙗ҆́кѡ и҆збра́нника своегѡ̀ знаменова́вши, сего̀ пꙋте́мъ ско́рбныхъ лише́нїй и҆ напа́стей къ бл҃же́нствꙋ ра́йскомꙋ возвела̀ є҆сѝ, є҆го́же и҆ на́съ сподо́би, гпⷭ҇жѐ всемлⷭ҇тиваѧ, съ вѣ́рою и҆ любо́вїю тебѣ̀ взыва́ющихъ:

<red>Р</red>а́дꙋйсѧ, побо́рникѡвъ вѣ́ры и҆ бл҃гоче́стїѧ къ черто́гѡмъ ѻ҆ц҃а̀ нбⷭ҇нагѡ приводѧ́щаѧ. Ра́дꙋйсѧ, наде́ждою бла́гъ вѣ́чныхъ скꙋ́дость бла́гъ вре́менныхъ восполнѧ́ющаѧ. Ра́дꙋйсѧ, слеза́ми го́рести и҆ лише́нїй нечистотꙋ̀ грѣхо́внꙋю ѡ҆мыва́ющаѧ. Ра́дꙋйсѧ, попꙋще́нїемъ земны́хъ скорбе́й пꙋ́ть къ ра́достѧмъ ра̑йскимъ ѿкрыва́ющаѧ. Ра́дꙋйсѧ, крѡ́ткїѧ дꙋ́хомъ во ѹ҆пова́нїи на тѧ̀ ѹ҆твержда́ющаѧ. Ра́дꙋйсѧ, гони̑мымъ за пра́вдꙋ цр҃ствїе нбⷭ҇ное ѹ҆готовлѧ́ющаѧ. Ра́дꙋйсѧ, і҆кѡ́ною твое́ю ст҃о́ю пресла́внѡ чꙋдодѣ́йствꙋющаѧ. Ра́дꙋйсѧ, ди̑вныѧ зна́мєнїѧ то́ю совѣрша́ющаѧ. Ра́дꙋйсѧ, слꙋжи́телей цр҃кви хрⷭ҇то́вы бл҃года́тнаѧ помо́щнице. Ра́дꙋйсѧ, і҆ере́євъ бл҃гоговѣ́йныхъ бг҃омꙋ́драѧ наста́внице. Ра́дꙋйсѧ, вѣ́ры правосла́вныѧ ѹ҆твержде́нїе. Ра́дꙋйсѧ, ро́да хрⷭ҇тїа́нскагѡ возвыше́нїе.

<red>Р</red>а́дꙋйсѧ, бл҃года́тнаѧ, непреста́ннѡ за на́съ хрⷭ҇тꙋ̀ молѧ́щаѧсѧ.
