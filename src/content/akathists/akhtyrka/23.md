---
title: "Конда́къ в҃і"
navigation:
  key: akathists-akhtyrka-23
  title: "Конда́къ в҃і"
  parent: akathists-akhtyrka
  order: 23
type: "akathist"
---

## Конда́къ в҃і:

<red>Б</red>л҃года́ти зало́гъ, многоцѣле́бный ѻ҆́бразъ тво́й дарова́ла є҆сѝ на́мъ, влⷣчце, къ немꙋ́же притека́ющїе, приле́жнѡ мо́лимсѧ тебѣ̀: прїимѝ, гпⷭ҇жѐ всебл҃га́ѧ, пред̾ си́мъ чꙋдодѣ́йственнымъ ѡ҆́бразомъ приноси́мое тебѣ̀ поклоне́нїе и҆ въ напа́стехъ на́шихъ по́мощь и҆ защи́тꙋ на́мъ пода́ждь, да вы́нꙋ вопїе́мъ дарова́вшемꙋ тебѣ̀ толи́кꙋю си́лꙋ бл҃года́ти хрⷭ҇тꙋ̀ бг҃ꙋ: <red>А҆</red>ллилꙋ́їѧ.
