---
title: "І҆́косъ д҃"
navigation:
  key: akathists-akhtyrka-8
  title: "І҆́косъ д҃"
  parent: akathists-akhtyrka
  order: 8
type: "akathist"
---

## І҆́косъ д҃:

<red>С</red>лы́шавъ і҆ере́й данїи́лъ во снѣ̀ повелѣ̀нїе твоѐ, пречⷭ҇таѧ дв҃а, да ѡ҆мы́етъ водо́ю ли́къ тво́й ст҃ы́й на і҆кѡ́нѣ и҆ да ѹ҆кра́ситъ сїю̀ бл҃голѣ́пнѡ, потща́сѧ во́лю твою̀ бл҃гоговѣ́йнѡ и҆спо́лнити, тебѣ̀ же свои́мъ милосе́рдїемъ неизрече́ннымъ є҆гѡ̀ взыска́вшей, бл҃года́рственнѡ вопїѧ́ше:

<red>Р</red>а́дꙋйсѧ, мт҃и гдⷭ҇а вы́шнѧгѡ. Ра́дꙋйсѧ, ꙗ҆́кѡ гдⷭ҇ь при́снѡ̀ съ тобо́ю пребыва́етъ. Ра́дꙋйсѧ, нб҃е́съ похвало̀ и҆ землѝ застꙋпле́нїе. Ра́дꙋйсѧ ро́да хрⷭ҇тїа́нскагѡ непреста́нное пѣ́нїе. Ра́дꙋйсѧ, лю́бѧщаѧ смирє́нныѧ се́рдцемъ. Ра́дꙋйсѧ, богатѧ́щаѧ ни́щїѧ дꙋ́хомъ. Ра́дꙋйсѧ, и҆збра̑нныѧ рабы̑ своѧ̀ бл҃года́тнѡ посѣща́ющаѧ. Ра́дꙋйсѧ въ со́нїихъ и҆ видѣ́нїихъ во́лю свою̀ и҆̀мъ ѡ҆ткрыва́ющаѧ. Ра́дꙋйсѧ, свѣ́тлостїю і҆кѡ́ны твоеѧ̀ мра́къ грѣхѡ́въ прогонѧ́ющаѧ. Ра́дꙋйсѧ зна́меньми и҆ чꙋдесы̀ ѿ неѧ̀ и҆сточа́емыми, въ правосла́внѣй вѣ́рѣ всѣ́хъ ѹ҆твержда́ющаѧ. Ра́дꙋйсѧ, вѣ̑рнымъ пꙋтеводи́тельнице ко сп҃се́нїю. Ра́дꙋйсѧ, ка́ющимсѧ ѹ҆тѣ́шительнице и҆ ѹ҆пова́нїе.

<red>Р</red>а́дꙋйсѧ, бл҃года́тнаѧ, непреста́ннѡ за на́съ хрⷭ҇тꙋ̀ молѧ́щаѧсѧ.
