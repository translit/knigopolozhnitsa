---
title: "І҆́косъ є҃"
navigation:
  key: akathists-akhtyrka-10
  title: "І҆́косъ є҃"
  parent: akathists-akhtyrka
  order: 10
type: "akathist"
---

## І҆́косъ є҃:

<red>В</red>и́дѣвъ і҆ере́й данїи́лъ въ со́ннѣмъ видѣ́нїи тѧ̀, влⷣчце, во ѻ҆́бразѣ невѣ́сты прекра́сныѧ ꙗ҆́вльшꙋюсѧ и҆ ѿ ѡ҆мы́тїѧ і҆кѡ́ны твоеѧ̀ во́дꙋ слїѧ́ннꙋю недꙋ̑жнымъ вкꙋша́ти повелѣ́вшꙋю, позна̀ тѧ̀, пребл҃гослове́ннаѧ дв҃о, цѣли́тельницꙋ бл҃года́тнꙋю и҆, то́ю водо́ю болѧ́щꙋю и҆сцѣли́въ, во ѹ҆миле́нїи се́рдца вопїѧ́ше тебѣ̀:

<red>Р</red>а́дꙋйсѧ въ недꙋ́зѣхъ стра́ждꙋщихъ врачевство̀ бл҃года́тное. Ра́дꙋйсѧ, болѣ́зней многолѣ́тнихъ и҆сцѣл́енїе ско́рое и҆ соверше́нное. Ра́дꙋйсѧ, є҆ди́нымъ прикоснове́нїемъ къ і҆кѡ́нѣ твое́й ст҃ѣ́й здра́вїе недꙋ́гꙋющимъ подаю́щаѧ. Ра́дꙋйсѧ, водо́ю и҆ є҆ле́емъ, ѿ неѧ̀ ѡ҆сщ҃е́ннымъ, сме́ртнѣ болѧ́щїѧ возставлѧ́ющаѧ. Ра́дꙋйсѧ, пред̾ сн҃омъ твои́мъ и҆ бг҃омъ дерзнове́ннаѧ на́ша предста́тельнице. Ра́дꙋйсѧ, гнѣ́въ є҆гѡ̀ пра́веднѡ на на́съ дви́жимый на ми́лость преклонѧ́ющаѧ. Ра́дꙋйсѧ, ско́рбїю сокрꙋше́нныхъ ѹ҆тѣ́шительнице. Ра́дꙋйсѧ, печа́лїю ѹ҆дрꙋче́нныхъ ѡ҆бодри́тельнице. Ра́дꙋйсѧ, ра́досте на́ша прест҃а́ѧ. Ра́дꙋйсѧ, ѿра́дѡ на́ша неизглаго́ланнаѧ. Ра́дꙋйсѧ, премилосе́рдаѧ тре́бꙋющимъ помо́щнице. Ра́дꙋйсѧ, ро́да хрⷭ҇тїа́нскагѡ неꙋсыпа́ющаѧ попечи́тельнице.

<red>Р</red>а́дꙋйсѧ, бл҃года́тнаѧ, непреста́ннѡ за на́съ хрⷭ҇тꙋ̀ молѧ́щаѧсѧ.
