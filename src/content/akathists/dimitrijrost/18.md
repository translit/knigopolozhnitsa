---
title: "І҆́косъ ѳ҃"
navigation:
  key: akathists-dimitrijrost-18
  title: "І҆́косъ ѳ҃"
  parent: akathists-dimitrijrost
  order: 18
type: "akathist"
---

## І҆́косъ ѳ҃:

<red>В</red>иті́йство человѣ́ческое не возмо́жетъ и҆счестѝ дово́льнѡ ѡ҆би́лїе блгⷣти бж҃їю, и҆злїѧ́нныѧ на тебѐ, ст҃е дими́трїе, но, любо́вїю твое́ю побѣжда́еми, дерза́емъ воспѣва́ти тебѣ̀:

<red>Р</red>а́дꙋйсѧ, насади́телю бл҃ги́хъ: ра́дꙋйсѧ, и҆скорени́телю ѕлы́хъ. Ра́дꙋйсѧ, чистоты̀ селе́нїе: ра́дꙋйсѧ, печа́льныхъ ѹ҆тѣше́нїе. Ра́дꙋйсѧ, ѿча́ѧнныхъ застꙋпле́нїе: ра́дꙋйсѧ, сирѡ́тъ пита́телю. Ра́дꙋйсѧ, ѡ҆би́димыхъ предста́телю: ра́дꙋйсѧ, прпⷣбїѧ и҆ пра́вды и҆́стинный храни́телю. Ра́дꙋйсѧ, пресвѣ́тлый сто́лпе ѡ҆́блачный, просвѣща́ѧй мно́жествомъ чꙋде́съ: ра́дꙋйсѧ, ѡ҆́блаче росоно́сный, погаша́ѧй пла́мень страсте́й.

<red>Р</red>а́дꙋйсѧ, дими́трїе, но́вый и҆ вели́кїй чꙋдотво́рче.
