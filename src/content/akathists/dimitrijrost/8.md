---
title: "І҆́косъ д҃"
navigation:
  key: akathists-dimitrijrost-8
  title: "І҆́косъ д҃"
  parent: akathists-dimitrijrost
  order: 8
type: "akathist"
---

## І҆́косъ д҃:

<red>С</red>лы́шаша сꙋемꙋ́дреннїи раско́льницы твоѐ къ ни́мъ и҆з̾ѡбличе́ние, є҆́же ты̀, болѣ́знꙋѧ ѡ҆ серде́чномъ и҆́хъ заблꙋжде́нїи, написа́лъ є҆сѝ, воз̾бѣси́шасѧ ѕѣлѡ̀, и҆ мно́жество и҆з̾ ни́хъ вмѣ́стѡ до́лжнагѡ и҆справле́нїѧ а҆́дскїй пла́мень и҆зры́гнꙋша на тѧ̀, ты́ же, ꙗ҆́кѡ тве́рдый а҆дама́нтъ, под̾ ѹ҆да́рами ѕло́бы и҆ не́нависти не и҆змѣни́лсѧ є҆сѝ. сегѡ̀ ра́ди цр҃ковь ст҃а́ѧ бл҃жи́тъ тѧ̀ привѣ̑тствїи си́ми:

<red>Р</red>а́дꙋйсѧ, а҆́гѓлѡвъ сожи́телю: ра́дꙋйсѧ, а҆пⷭ҇тлѡвъ прее́мниче. Ра́дꙋйсѧ, ст҃и́телей сопресто́льниче: ра́дꙋйсѧ, рѡссі́йскїй златоꙋ́сте. Ра́дꙋйсѧ, спѷрїдѡ́нꙋ, вели́комꙋ васі́лїю, григо́рїю бг҃ословꙋ и҆ про́чимъ вели́кимъ ст҃и́телєм є҆диноче́стне: ра́дꙋйсѧ, нїкола́ю мѷрлѷкі́йскомꙋ и҆ меле́тїю а҆нтїохі́йскомꙋ є҆динонра́вне. Ра́дꙋйсѧ, прпⷣбныхъ собесѣ́дниче: ра́дꙋйсѧ, мона́хѡвъ и҆ по́стникѡвъ наста́вниче. Ра́дꙋйсѧ, мꙋ́ченикѡвъ ѹ҆добре́нїе: ра́дꙋйсѧ, пра́ведныхъ ѹ҆краше́нїе.

<red>Р</red>а́дꙋйсѧ, дими́трїе, но́вый и҆ вели́кїй чꙋдотво́рче.
