---
title: "І҆́косъ в҃і"
navigation:
  key: akathists-dimitrijrost-24
  title: "І҆́косъ в҃і"
  parent: akathists-dimitrijrost
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀, ст҃и́телю дими́трїе, восхвалѧ́емъ бг҃а, дарова́вшагѡ тебѣ̀ таковы̑ѧ си́лы и҆сцѣле́нїй. ты̀ же не возгнꙋша́йсѧ на́съ, грѣ́шныхъ и҆ недосто́йныхъ рабѡ́въ є҆гѡ̀, но ѹ҆слы́ши на́съ, во ѹ҆миле́нїи вопїю́щихъ тебѣ̀ си́це:

<red>Р</red>а́дꙋйсѧ, свѣ́та непристꙋ́пнагѡ зри́телю: ра́дꙋйсѧ, женихꙋ̀ хрⷭ҇тꙋ̀ свѣ́телъ свѣти́льникъ сохрани́вый. Ра́дꙋйсѧ, дꙋшевре́дное ѹ҆ны́нїе ѿ себє̀ и҆стреби́вый: ра́дꙋйсѧ, жесто́кимъ пꙋтє́мъ ра́йскихъ селе́нїй дости́гнꙋвый. Ра́дꙋйсѧ, нището́ю бога̑таѧ стѧжа́вый: ра́дꙋйсѧ, смире́нїемъ полꙋчи́вый высо́каѧ. Ра́дꙋйсѧ, тѣсното́ю простра́нство вѣ́чное сниска́вый: ра́дꙋйсѧ, поноше́нїемъ хрⷭ҇та̀ ра́ди вѣ́чнꙋю съ ни́мъ сла́вꙋ прїѧ́вый. Ра́дꙋйсѧ, ѿ ст҃ы́ѧ трⷪ҇цы ѹ҆вѣнча́нный: ра́дꙋйсѧ, не гада́нїемъ, но лице́мъ къ лицꙋ̑ бг҃а созерца́ѧй.

<red>Р</red>а́дꙋйсѧ, дими́трїе, но́вый и҆ вели́кїй чꙋдотво́рче.
