---
title: "І҆́косъ а҃ї"
navigation:
  key: akathists-dimitrijrost-22
  title: "І҆́косъ а҃ї"
  parent: akathists-dimitrijrost
  order: 22
type: "akathist"
---

## І҆́косъ а҃ї:

<red>С</red>вѣтоза́рное твоѐ ѹ҆че́нїе, ѹ҆́мъ нбⷭ҇ный ꙗ҆влѧ́ющее, свидѣ́тельствꙋемое ны́нѣ нетлѣ́нїемъ моще́й твои́хъ и҆ мно́гими чꙋдесы̀, ꙗ҆́вное и҆ дѣйстви́тельнѣйшее сре́дство дарова́ человѣколюби́вый бг҃ъ на ѡ҆бличе́нїе є҆реті́чествꙋющихъ и҆ ѹ҆твержде́нїе правосла́вныхъ. ны́нѣ ст҃ы́мъ и҆ медото́чнымъ твои́мъ ѹ҆че́нїемъ ѹ҆пое́ннїи съ бл҃года́рнымъ чꙋ́вствомъ вопїе́мъ тѝ:

<red>Р</red>а́дꙋйсѧ, ѹ҆чи́телю премꙋ́дрый: ра́дꙋйсѧ, па́стырю преди́вный. Ра́дꙋйсѧ, и҆сповѣ́дниче непоколеби́мый: ра́дꙋйсѧ, ѻ҆́ко слепы̑мъ. Ра́дꙋйсѧ, но́ги хромы̑мъ: ра́дꙋйсѧ, рꙋ́ки безпо́мощнымъ. Ра́дꙋйсѧ, главо̀, напо́лненнаѧ нбⷭ҇нымъ ѹ҆че́нїемъ: ра́дꙋйсѧ, ла́стовице бг҃оглаголиваѧ. Ра́дꙋйсѧ, и҆сто́чникъ златострꙋ́йный: ра́дꙋйсѧ, цѣвни́це дꙋхо́внаѧ.

<red>Р</red>а́дꙋйсѧ, дими́трїе, но́вый и҆ вели́кїй чꙋдотво́рче.
