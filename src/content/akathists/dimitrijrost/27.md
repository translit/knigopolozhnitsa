---
title: "Мл҃тва в҃"
navigation:
  key: akathists-dimitrijrost-27
  title: "Мл҃тва в҃"
  parent: akathists-dimitrijrost
  order: 27
type: "akathist"
---

## Мл҃тва в҃:

<versal>Ѽ</versal> всеблаже́нный ст҃и́телю дмитрїе, вели́кїй ѹ҆го́дниче хрⷭ҇то́въ, златоꙋ́сте рѡссі́йскїй! Ѹ҆слы́ши на́съ грѣ́шныхъ, молѧ́щихсѧ тебѣ̀, и҆ принесѝ мл҃твꙋ на́шꙋ къ человѣколюбцꙋ бг҃ꙋ, є҆мꙋ́же ты̀ ны́нѣ въ ра́дости ст҃ы́хъ, и҆ съ ли́ки а҆́гг҃лъ предстои́ши: ѹ҆молѝ є҆гѡ̀ бл҃гоꙋтро́бїе, да не ѡ҆сꙋ́дитъ на́съ по беззако́нїємъ на́шимъ, но да сотвори́тъ съ на́ми по млⷭ҇ти свое́й. И҆спросѝ на́мъ ѹ҆ хрⷭ҇та̀ бг҃а на́шегѡ ми́рное и҆ безмѧте́жное жи́тїе, здра́вїе дꙋше́вное и҆ тѣле́сное, землѝ бл҃гопло́дїе, и҆ во все́мъ всѧ́кое и҆з̾ѡби́лїе и҆ бл҃годе́нствїе, и҆ де не во ѕло̀ ѡ҆брати́мъ бл҃га̑ѧ, да́рꙋємаѧ на́мъ ѿ ще́драгѡ бг҃а, но въ сла́вꙋ є҆гѡ̀ и҆ въ прославле́нїе твоегѡ̀ застꙋпле́нїѧ. Да́рꙋй ми по млⷭ҇ти сво́ей, и҆спросѝ на́мъ ѹ҆ хрⷭ҇та̀ и҆ бг҃а на́шегѡ ми́рное и҆ безмѧте́жное житїѐ, здра́вїе дꙋше́вное и҆ тѣле́сное, землѝ бл҃гопло́дїе, и҆ во все́мъ всѧ́кое и҆з̾ѡби́лїе и҆ бл҃годе́нствїе, и҆ да не во ѕло ѡ҆брати́мъ бл҃га̑ѧ, да́рꙋємаѧ на́мъ ѿ ще́драгѡ бг҃а, но въ сла́вꙋ є҆гѡ̀ и҆ въ прославле́нїе твоегѡ̀ застꙋпле́нїѧ. Да́рꙋй намъ бг҃оꙋго́днѡ прейтѝ по́прище вре́менныѧ жи́зни: и҆зба́ви на́съ ѿ воздꙋ́шныхъ мыта́рствъ и҆ наста́ви на́съ на пꙋ́ть, ве́дꙋщїй въ селє́нїѧ првⷣныхъ, и҆дѣ́же пра́зднꙋющихъ гласъ непреста́нный, зрѧ́щихъ бж҃їѧ лица̀ неизрече́ннꙋю добро́тꙋ: це́рковь же ст҃ꙋ́ю ѿ раско́лѡвъ и҆ є҆ресе́й сохранѝ, вѣ́рныхъ ѹ҆крѣпѝ, заблꙋжда́ющихъ ѡ҆братѝ и҆ всѣ̑мъ да́рꙋй всѧ̑, ꙗ҆́же ко спасе́нїю и҆ славе бж҃їей подоба̑ющаѧ: ѻ҆те́чество твоѐ сохранѝ ѿ вра̑гъ ненавѣ́тнѡ, но побора́й ѡ҆рꙋ́жїю крестоно́снагѡ во́инства: и҆ пода́ждь на́мъ всѣ̑мъ твоѐ а҆рхїпа́стырское и҆ ст҃о́е бл҃гослове́нїе, да ѻ҆́нымъ ѡ҆сѣнѧ́еми, и҆зба́вимсѧ ѿ ко́зней лꙋка́вагѡ и҆ и҆збѣ́гнемъ ѿ всѧ́кїѧ бѣды̀ и҆ напа́сти. ѹ҆слы́ши моле́нїе на́ше, ѻ҆́тче дими́трїе, и҆ молѝ непреста́ннѡ ѡ҆ на́съ всеси́льнаго бг҃а, сла́вимаго и҆ поклонѧ́емаго въ трїе́хъ ѵ҆поста́сехъ, є҆мꙋ́же подоба́етъ всѧ́каѧ сла́ва, че́сть и҆ держа́ва во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
