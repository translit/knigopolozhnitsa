---
title: "І҆́косъ а҃"
navigation:
  key: akathists-dimitrijrost-2
  title: "І҆́косъ а҃"
  parent: akathists-dimitrijrost
  order: 2
type: "akathist"
---

## І҆́косъ а҃:

<red>А҆́</red>гг҃лъ нра́вомъ, а҆́ще и҆ человѣ́къ є҆стество́мъ бы́лъ є҆сѝ, ст҃и́телю дими́трїе: ѿ са́мыхъ бо млады́хъ ногте́й ѹ҆́мъ тво́й пренебре́гъ земна̑ѧ, въ нбⷭ҇наѧ впери́лъ є҆сѝ, и҆ пло́ть носѧ̀, ѡ҆ пло́ти неради́лъ є҆сѝ. тѣ́мже и҆ всели́сѧ въ тѧ̀ прест҃ый дх҃ъ, є҆гѡ́же тѧ̀ обита́лищемъ бы́ти ѹ҆вѣ́дѣвше, похва̑льнаѧ восписꙋ́емъ тѝ:

<red>Р</red>а́дꙋйсѧ, неѕло́бїемъ твои́мъ а҆́гнцꙋ прорече́нномꙋ и҆са́їемъ подража́вый: ра́дꙋйсѧ, милосе́рдїемъ ни́щыѧ препита́вый. Ра́дꙋйсѧ, воздержа́нїемъ а҆́гг҃лѡвъ ѹ҆диви́вый: ра́дꙋйсѧ, посто́мъ и҆ моли́твою пло́ть твою̀ ѹ҆дрꙋчи́вый. Ра́дꙋйсѧ, къ подвла̑стнымъ чадолюби́вымъ ѻ҆тце́мъ бы́вый: ра́дꙋйсѧ, стра́ждꙋщыѧ сердобо́лїем ѹ҆тѣ́шивый. Ра́дꙋйсѧ, вмѣ́сто тлѣ́нныхъ нетлѣ́ннаѧ стѧжа́вый: ра́дꙋйсѧ, нбⷭ҇ный человѣ́че. Ра́дꙋйсѧ, земны́й а҆́гг҃еле: ра́дꙋйсѧ, дх҃а ст҃а́гѡ сосꙋ́де и҆́збранный. Ра́дꙋйсѧ, правосла́вїѧ ревни́телю: ра́дꙋйсѧ, дꙋшепа́гꙋбныхъ раздо́рѡвъ и҆скорени́телю.

<red>Р</red>а́дꙋйсѧ, дими́трїе, но́вый и҆ вели́кїй чꙋдотво́рче.
