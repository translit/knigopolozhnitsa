---
title: "І҆́косъ и҃"
navigation:
  key: akathists-dimitrijrost-16
  title: "І҆́косъ и҃"
  parent: akathists-dimitrijrost
  order: 16
type: "akathist"
---

## І҆́косъ и҃:

<red>В</red>е́сь распали́всѧ и҆́скреннею любо́вїю къ бг҃ꙋ, всегѡ̀ себѐ пре́далъ є҆сѝ во́ли є҆гѡ̀: и҆ всѧ̑ веще́ствєннаѧ и҆ тлѣ̑ннаѧ вмѣни́въ ѹ҆ме́ты бы́ти, дꙋ́хомъ, дꙋше́ю и҆ се́рдцемъ возжелѣ́лъ є҆сѝ наслажда́тисѧ лицезрѣ́нїемъ бж҃їимъ. но ны́нѣ всѧ̑ потрє́бнаѧ тебѣ̀ въ вѣ́чности и҆спроси́лъ є҆сѝ, не забꙋ́ди и҆ на́съ, тре́бꙋющихъ твоегѡ̀ застꙋпле́нїѧ и҆ хода́тайства, да тѣ́мъ па́че похва̑льныѧ восписꙋ́емъ тѝ:

<red>Р</red>а́дꙋйсѧ, бг҃ꙋ соверше́ннѡ ѹ҆годи́вый: ра́дꙋйсѧ, вѣне́цъ безсме́ртныѧ жи́зни полꙋчи́вый. Ра́дꙋйсѧ, насыща́ѧйсѧ бж҃їѧ бл҃года́ти: ра́дꙋйсѧ, прⷪ҇ро́ки за и҆з̾ѧсне́нїе и҆́хъ писа́нїй похвале́нный. Ра́дꙋйсѧ, а҆пⷭ҇тлы за послѣ́дованїе и҆́хъ стопа́мъ ѹ҆блж҃е́нный: ра́дꙋйсѧ, ст҃ители за є҆диномы́сленнꙋю съ ни́ми ре́вность просла́вленный. Ра́дꙋйсѧ, мч҃ники за списа́нїе страда́нїй и҆́хъ ѹ҆вѣнча́нный: ра́дꙋйсѧ, прпⷣбными за подража́нїе и҆мъ во всѧ́комъ бл҃гоче́стїи и҆ чистотѣ̀ посто́мъ и҆ мл҃твою къ ли̑кꙋ и҆́хъ причте́нный. Ра́дꙋйсѧ, првⷣники за высоча́йшее твоѐ смире́нїе и҆ трꙋды̀ превознесе́нный: ра́дꙋйсѧ, ѿ всѣ́хъ ст҃ы́хъ ра́достными привѣ̑тствїи срѣ́тенный.

<red>Р</red>а́дꙋйсѧ, дими́трїе, но́вый и҆ вели́кїй чꙋдотво́рче.
