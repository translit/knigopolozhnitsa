---
title: "І҆́косъ ѕ҃"
navigation:
  key: akathists-dimitrijrost-12
  title: "І҆́косъ ѕ҃"
  parent: akathists-dimitrijrost
  order: 12
type: "akathist"
---

## І҆́косъ ѕ҃:

<red>В</red>озсїѧ̀ въ возлю́бленной бг҃о́мъ дꙋшѝ твое́й блиста́ющїй и҆́стиннагѡ бг҃овѣ́денїѧ свѣ́тъ, на ѡ҆сщ҃е́нїе и҆ просвѣще́нїе вѣ́рныхъ, є҆гѡ́же съ сла́достїю внима́ющїи сп҃си́тельномꙋ ѹ҆че́нїю твоемꙋ̀ ви́дѧще, вѣ́рнѡ познае́мъ, ꙗ҆́кѡ и҆ въ є҆динонадесѧ́тый ча́съ прише́дый ра́вный съ дре́вними ст҃ы́ми и҆ бг҃оно́сными ѻ҆тцы̑ дина́рїй прїѧ́лъ є҆сѝ. тѣ́мже восхвалѧ́емъ тѧ̀ си́це:

<red>Р</red>а́дꙋйсѧ, вмести́лище добродѣ́телей: ра́дꙋйсѧ, досто́йное ст҃ы́ни жили́ще. Ра́дꙋйсѧ, мо́ре, нече́стїе мі́ра потопи́вшее: ра́дꙋйсѧ, крі́не бл҃гоꙋха́нный, чꙋде́снѡ процвѣ́тшїй. Ра́дꙋйсѧ, сокро́вище медото́чныхъ ѹ҆че́нїй: ра́дꙋйсѧ, ѹ҆невѣ́стивый дꙋ́шꙋ твою̀ женихꙋ̀ хрⷭ҇тꙋ̀. Ра́дꙋйсѧ, смире́нїѧ є҆гѡ̀ и҆́стинный подража́телю: ра́дꙋйсѧ, и҆́ноческое нестѧжа́нїе до конца̀ сохрани́вый. Ра́дꙋйсѧ, вше́дый съ мꙋ́дрыми въ ра́дость гдⷭ҇а твоегѡ̀: ра́дꙋйсѧ, бл҃гоꙋха́нїе дх҃а ст҃а́гѡ.

<red>Р</red>а́дꙋйсѧ, дими́трїе, но́вый и҆ вели́кїй чꙋдотво́рче.
