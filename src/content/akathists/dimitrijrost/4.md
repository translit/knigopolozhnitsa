---
title: "І҆́косъ в҃"
navigation:
  key: akathists-dimitrijrost-4
  title: "І҆́косъ в҃"
  parent: akathists-dimitrijrost
  order: 4
type: "akathist"
---

## І҆́косъ в҃:

<red>Р</red>а́зꙋмъ и҆́стиннагѡ бг҃осло́вїѧ внꙋша́ѧ ча́дѡмъ хрⷭ҇то́вы цр҃кве, златослове́сными поꙋче́нми ѹ҆твержда́лъ є҆сѝ: є҆реті́чествꙋющихъ же, привлека́ѧ къ сп҃си́тельномꙋ единомы́слїю, въ заблꙋжде́нїихъ ѡ҆блича́лъ є҆сѝ, за таково́е твоѐ ѡ҆ дꙋша́хъ на́шихъ попече́нїе взыва́емъ тѝ си́це:

<red>Р</red>а́дꙋйсѧ, таи́нниче прест҃ы́ѧ трⷪ҇цы: ра́дꙋйсѧ, проповѣ́дниче неисче́тныхъ чꙋде́съ бж҃їихъ. Ра́дꙋйсѧ, а҆пⷭ҇льскихъ преда́нїй блюсти́телю: ра́дꙋйсѧ, бры́нскихъ дꙋшегꙋ́бцєвъ побѣди́телю. Ра́дꙋйсѧ, пла́меню, є҆́рєси пожига́ѧй: ра́дꙋйсѧ, гро́ме, соблазнѧ́ющыѧ ѹстраша́ѧй. Ра́дꙋйсѧ, свѣ́ще, бг҃омъ возжже́ннаѧ, мра́къ нече́стїѧ разгонѧ́ющаѧ: ра́дꙋйсѧ, ѕвѣздо̀, пꙋ́ть ко сп҃се́нїю показꙋ́ющаѧ. Ра́дꙋйсѧ, тѷмпа́не, бж҃їю сла́вꙋ брѧца́ѧй: ра́дꙋйсѧ, ѻ҆рга́не дх҃а ст҃а́гѡ. Ра́дꙋйсѧ, правосла́вїѧ ревни́телю: ра́дꙋйсѧ, дꙋшепа́гꙋбныхъ раско́лѡвъ и҆скорени́телю.

<red>Р</red>а́дꙋйсѧ, дими́трїе, но́вый и҆ вели́кїй чꙋдотво́рче.
