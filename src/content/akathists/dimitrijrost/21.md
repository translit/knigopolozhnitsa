---
title: "Конда́къ а҃і"
navigation:
  key: akathists-dimitrijrost-21
  title: "Конда́къ а҃і"
  parent: akathists-dimitrijrost
  order: 21
type: "akathist"
---

## Конда́къ а҃і:

<red>П</red>ѣ́нїе немо́лчное прине́слъ є҆сѝ прест҃ѣ́й трⷪ҇цѣ, ст҃е дими́трїе, ѻ҆́во мы́слїю, ѻ҆́во гла́сомъ, ѻ҆́во сло́вомъ, ѻ҆́во бл҃готворєнїи. и҆ ны́нѣ, предстоѧ̀ престо́лꙋ бжⷭ҇твенномꙋ, молѝ ѡ҆ воспѣва́ющихъ ѡ҆ тебѣ̀: <red>А҆</red>ллилꙋ́їа.
