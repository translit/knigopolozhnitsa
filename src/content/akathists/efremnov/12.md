---
title: "І҆́косъ ѕ҃"
navigation:
  key: akathists-efremnov-12
  title: "І҆́косъ ѕ҃"
  parent: akathists-efremnov
  order: 12
type: "akathist"
---

## І҆́косъ ѕ҃:

<red>В</red>озсїѧ̀ на́мъ, ꙗ҆́кѡ ѕвѣзда̀ пꙋтево́днаѧ, возде́ржное по́стническое житїѐ твоѐ, прпⷣбне ѻ҆́ч҃е; не тꙋжи́лъ бо є҆сѝ ѡ҆ бра́шнѣ, є҆́же не поста́витъ на́съ пред̾ бг҃омъ, нерадѣ́лъ є҆сѝ ѡ҆ добро́тѣ ри́зной, предпочита́ѧ бл҃гоꙋкраша́ти дꙋ́шꙋ твою̀ добродѣ́тельми. Сегѡ̀ ра́ди нетлѣ́нїемъ и҆ чꙋдесы̀ просла́вленъ є҆сѝ ѿ подвигополо́жника хрⷭ҇та̀, ѿ на́съ же прїе́млеши сїѧ̑ пѣ́снєнныѧ хвалы̑:

<red>Р</red>а́дꙋйсѧ, и҆́стинный є҆ѵⷢ҇лїа хрⷭ҇то́ва послѣ́дователю: ра́дꙋйсѧ, не бра́шно дѣ́лаѧй ги́блющее, но приводѧщее въ живо́тъ вѣ́чный. Ра́дꙋйсѧ, блгⷣтїю бж҃їею па́че, не́жели хлѣ́бомъ насыще́нный: ра́дꙋйсѧ, ѿ и҆сто́чника жи́зненнагѡ сло́ва бж҃їѧ напое́нный. Ра́дꙋйсѧ, пото́комъ сле́зъ сп҃си́тельныхъ ѡ҆роше́нный: ра́дꙋйсѧ, въ ри́зꙋ сп҃се́нїѧ ѡ҆блече́нный. Ра́дꙋйсѧ, ѻ҆де́ждею нетлѣ́нїѧ ѡ҆дѣ́ѧнный: ра́дꙋйсѧ, пре́жде кончи́ны твоеѧ̀ всѧ̑ стра̑сти воздержа́нїемъ ѹ҆мертви́вый. Ра́дꙋйсѧ, пре́жде ѹ҆ме́ртвїѧ твоегѡ̀ ме́ртвъ бы́вый грѣхꙋ̀: ра́дꙋйсѧ, пре́жде ѻ҆́бщагѡ всѣ́хъ воскресе́нїѧ, ѿ гдⷭ҇а нетлѣ́нїемъ просла́вленный.

<red>Р</red>а́дꙋйсѧ, є҆фре́ме чꙋдотво́рче, прпⷣбне ѻ҆́ч҃е на́шъ.
