---
title: "І҆́косъ і҃"
navigation:
  key: akathists-efremnov-20
  title: "І҆́косъ і҃"
  parent: akathists-efremnov
  order: 20
type: "akathist"
---

## І҆́косъ і҃:

<red>С</red>тѣ́нꙋ застꙋпле́нїѧ, и҆ мл҃твенника бл҃гопрїѧ́тна къ бг҃ꙋ ѡ҆брѣ́тше тѧ̀, ѻ҆́ч҃е є҆фре́ме, бл҃годаре́нїе ѻ҆ц҃ꙋ̀ нбⷭ҇номꙋ ѹ҆се́рднѡ возсыла́емъ за всѧ̑ бл҃годѣѧ́нїѧ є҆гѡ̀, тобо́ю на́мъ ѡ҆би́льнѡ ꙗ҆влѧ́ємыѧ, тебѣ̀ же предста́телю на́шемꙋ сицево́е прино́симъ пѣ́нїе:

<red>Р</red>а́дꙋйсѧ, ѹ҆го́дниче гдⷭ҇ень, преди́вный въ чꙋдесѣ́хъ: ра́дꙋйсѧ, и҆збра́нниче хрⷭ҇то́въ неꙋтоми́мый въ по́двизѣхъ. Ра́дꙋйсѧ, слꙋго̀ добропослꙋ́шливый всевы́шнѧгѡ домовлⷣки: ра́дꙋйсѧ, благі́й и҆ вѣ́рный ра́бе цр҃ѧ̀ царе́й. Ра́дꙋйсѧ, си́льный ѡ҆би́димыхъ застꙋ́пниче: ра́дꙋйсѧ, си́рыхъ и҆ ѹ҆бо́гихъ бл҃гонаде́жное приста́нище. Ра́дꙋйсѧ, дꙋше́вныхъ и҆ тѣле́сныхъ недꙋ́гѡвъ благі́й цѣли́телю: ра́дꙋйсѧ, ра́дости на́мъ вѣ́чныѧ и҆звѣ́стный хода́таю. Ра́дꙋйсѧ, грѣ́шникѡвъ ка́ющихсѧ съ бг҃омъ примири́телю: ра́дꙋйсѧ, нбⷭ҇ный на́шъ покрови́телю.

<red>Р</red>а́дꙋйсѧ, є҆фре́ме чꙋдотво́рче, прпⷣбне ѻ҆́ч҃е на́шъ.
