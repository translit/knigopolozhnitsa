---
title: "Конда́къ г҃"
navigation:
  key: akathists-efremnov-5
  title: "Конда́къ г҃"
  parent: akathists-efremnov
  order: 5
type: "akathist"
---

## Конда́къ г҃:

<red>С</red>и́лою гдⷭ҇а, ѹ҆мꙋдрѧ́ющагѡ во сп҃се́нїе, просвѣще́нный, го́рꙋ высо́кꙋ, ꙗ҆́кѡ мѣ́сто бг҃оизбра́нна селе́нїѧ и҆́ноческагѡ ѡ҆брѣ́лъ є҆сѝ: на не́йже ѡ҆би́тель во сла́вꙋ бг҃опросла́вленных стрⷭ҇тоте́рпцєвъ бори́са и҆ глѣ́ба созда́въ, ревнꙋ́ющыѧ ѡ҆ восхожде́нїи ѿ вѣ́ры въ вѣ́рꙋ, и҆ ѿ добродѣ́тели къ добродѣ́тели собра́лъ є҆сѝ, кꙋ́пнѡ съ тобо́ю пѣ́ти въ трⷪ҇це сла́вимомꙋ бг҃ꙋ: <red>А҆</red>ллилꙋ́їа.
