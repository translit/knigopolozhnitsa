---
title: "Конда́къ а҃і"
navigation:
  key: akathists-efremnov-21
  title: "Конда́къ а҃і"
  parent: akathists-efremnov
  order: 21
type: "akathist"
---

## Конда́къ а҃і:

<red>П</red>ѣ́нїе хвале́бное воспѣва́емъ тебѣ̀, прпⷣбне ѻ҆́ч҃е є҆фре́ме, и҆ съ любо́вїю припа́даемъ къ ра́цѣ ст҃ы́хъ и҆ многоцѣле́бныхъ моще́й твои́хъ, прославлѧ́юще терпѣли́вое житїѐ твоѐ, безмо́лвїе твоѐ высо́кое, смире́нїе нелицемѣ́рное, мл҃твꙋ непреста́ннꙋю, воздержа́нїе соверше́нное, и҆ чистотꙋ̀ бг҃олюбе́знꙋю дꙋшѝ и҆ тѣ́ла: ты̀ же, всебл҃же́нне, помозѝ и҆ на́мъ подража́ти твои́мъ добродѣ́телемъ, да возмо́жемъ бг҃оꙋго́днѡ пѣ́ти созда́телю на́шемꙋ: <red>А҆</red>ллилꙋ́їа.
