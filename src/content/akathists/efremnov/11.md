---
title: "Конда́къ ѕ҃"
navigation:
  key: akathists-efremnov-11
  title: "Конда́къ ѕ҃"
  parent: akathists-efremnov
  order: 11
type: "akathist"
---

## Конда́къ ѕ҃:

<red>П</red>роповѣ́дꙋѧ сло́во бж҃їе бра́тїи твое́й, ѻ҆́ч҃е є҆фре́ме, всѣ́хъ поꙋча́лъ є҆сѝ сло́вомъ и҆ житїе́мъ твои̑мъ, безмо́лвїю, братолю́бїю, страннопрїи́мствꙋ, смире́нїю, постꙋ̀, мл҃твѣ, и҆ стра́хꙋ бж҃їю, и҆же є҆́сть нача́ло премꙋ́дрости нбⷭ҇ныѧ, є҆́юже ѡ҆сѣне́нный, до ста́рости масти́тыѧ не и҆змѣни́лъ є҆сѝ пра́вила своегѡ̀ и҆́ноческагѡ, нелѣ́ностнѡ подвиза́ѧсѧ въ мл҃твахъ денноно́щныхъ и҆ воспѣва́ѧ ѹ҆крѣплѧ́ющемꙋ тѧ̀ бг҃ꙋ: <red>А҆</red>ллилꙋ́їа.
