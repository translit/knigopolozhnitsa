---
title: "І҆́косъ а҃"
navigation:
  key: akathists-efremnov-2
  title: "І҆́косъ а҃"
  parent: akathists-efremnov
  order: 2
type: "akathist"
---

## І҆́косъ а҃:

<red>А҆</red>гг҃лѡвъ подража́тель ꙗ҆ви́лсѧ є҆сѝ, прпⷣбне и҆ бг҃оносне ѻ҆́ч҃е на́шъ є҆фре́ме, а҆́гг҃льски пожи́вый на землѝ, и҆ на́мъ ѡ҆ста́вивый ѡ҆́бразъ соверше́нства дꙋхо́внагѡ. сегѡ̀ ра́ди просла́ви тѧ̀ нетлѣ́нїемъ и҆ чꙋдесы̀ хрⷭ҇то́съ бг҃ъ, є҆мꙋ́же предстои́ши ны́нѣ во сла́вѣ невече́рней црⷭ҇твїѧ нбⷭ҇нагѡ, ѿ на́съ же, чтꙋ́щихъ тѧ̀, слы́шиши пѣ́нїе таково́е:

<red>Р</red>а́дꙋйсѧ, ꙗ҆́кѡ любвѐ ра́ди гдⷭ҇а твоегѡ̀, всѧ́кое наслажде́нїе земно́е ѡ҆ста́вилъ є҆сѝ: ра́дꙋйсѧ, ꙗ҆́кѡ всѧ̑ бла̑га мі́ра сегѡ̀ хрⷭ҇та̀ ра́ди презрѣ́лъ є҆сѝ. Ра́дꙋйсѧ, ꙗ҆́кѡ бога́тство нетлѣ́нное ѡ҆брѣ́лъ є҆сѝ: ра́дꙋйсѧ, ꙗ҆́кѡ и҆́го хрⷭ҇то́во благо́е и҆ ле́гкое возлю́билъ є҆сѝ. Ра́дꙋйсѧ, ꙗ҆́кѡ во плотѝ а҆́ки безпло́тенъ пожи́лъ є҆сѝ: ра́дꙋйсѧ, ꙗ҆́кѡ честнꙋ́ю и҆ бг҃олюбе́знꙋю чистотꙋ̀ непоро́чнѡ сохрани́лъ є҆сѝ. Ра́дꙋйсѧ, ꙗ҆́кѡ ѹ҆́зкими враты̀ въ простра́нство црⷭ҇твїѧ нбⷭ҇нагѡ возше́лъ є҆сѝ: ра́дꙋйсѧ, ꙗ҆́кѡ равноа҆́ггльскꙋю че́сть досто́йнѡ прїѧ́лъ є҆сѝ. Ра́дꙋйсѧ, ꙗ҆́кѡ вѣне́цъ неꙋвѧда́емый ѿ гдⷭ҇а воспрїѧ́лъ є҆сѝ: ра́дꙋйсѧ, ꙗ҆́кѡ на нб҃сѝ и҆ на землѝ просла́вленъ є҆сѝ.

<red>Р</red>а́дꙋйсѧ, є҆фре́ме чꙋдотво́рче, прпⷣбне ѻ҆́ч҃е на́шъ.
