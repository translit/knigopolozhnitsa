---
title: "Конда́къ з҃"
navigation:
  key: akathists-efremnov-13
  title: "Конда́къ з҃"
  parent: akathists-efremnov
  order: 13
type: "akathist"
---

## Конда́къ з҃:

<red>Х</red>отѧ̀ вѣ́ренъ бы́ти подража́тель а҆́гнца бж҃їѧ, взе́мшагѡ грѣхѝ мі́ра, кро́тость и҆ смире́нїе є҆гѡ̀ себѣ̀ ѹ҆сво́илъ є҆сѝ, ѻ҆́ч҃е на́шъ є҆фре́ме, всѧ́кїѧ ско́рби и҆ ѻ҆би́ды безро́потнѡ терпѣ́лъ є҆сѝ, вѣ́дый, ꙗ҆́кѡ скорбьмѝ вре́менными и҆скꙋпꙋ́етсѧ вѣ́чное сп҃се́нїе, и҆ соверше́ннагѡ безстра́стїѧ дости́глъ є҆сѝ, во є҆́же пѣ́ти тебѣ̀ є҆щѐ на землѝ досто́йнѡ и҆ пра́веднѡ а҆́гг҃льскꙋю пѣ́снь вседержи́телю: <red>А҆</red>ллилꙋ́їа.
