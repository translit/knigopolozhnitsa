---
title: "Конда́къ и҃"
navigation:
  key: akathists-efremnov-15
  title: "Конда́къ и҃"
  parent: akathists-efremnov
  order: 15
type: "akathist"
---

## Конда́къ и҃:

<red>С</red>транника и҆ прише́льца помышлѧ́лъ є҆сѝ себѐ бы́ти въ мі́рѣ се́мъ не постоѧ́ннѣмъ, прпⷣбне ѻ҆́ч҃е, и҆ грѧдꙋ́щагѡ гра́да і҆ерⷭ҇ли́ма нбⷭ҇нагѡ взыскꙋ́ѧ, всѧ̑ помышлє́нїѧ твоѧ̀ къ немꙋ̀ вы́нꙋ возноси́лъ є҆сѝ, ѹ҆́мъ тво́й на бжⷭ҇твеннаѧ возложи́въ, и҆ распина́лъ є҆сѝ пло́ть твою̀ со страстьмѝ и҆ похотьмѝ, сла́дцѣ воспѣва́ѧ, ꙗ҆́кѡ въ тѷмпа́нѣ, во ѹ҆мерщвле́ннѣмъ тѣлесѝ, побѣ́днꙋю пѣ́снь хрⷭ҇тꙋ̀ бг҃ꙋ: <red>А҆</red>ллилꙋ́їа.
