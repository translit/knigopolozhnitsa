---
title: "І҆́косъ д҃"
navigation:
  key: akathists-efremnov-8
  title: "І҆́косъ д҃"
  parent: akathists-efremnov
  order: 8
type: "akathist"
---

## І҆́косъ д҃:

<red>С</red>лы́шавше па́стырїе хрⷭ҇то́вы цр҃кве, ꙗ҆́кѡ ѡ҆би́тель и҆зрѧ́днꙋ воздви́глъ є҆сѝ, и҆ и҆́нокѡвъ ли́къ та́мѡ собра́лъ є҆сѝ, ѡ҆ст҃и́ша тѧ̀ бы́ти а҆рхїмандрі́томъ, досто́йнꙋю по́честь трꙋдѡ́мъ твои̑мъ воздаю́ще, и҆ тѣ́мъ подвиза́юще на́съ бл҃гохва́лити тѧ̀ зва̑нїи си́ми:

<red>Р</red>а́дꙋйсѧ, а҆́гнца и҆ па́стырѧ вѣ́рный слꙋжи́телю: ра́дꙋйсѧ, ѻ҆лтарѧ̀ гдⷭ҇нѧ непоро́чный предстоѧ́телю. Ра́дꙋйсѧ, бг҃омꙋ́дрый и҆́нокѡвъ нача́льниче: ра́дꙋйсѧ, и҆́стиннагѡ смире́нїѧ наста́вниче. Ра́дꙋйсѧ, соверше́ннагѡ терпѣ́нїѧ подви́жниче: ра́дꙋйсѧ, сле́знагѡ ѹ҆миле́нїѧ преиспо́лненный. Ра́дꙋйсѧ, дарѡ́въ ст҃а́гѡ дх҃а честно́е вмести́лище: ра́дꙋйсѧ, прест҃ы́ѧ трⷪ҇цы и҆збра́нное жили́ще. Ра́дꙋйсѧ, бл҃гоче́стїѧ ѹ҆твержде́нїе: ра́дꙋйсѧ, правосла́вїѧ похвало̀.

<red>Р</red>а́дꙋйсѧ, є҆фре́ме чꙋдотво́рче, прпⷣбне ѻ҆́ч҃е на́шъ.
