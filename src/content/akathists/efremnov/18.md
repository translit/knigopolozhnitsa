---
title: "І҆́косъ ѳ҃"
navigation:
  key: akathists-efremnov-18
  title: "І҆́косъ ѳ҃"
  parent: akathists-efremnov
  order: 18
type: "akathist"
---

## І҆́косъ ѳ҃:

<red>В</red>иті̑и многовѣща́ннїи не довлѣ́ютъ и҆зглаго́лати всѧ̑ по́двиги твоѧ̑ и҆ чꙋдеса̀, бг҃омꙋ́дре ѻ҆́ч҃е є҆фре́ме: и҆́бо добро́та житїѧ̀ твоегѡ̀ вои́стинꙋ превосхо́дитъ похвалꙋ̀ человѣ́ческꙋю. Ѻ҆ба́че мы̀, любо́вїю къ тебѣ̀ побѣжда́еми, дерза́емъ смиренномꙋ́дреннѡ бл҃гохва́лити тѧ̀ пѣ́нїемъ таковы̑мъ:

<red>Р</red>а́дꙋйсѧ, ст҃ы́ѧ правосла́вныѧ цр҃кве свѣти́льниче немерца́ѧй: ра́дꙋйсѧ, рѡссїйскїѧ страны̀ ѡ҆гражде́нїе несокрꙋши́мое. Ра́дꙋйсѧ, тферскі́ѧ ѡ҆́бласти ѹ҆добре́нїе бл҃годатное: ра́дꙋйсѧ, гра́дꙋ торжкꙋ̀ покро́ве бг҃омъ да́нный. Ра́дꙋйсѧ, ѡ҆би́тели твоеѧ̀ ѹ҆твержде́нїе и҆ похвало̀: ра́дꙋйсѧ, и҆́ночествꙋющихъ ли́кѡвъ пречꙋ́днаѧ красото̀. Ра́дꙋйсѧ, хрⷭ҇тїа́нскомꙋ ро́дꙋ при́сное ѹ҆тѣше́нїе: ра́дꙋйсѧ, лю́бѧщымъ и҆ чтꙋ́щымъ тѧ̀ хода́таю сп҃се́нїѧ. Ра́дꙋйсѧ, приводѧ́й грѣ́шныхъ ко и҆справле́нїю: ра́дꙋйсѧ, и҆звѣ́стный ѹ҆милостиви́телю цр҃ѧ̀ нбⷭ҇нагѡ.

<red>Р</red>а́дꙋйсѧ, є҆фре́ме чꙋдотво́рче, прпⷣбне ѻ҆́ч҃е на́шъ.
