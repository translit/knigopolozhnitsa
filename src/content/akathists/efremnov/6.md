---
title: "І҆́косъ г҃"
navigation:
  key: akathists-efremnov-6
  title: "І҆́косъ г҃"
  parent: akathists-efremnov
  order: 6
type: "akathist"
---

## І҆́косъ г҃:

<red>И҆</red>мꙋ́ще тѧ̀, ѻ҆́ч҃е є҆фре́ме, ско́раго въ бѣда́хъ помо́щника благовѣ́рнїи лю́дїе, въ напа́стехъ и҆ ско́рбехъ тѧ̀ на по́мощь моли́твеннѡ призыва́ютъ, и҆ да́ры бл҃гости бж҃їей мл҃твами твои́ми ѿ щедрода́вца бг҃а ѡ҆би́льнѡ прїе́млюще, тебѣ̀ ѿ любвѐ те́плыѧ хвале́бнѡ вопїю́тъ:

<red>Р</red>а́дꙋйсѧ, вѣ́рнѡ тебѣ̀ молѧ́щихсѧ ско́рый послꙋ́шателю: ра́дꙋйсѧ, многа́жды прошє́нїѧ на̑ша и҆сполне́нїемъ и҆́хъ предварѧ́ѧй. Ра́дꙋйсѧ, болѧ́щихъ врачꙋ̀ бл҃гоискꙋ́сный и҆ безме́здный: ра́дꙋйсѧ, скорбѧ́щихъ бл҃гопрїѧ́тное ѹ҆тѣше́нїе. Ра́дꙋйсѧ, ѹ҆ныва́ющихъ бл҃года́тное ѡ҆бодре́нїе: ра́дꙋйсѧ, дꙋшетлѣ́нныхъ страсте́й прогони́телю. Ра́дꙋйсѧ, бѣснова́тыхъ ѿ наси́лїѧ де́мѡнскагѡ свободи́телю: ра́дꙋйсѧ, безпо́мощныхъ скоропредста́тельный помо́щниче. Ра́дꙋйсѧ, и҆́нокѡвъ бг҃омꙋ́дрый рꙋководи́телю. ра́дꙋйсѧ, полка̀ дꙋхо́вныхъ во́инѡвъ воево́до и҆зрѧ́дный.

<red>Р</red>а́дꙋйсѧ, є҆фре́ме чꙋдотво́рче, прпⷣбне ѻ҆́ч҃е на́шъ.
