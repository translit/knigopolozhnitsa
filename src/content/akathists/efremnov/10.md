---
title: "І҆́косъ є҃"
navigation:
  key: akathists-efremnov-10
  title: "І҆́косъ є҃"
  parent: akathists-efremnov
  order: 10
type: "akathist"
---

## І҆́косъ є҃:

<red>В</red>и́дѣвъ тѧ̀, прпⷣбне ѻ҆́ч҃е є҆фре́ме, ст҃ы́й ѹ҆чени́къ тво́й а҆рка́дїй, ꙗ҆́кѡ а҆́гг҃ла бж҃їѧ ѡ҆блече́ннаго въ прпⷣбїе и҆ ст҃ы́ню, въ ю҆́ностных лѣ́тѣхъ поревнова̀ многотрꙋ́дномꙋ твоемꙋ̀ житїю̀, и҆ добродѣ́тельми дости́же въ мꙋ́жа соверше́нна въ по́двизѣхъ дꙋхо́вныхъ. Тѣ́мже ны́нѣ вкꙋ́пѣ съ тобо́ю предстои́тъ прⷭ҇то́лꙋ вседержи́телѧ во сла́вѣ вѣ́чнѣй, съ ни́мже помоли́сѧ ко творцꙋ̀ ѡ҆ сп҃се́нїи на́съ грѣ́шныхъ, пою́щихъ тебѣ̀:

<red>Р</red>а́дꙋйсѧ, пра́вило вѣ́ры и҆ бл҃гоче́стїѧ: ра́дꙋйсѧ, ѡ҆́бразе цѣломꙋ́дрїѧ и҆ воздержа́нїѧ. Ра́дꙋйсѧ, по́стническагѡ ли́ка ѹ҆краше́нїе: ра́дꙋйсѧ, сїѧ́ющаѧ звѣздо̀ въ со́нмѣ прпⷣбныхъ. Ра́дꙋйсѧ, и҆́нокѡвъ па́стырю и҆ ѹ҆чи́телю: ра́дꙋйсѧ, и҆ въ мі́рѣ живꙋ́щихъ застꙋ́пниче и҆ покрови́телю. Ра́дꙋйсѧ, ꙗ҆́кѡ тѣ́сный и҆ приско́рбный пꙋ́ть па́че простра́ннагѡ возлю́билъ є҆сѝ: ра́дꙋйсѧ, ꙗ҆́кѡ и҆ возлю́бленнагѡ ѹ҆ченика̀ твоегѡ̀ а҆рка́дїа, те́мъ пꙋте́мъ ко хрⷭ҇тꙋ̀ приве́лъ є҆сѝ. Ра́дꙋйсѧ, ꙗ҆́кѡ же́ртвꙋ непоро́чнꙋ ю҆́ношꙋ ст҃а́гѡ, сладча́йшемꙋ і҆и҃сꙋ посвѧти́лъ є҆сѝ: ра́дꙋйсѧ, ꙗ҆́кѡ съ ни́мъ сла́вꙋ нбⷭ҇нꙋю ѹ҆наслѣ́довалъ є҆сѝ.

<red>Р</red>а́дꙋйсѧ, є҆фре́ме чꙋдотво́рче, прпⷣбне ѻ҆́ч҃е на́шъ.
