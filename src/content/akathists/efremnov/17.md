---
title: "Конда́къ ѳ҃"
navigation:
  key: akathists-efremnov-17
  title: "Конда́къ ѳ҃"
  parent: akathists-efremnov
  order: 17
type: "akathist"
---

## Конда́къ ѳ҃:

<red>В</red>сѧ́кое наслажде́нїе плотско́е возненави́дѣлъ є҆сѝ, є҆фре́ме пребл҃же́нне, и҆ є҆ди́наго бг҃а всѣ̑мъ се́рдцемъ возлю́билъ є҆сѝ: тѣ́мже и҆ гдⷭ҇ь тѧ̀ возлюбѝ, и҆ чꙋдесы̀ просла́ви, дарова́въ на́мъ тебѣ̀ мл҃твенника бл҃гоприѧтнаго пред̾ бл҃гостїю є҆гѡ̀. Смире́ннѡ мо́лимъ тѧ̀, є҆гда̀ и҆́мамы предста́ти пред̾ сꙋдїе́ю првⷣнымъ, ѹ҆молѝ є҆гѡ̀ за на́съ, да не помѧне́тъ беззако́нїй на́шихъ, и҆ сподо́битъ на́съ бл҃же́нной ѹ҆́части ѡ҆деснꙋ́ю стоѧ́щихъ и҆ вопїю́щихъ є҆мꙋ̀: <red>А҆</red>ллилꙋ́їа.
