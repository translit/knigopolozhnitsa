---
title: "І҆́косъ в҃"
navigation:
  key: akathists-efremnov-4
  title: "І҆́косъ в҃"
  parent: akathists-efremnov
  order: 4
type: "akathist"
---

## І҆́косъ в҃:

<red>Р</red>а́зꙋмомъ свы́ше просвѣще́ннымъ наставлѧ́лъ є҆сѝ дꙋхѡ́внаѧ ча̑да твоѧ̑ къ бг҃оꙋгожде́нїю и҆́стинномꙋ, и҆ любе́знѡ принима́лъ є҆сѝ жела́вшыѧ подвиза́тисѧ вкꙋ́пѣ съ тобо́ю во сп҃се́нїе, прпⷣбне ѻ҆́ч҃е є҆фре́ме, сп҃си́тельнагѡ пꙋтѝ наста́вниче предо́брый. прїимѝ ѹ҆́бѡ и҆ на́съ под̾ тво́й ѻ҆́тчїй покро́въ, и҆ мл҃твами твои́ми помозѝ на́мъ сп҃се́нїе вѣ́чное ѹ҆наслѣ́довати, да тебѣ̀ восхвалѧ́емъ си́це:

<red>Р</red>а́дꙋйсѧ, а҆́лчꙋщымъ и҆ жа́ждꙋщымъ пра́вды, глаго́лѡвъ живота̀ вѣ́чнагѡ возвѣсти́телю: ра́дꙋйсѧ, и҆́щꙋщымъ пꙋтѝ сп҃си́тельнагѡ ѹ҆каза́телю. Ра́дꙋйсѧ, мꙋ́дрый къ го́рнемꙋ црⷭ҇твїю предводи́телю: ра́дꙋйсѧ, ѡ҆бꙋрева́емыхъ страстьмѝ до́брый ко́рмчїю. Ра́дꙋйсѧ, во бл҃гоче́стїи трꙋжда́ющихсѧ вели́кїй помо́щниче: ра́дꙋйсѧ, немꙋ́дрыхъ бл҃гоискꙋ́сный ѹ҆чи́телю. Ра́дꙋйсѧ, те́плый ѡ҆ все́мъ мі́рѣ предстоѧ́телю: ра́дꙋйсѧ, ѹ҆се́рдный и҆ бг҃опрїѧ́тный ѡ҆ дꙋша́хъ на́шихъ мл҃твенниче.

<red>Р</red>а́дꙋйсѧ, є҆фре́ме чꙋдотво́рче, прпⷣбне ѻ҆́ч҃е на́шъ.
