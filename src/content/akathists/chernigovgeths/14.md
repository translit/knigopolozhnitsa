---
title: "І҆́косъ з҃"
navigation:
  key: akathists-chernigovgeths-14
  title: "І҆́косъ з҃"
  parent: akathists-chernigovgeths
  order: 14
type: "akathist"
---

## І҆́косъ з҃:

<red>Є҆</red>гда̀ жидобо́жнїи чл҃вѣ́цы рассвирѣпѣ́ша и҆ хра́мъ ст҃ы́й и҆ і҆кѡ́нꙋ чꙋдотво́рнꙋю ѹ҆ничто́жити восхотѣ́ша: тогда̀ бл҃гочести́вїи рабо̑тницы моско́встїи, и҆́хже и҆мена̀ ты̀, гдⷭ҇и, вѣ́си, сїю̀ і҆кѡ́нꙋ ѹ҆ жидобо́жныхъ и҆спроси́ша: и҆ ті́и повелѣ́ша, і҆кѡ́нꙋ чꙋдотво́рнꙋю да возьмꙋ́тъ и҆ въ сто́льный гра́дъ москвꙋ̀ да принесꙋ́тъ. Ꙗ҆́кѡ невозмо́жнаѧ чл҃вѣ́кѡмъ бг҃ови возмо́жнѡ є҆́сть. И҆ ны́нѣ мы̀, грѣ́шнїи, взыва́емъ:

<red>Р</red>а́дꙋйсѧ, ра́досте неча́ѧннаѧ. Ра́дꙋйсѧ, въ бѣ́дахъ и҆ напа́стѣхъ ско́раѧ застꙋ́пнице. Ра́дꙋйсѧ, побѣди́вшїѧ фараѡ́на мы́сленнагѡ. Ра́дꙋйсѧ, бла̑гъ дꙋхо́вныхъ пода́тельнице. Ра́дꙋйсѧ, къ мі́рꙋ го́рнемꙋ восхожде́нїе. Ра́дꙋйсѧ, бл҃гочести́выхъ чл҃вѣ̑къ ѹ҆крѣпле́нїе. Ра́дꙋйсѧ, бл҃га́гѡ про́мысла сослꙋжи́тельнице. Ра́дꙋйсѧ, це́ркве бж҃їѧ ѹ҆крѣпи́тельнице. Ра́дꙋйсѧ, правосла́вныхъ хрⷭ҇тїа́нъ ѿра́до и҆ ѹ҆тѣше́нїе. Ра́дꙋйсѧ, ми́лости неиссѧка́емый и҆сто́чниче. Ра́дꙋйсѧ, ꙗ҆́кѡ къ тебѣ̀ рꙋ́цѣ воздѣва́емъ. Ра́дꙋйсѧ, ꙗ҆́кѡ но́зѣ твоѝ лобыза́емъ.

<red>Р</red>а́дꙋйсѧ, цр҃и́це бцⷣе, ѹ҆пова́нїе и҆ прибѣ́жище на́ша.
