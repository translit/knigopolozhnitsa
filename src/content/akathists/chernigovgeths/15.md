---
title: "Конда́къ и҃"
navigation:
  key: akathists-chernigovgeths-15
  title: "Конда́къ и҃"
  parent: akathists-chernigovgeths
  order: 15
type: "akathist"
---

## Конда́къ и҃:

<red>Є҆</red>гда̀ ті́и бл҃гочести́вїи рабо̑тницы честнꙋ́ю твою̀ і҆кѡ́нꙋ взѧ́ша и҆ въ сто́льный гра́дъ москвꙋ̀ принесо́ша: тогда̀ ты̀, пречⷭ҇таѧ бцⷣе, сїю̀ і҆кѡ́нꙋ въ хра́мъ прпⷣбнагѡ се́ргїѧ, и҆̀же на рого́жкахъ, помѣсти́ти бл҃говоли́ла є҆сѝ. И҆ всѝ лю́дїе моско́встїи со ѹ҆миле́нїемъ ю҆̀ лобыза́хꙋ и҆ млⷭ҇ть сн҃а твоегѡ̀ прославлѧ́хꙋ, вопїю́ще: <red>А҆</red>ллилꙋ́їа.
