---
title: "І҆́косъ в҃"
navigation:
  key: akathists-chernigovgeths-4
  title: "І҆́косъ в҃"
  parent: akathists-chernigovgeths
  order: 4
type: "akathist"
---

## І҆́косъ в҃:

<red>М</red>но́гажды прегрѣши́ли є҆́смы и҆ ка́емсѧ трепе́ща: неꙋже́ли гнѣ́въ гдⷭ҇ень порази́тъ на́съ: и҆ па́ки та́ѧжде твори́мъ. И҆ во днѝ ѻ҆́ны ст҃а́ѧ ѻ҆би́тель прⷪ҇ро́ка и҆лїѝ разоре́на бѣ̀ и҆ і҆кѡ́на чꙋ́днаѧ прест҃ы́ѧ бцⷣы и҆сче́зе. Но и҆ спи́ски є҆ѧ̀ чти́мїи мно́зи по землѝ рꙋ́сстѣй распространи́шасѧ. Мы́ же, грѣ́шнїи и҆ смире́ннїи, ꙗ҆́кѡ ви́дѣхомъ млⷭ҇ть прест҃ы́ѧ бцⷣы, вопїе́мъ:

<red>Р</red>а́дꙋйсѧ, а҆́гнца и҆ па́стырѧ мт҃и. Ра́дꙋйсѧ, мно́гихъ ѕѡ́лъ и҆збавле́нїе. Ра́дꙋйсѧ, цр҃и́це нбⷭ҇ѐ и҆ землѝ. Ра́дꙋйсѧ, ѹ҆пова́нїе вѣ́рныхъ. Ра́дꙋйсѧ, сто́лпе вѣ́ры непоколеби́мый. Ра́дꙋйсѧ, скорбѧ́щихъ ѿра́до и҆ ѹ҆тѣше́нїе. Ра́дꙋйсѧ, глави́зно прⷪ҇ро́ческихъ слове́съ. Ра́дꙋйсѧ, мч҃еникъ свѣ́тлаѧ сл́аво. Ра́дꙋйсѧ, въ терпѣ́нїи по́мощь всеси́льнаѧ. Ра́дꙋйсѧ, па́дшихъ восста́нїе. Ра́дꙋйсѧ, заблꙋ́ждшихъ вразꙋмле́нїе. Ра́дꙋйсѧ, сокро́вище бл҃ги́хъ неѡскꙋ́дное.

<red>Р</red>а́дꙋйсѧ, цр҃и́це бцⷣе, ѹ҆пова́нїе и҆ прибѣ́жище на́ша.
