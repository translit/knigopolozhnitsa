---
title: "І҆́косъ г҃"
navigation:
  key: akathists-chernigovgeths-6
  title: "І҆́косъ г҃"
  parent: akathists-chernigovgeths
  order: 6
type: "akathist"
---

## І҆́косъ г҃:

<red>И҆́</red>мꙋщи ѹ҆́мъ въ бз҃ѣ ѹ҆твержде́нъ и҆ гдⷭ҇ꙋ і҆и҃сꙋ и҆ пречⷭ҇тѣй мт҃ри є҆гѡ̀ послꙋжи́ти хотѧ́щи, дѣви́ца а҆леѯа́ндра і҆кѡ́нꙋ сїю̀ во ѻ҆би́тель геѳсїма́нскꙋю, и҆̀же при ла́ѵрѣ се́ргїѧ прпⷣбнагѡ, въ рꙋкотворе́ныѧ пещє́ры поже́ртвовати восхотѣ̀, да мо́лѧтсѧ и҆́ноци пред̾ не́ю, глаго́люще:

<red>Р</red>а́дꙋйсѧ, хрⷭ҇та̀ бг҃а на́шегѡ пречⷭ҇таѧ мт҃и. Ра́дꙋйсѧ, ѹ҆тро́бо бжⷭ҇твеннагѡ воплоще́нїѧ. Ра́дꙋйсѧ, превы́сшаѧ нбⷭ҇ныхъ во́инствъ. Ра́дꙋйсѧ, бѣ́сѡвъ пораже́нїе. Ра́дꙋйсѧ, чл҃вѣ̑къ ѹ҆пова́нїе и҆ ѹ҆твержде́нїе. Ра́дꙋйсѧ, на́ше сп҃се́нїе вѣ́чное. Ра́дꙋйсѧ, мі́ра неꙋста́ннаѧ храни́тельнице. Ра́дꙋйсѧ, землѝ рꙋ́сскїѧ предста́тельнице и҆ защи́тнице. Ра́дꙋйсѧ, въ бꙋ́рѣхъ и҆ напа́стѣхъ приста́нище. Ра́дꙋйсѧ, просвѣще́нїе во тмѣ̀ сꙋ́щихъ. Ра́дꙋйсѧ, въ нꙋжда́хъ ско́раѧ помо́щнице. Ра́дꙋйсѧ, и҆́ноцевъ наста́внице.

<red>Р</red>а́дꙋйсѧ, цр҃и́це бцⷣе, ѹ҆пова́нїе и҆ прибѣ́жище на́ша.
