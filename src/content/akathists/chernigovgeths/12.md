---
title: "І҆́косъ ѕ҃"
navigation:
  key: akathists-chernigovgeths-12
  title: "І҆́косъ ѕ҃"
  parent: akathists-chernigovgeths
  order: 12
type: "akathist"
---

## І҆́косъ ѕ҃:

<red>Л</red>ю́дїе рꙋ́сскїи, блгⷣть бж҃їю сла́вѧще и҆ сїю̀ і҆кѡ́нꙋ новоѧ́вленꙋ, мно́гими чꙋдесы̀ просла́вленꙋ, бл҃гоговѣ́йнѡ лобыза́юще, вопїѧ́хꙋ:

<red>Р</red>а́дꙋйсѧ, сн҃а твоегѡ̀ и҆ бг҃а за на́съ ѹ҆молѧ́ющїѧ. Ра́дꙋйсѧ, хода́тайство ко гдⷭ҇ꙋ бл҃гопрїѧ́тное. Ра́дꙋйсѧ, ѻ҆рꙋ́жїе на вразѝ многови́дное. Ра́дꙋйсѧ, покро́ве ѻ҆вца́мъ хрⷭ҇то́вымъ. Ра́дꙋйсѧ, дꙋ́хꙋ сокрꙋше́нномꙋ ѿра́до и҆ ѹ҆тѣше́нїе. Ра́дꙋйсѧ, ѿ напа́стей вра́жїихъ защище́нїе. Ра́дꙋйсѧ, зарѐ свѣ́та хрⷭ҇то́ва. Ра́дꙋйсѧ, возвѣсти́вшїѧ плѣ́ннымъ сп҃се́нїе. Ра́дꙋйсѧ, высото̀ несравне́ннаѧ. Ра́дꙋйсѧ, го́рнихъ во́инствъ честнѣ́йшїѧ. Ра́дꙋйсѧ, ѹ҆́тро, прине́сшее де́нь. Ра́дꙋйсѧ, ро́ждшаѧ со́лнце пра́вды.

<red>Р</red>а́дꙋйсѧ, цр҃и́це бцⷣе, ѹ҆пова́нїе и҆ прибѣ́жище на́ша.
