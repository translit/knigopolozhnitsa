---
title: "І҆́косъ в҃і"
navigation:
  key: akathists-chernigovgeths-24
  title: "І҆́косъ в҃і"
  parent: akathists-chernigovgeths
  order: 24
type: "akathist"
---

## І҆́косъ в҃і:

<red>П</red>о вре́мени и҆́ное бл҃годѣѧ́нїе пречⷭ҇та́ѧ бж҃їѧ мт҃и ѻ҆би́тели свое́й да́ти восхотѣ̀: и҆ свою̀ чтⷭ҇нꙋ́ю і҆кѡ́нꙋ, чти́мый спи́сокъ тоѧ̀ чꙋдотво́рныѧ і҆кѡ́ны черни́говскїѧ геѳсїма́нскїѧ, и҆з̾ ѻ҆би́тели прпⷣбнагѡ се́ргїѧ въ свою̀ ѻ҆би́тель геѳсїма́нскꙋю прене́сти повѣлѣ̀. И҆ бра́тїе и҆ всѝ вѣ́рнїи возра́довашасѧ и҆ ко пречⷭ҇тѣй бцⷣе вопїѧ́ша:

<red>Р</red>а́дꙋйсѧ, пречⷭ҇таѧ мт҃и. Ра́дꙋйсѧ, ꙗ҆́кѡ въ на́съ маловѣ́рныхъ вѣ́рꙋ въ сн҃а твоегѡ̀ и҆ гдⷭ҇а ѹ҆крѣплѧ́ющїѧ. Ра́дꙋйсѧ, ꙗ҆́кѡ на́съ немощны́хъ люби́ти и҆ сла́вити гдⷭ҇а наꙋча́ющїѧ. Ра́дꙋйсѧ, пребл҃гослове́ннаѧ во вѣ́ки. Ра́дꙋйсѧ, ѡ҆ тебѣ́ же ликꙋ́ютъ си́лы нбⷭ҇ныѧ. Ра́дꙋйсѧ, глави́зно сп҃се́нїѧ на́шегѡ. Ра́дꙋйсѧ, тебѣ́ же возно́ситъ а҆пⷭ҇льскїй ли́къ. Ра́дꙋйсѧ, ꙗ҆́кѡ вседержа́вномꙋ покровꙋ̀ твоемꙋ̀ себѐ врꙋча́емъ. Ра́дꙋйсѧ, вѣ́рныхъ нерꙋши́маѧ держа́во. Ра́дꙋйсѧ, ꙗ҆́кѡ съ высоты̀ нбⷭ҇ныѧ на смире́нныѧ рабы̑ твоѧ̑ призира́ющаѧ. Ра́дꙋйсѧ, ю҆́ныхъ наꙋче́нїе и҆ ѹ҆крѣпле́нїе. Ра́дꙋйсѧ, бл҃гочести́выхъ ѹ҆тѣше́нїе.

<red>Р</red>а́дꙋйсѧ, цр҃и́це бцⷣе, ѹ҆пова́нїе и҆ прибѣ́жище на́ша.
