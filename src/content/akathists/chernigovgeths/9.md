---
title: "Конда́къ є҃"
navigation:
  key: akathists-chernigovgeths-9
  title: "Конда́къ є҃"
  parent: akathists-chernigovgeths
  order: 9
type: "akathist"
---

## Конда́къ є҃:

<red>В</red>сѝ лю́дїе моско́встїи дивѧ́щесѧ, ка́кѡ въ пеще́рахъ новозда́нныхъ таково́е чꙋ́до ꙗ҆ви́сѧ. И҆ а҆́бїе ст҃и́тель і҆нноке́нтїй, сто́льнагѡ гра́да москвы̀ па́стырь, сїѐ чꙋ́до и҆спыта́ти восхотѣ̀. И҆ въ бесѣ́дѣ съ жено́ю ѳе́клою и҆́стинꙋ ѹ҆вѣ́дый, просла́ви блгⷣть бж҃їю и҆ млⷭ҇ть цр҃и́цы бцⷣы, вопїю́ще: <red>А҆</red>ллилꙋ́їа.
