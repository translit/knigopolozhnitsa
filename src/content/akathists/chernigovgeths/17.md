---
title: "Конда́къ ѳ҃"
navigation:
  key: akathists-chernigovgeths-17
  title: "Конда́къ ѳ҃"
  parent: akathists-chernigovgeths
  order: 17
type: "akathist"
---

## Конда́къ ѳ҃:

<red>В</red>о дни̑ ѻ҆́ны фїа́лъ гнѣ́ва гдⷭ҇нѧ на зе́млю рꙋ́сскꙋю, грѣ̑хъ на́шихъ ра́ди, проли́лсѧ бѣ̀: и҆ мно́зи хра́ми бж҃їи разоре́ни бѣ́ша, и҆ мно́зи і҆ере́и бж҃їи ѹ҆бїе́ни бѣ́ша. Та́кожде и҆ хра́мъ прпⷣбнагѡ се́ргїѧ на рого́жкахъ разоре́нъ бѣ̀ и҆ і҆кѡ́на твоѧ̀ чꙋ́днаѧ, бцⷣе, и҆з̾ѧ́та бѣ̀ и҆ гдѣ̀ ны́нѣ не вѣ́мы. И҆ рыда́хꙋ лю́дїе моско́встїи, но и҆ пла́чъ сво́й во ѹ҆пова́нїе претворѧ́хꙋ, вопїю́ще: <red>А҆</red>ллилꙋ́їа.
