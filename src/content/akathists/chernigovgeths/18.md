---
title: "І҆́косъ ѳ҃"
navigation:
  key: akathists-chernigovgeths-18
  title: "І҆́косъ ѳ҃"
  parent: akathists-chernigovgeths
  order: 18
type: "akathist"
---

## І҆́косъ ѳ҃:

<red>В</red>о дни̑ ѻ҆́ны мно́зи вѣ́рнїи а҆́ки бы приговоре́ни къ сме́рти сѧ̀ мы́слѧхꙋ: но въ непобѣди́мѣмъ смире́нїи бцⷣе взыва́хꙋ:

<red>Р</red>а́дꙋйсѧ, ѿ го́рѧ и҆ бѣ́дъ стра́ждꙋщихъ на́съ и҆збавлѧ́ющїѧ. Ра́дꙋйсѧ, ско́рбь и҆ печа́ль потреблѧ́ющїѧ. Ра́дꙋйсѧ, храни́тельнице вѣ́рныхъ. Ра́дꙋйсѧ, заблꙋ́ждшихъ и҆справле́нїе. Ра́дꙋйсѧ, тмꙋ̀ грѣхо́внꙋю разгонѧ́ющїѧ. Ра́дꙋйсѧ, мра́къ дꙋ́шъ на́шихъ просвѣща́ющїѧ. Ра́дꙋйсѧ, врага̀ сп҃се́нїѧ на́шегѡ пораже́нїе. Ра́дꙋйсѧ, бл҃га́ѧ покрови́тельнице всѣ́хъ съ вѣ́рою къ тебѣ̀ прибѣга́ющихъ. Ра́дꙋйсѧ, ра́достей и҆сто́чниче. Ра́дꙋйсѧ, всѣмило́стиваѧ скоропослꙋ́шнице, преклонѧ́ющїѧ слꙋ́хъ къ моле́нїю на́шемꙋ. Ра́дꙋйсѧ, въ терпѣ́нїи по́мощь всеси́льнаѧ. Ра́дꙋйсѧ, кꙋпино̀ неѡпали́маѧ, сохранѧ́ющїѧ на́съ ѿ ѻ҆́гненныхъ стрѣ́лъ лꙋка́вагѡ.

<red>Р</red>а́дꙋйсѧ, цр҃и́це бцⷣе, ѹ҆пова́нїе и҆ прибѣ́жище на́ша.
