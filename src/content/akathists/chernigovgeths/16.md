---
title: "І҆́косъ и҃"
navigation:
  key: akathists-chernigovgeths-16
  title: "І҆́косъ и҃"
  parent: akathists-chernigovgeths
  order: 16
type: "akathist"
---

## І҆́косъ и҃:

<red>Є҆</red>гда̀ твоѧ̀, влⷣчице, чꙋ́днаѧ і҆кѡ́на въ сто́льный гра́дъ москвꙋ̀ принесе́на бѣ̀: тогда̀ лю́дїе моско́встїи ко ст҃ы́ни твое́й стека́хꙋсѧ и҆ со ѹ҆миле́нїемъ вопїѧ́хꙋ:

<red>Р</red>а́дꙋйсѧ, ра́досте на́ша, ꙗ҆́кѡ на́съ покрыва́еши чтⷭ҇ны́мъ твои́мъ ѻ҆мофо́ромъ. Ра́дꙋйсѧ, ѻ҆би́лїе чꙋде́съ и҆сточа́ющаѧ. Ра́дꙋйсѧ, за на́съ грѣ́шныхъ хода́таице неꙋста́ннаѧ. Ра́дꙋйсѧ, пра́ведныхъ ѹ҆твержде́нїе. Ра́дꙋйсѧ, похвало̀ і҆ере́євъ бл҃гоговѣ́йныхъ. Ра́дꙋйсѧ, покро́ве, ши́ршїй ѻ҆́блака. Ра́дꙋйсѧ, скорбѧ́щихъ ѹ҆тѣше́нїе. Ра́дꙋйсѧ, ю҆́ныхъ вразꙋмле́нїе и҆ напꙋ́тствїе. Ра́дꙋйсѧ, свѣ́те, во тмѣ̀ свѣтѧ́щїй. Ра́дꙋйсѧ, ѹ҆ѧзвле́нїй грѣхо́вныхъ цѣли́тельнице. Ра́дꙋйсѧ, ра́йскїѧ врата̀ ѿверза́ющїѧ. Ра́дꙋйсѧ, къ сн҃ꙋ твоемꙋ̀ и҆ бг҃ꙋ бл҃га́ѧ пꙋтеводи́тельнице.

<red>Р</red>а́дꙋйсѧ, цр҃и́це бцⷣе, ѹ҆пова́нїе и҆ прибѣ́жище на́ша.
