---
title: "І҆́косъ і҃"
navigation:
  key: akathists-chernigovgeths-20
  title: "І҆́косъ і҃"
  parent: akathists-chernigovgeths
  order: 20
type: "akathist"
---

## І҆́косъ і҃:

<red>Ꙗ҆́</red>кѡ и҆ногда̀ при константі́нѣ вели́цѣмъ, та́кѡ и҆ по проше́ствїи и҆спыта́нїѧ ѻ҆́гненнагѡ войны̀ ѻ҆те́чественныѧ хра́ми бж҃їи вно́вь ѿкры́шасѧ и҆ бл҃гоче́стїемъ просїѧ́ша: и҆ ст҃а́ѧ ла́ѵра се́ргїева вно́вь и҆з̾ запꙋсте́нїѧ восста̀. И҆ твоѧ̀, пречⷭ҇таѧ дв҃о, і҆кѡ́на черни́говскаѧ, спи́сокъ то́ѧ чꙋдотво́рныѧ і҆кѡ́ны, въ собо́рѣ ст҃ы́ѧ трⷪ҇цы помеще́на бѣ̀ длѧ̀ почита́нїѧ вѣ́рнымъ. И҆ къ тебѣ̀, пречⷭ҇таѧ, правосла́вный наро́дъ притеко́хъ припа́даѧй и҆ вопїѧ́й:

<red>Р</red>а́дꙋйсѧ, ра́досте на́ша. Ра́дꙋйсѧ, покро́ве ст҃ы́й, ши́ршїй ѻ҆́блака. Ра́дꙋйсѧ, грѣ́шныхъ воззва́нїе. Ра́дꙋйсѧ, пра́ведныхъ ѹ҆тѣше́нїе и҆ ѹ҆крѣпле́нїе. Ра́дꙋйсѧ, потопи́вшїѧ фараѡ́на мы́сленнагѡ. Ра́дꙋйсѧ, вѣ́рнымъ наставле́нїе. Ра́дꙋйсѧ, мі́ра ѡ҆бнови́тельнице. Ра́дꙋйсѧ, кни́го живота̀ вѣ́чнагѡ. Ра́дꙋйсѧ, ѡ҆ тебѣ̀ бо ликꙋ́етъ всѧ́каѧ тва́рь. Ра́дꙋйсѧ, глави́зно прⷪ҇ро́ческихъ слове́съ. Ра́дꙋйсѧ, пред̾ сн҃омъ тво́имъ неꙋсы́пнаѧ хода́таице. Ра́дꙋйсѧ, па́стырей назида́нїе.

<red>Р</red>а́дꙋйсѧ, цр҃и́це бцⷣе, ѹ҆пова́нїе и҆ прибѣ́жище на́ша.
