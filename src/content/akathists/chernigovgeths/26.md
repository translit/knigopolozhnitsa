---
title: "Мл҃тва а҃"
navigation:
  key: akathists-chernigovgeths-26
  title: "Мл҃тва а҃"
  parent: akathists-chernigovgeths
  order: 26
type: "akathist"
---

## Мл҃тва а҃:

<versal>К</versal>ъ комꙋ̀ возопїю̀, влⷣчице на́ша, прест҃а́ѧ бцⷣе, къ комꙋ̀ прибѣ́гнꙋ въ печа́ли мое́й, а҆́ще не къ тебѣ̀, застꙋ́пнице всѣ́хъ трꙋжда́ющихсѧ и҆ ѡ҆бремене́нныхъ: кто̀ пла́чъ мо́й и҆ воздыха́нїе моѐ прїи́метъ, а҆́ще не ты̀, помо́щнице и҆ покрови́тельнице ро́да на́шегѡ; Ѹ҆слы́ши и҆ ны́нѣ моле́нїѧ на́ша, тебѣ̀ приноси́мыѧ, бꙋ́ди на́мъ ѿра́да и҆ ѹ҆тѣше́нїе, всѣ́хъ бл҃гъ пода́тельница. Ѹ҆пра́ви житїѐ на́ше, ꙗ҆́коже вѣ́си. Бꙋ́ди покро́въ млⷭ҇ти твоеѧ̀ на на́съ, грѣ́шныхъ. И҆ ны́нѣ мы̀, смире́ннїи, бл҃года́рнѡ вопїе́мъ: ра́дꙋйсѧ, ра́досте на́ша, покры́й на́съ ѿ всѧ́кагѡ ѕла̀ чтⷭ҇ны́мъ твои́мъ ѻ҆мофо́ромъ. <red>А҆</red>ми́нь.
