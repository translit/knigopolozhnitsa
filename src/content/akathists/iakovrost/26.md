---
title: "Мл҃тва"
navigation:
  key: akathists-iakovrost-26
  title: "Мл҃тва"
  parent: akathists-iakovrost
  order: 26
type: "akathist"
---

## Мл҃тва:

<versal>Ѽ</versal> пречꙋ́дне и҆ преблаже́нне ѻ҆́ч҃е, ст҃и́телю хрⷭ҇то́въ і҆а́кѡве! Съ вѣ́рою и҆ любо́вїю къ тебѣ̀ припа́дающе, мо́лимъ тѧ̀: ѡ҆градѝ на́съ ст҃ы́ми твои́ми мл҃твами ѿ всѧ́кїѧ бѣды̀, ско́рби и҆ болѣ́зни, и҆ ѿ всѧ́кагѡ пра́веднѡ дви́жимагѡ на на́съ гнѣ́ва бж҃їѧ, и҆спросѝ на́мъ ти́хое и҆ безмѧте́жное житїѐ, во всѧ́комъ бл҃гоче́стїи и҆ чистотѣ̀, и҆ помозѝ на́мъ сп҃се́нїе ѹ҆лꙋчи́ти и҆ црⷭ҇твїѧ нбⷭ҇нагѡ дости́гнꙋти. є҆́й, ѹ҆го́дниче бж҃їй и҆ застꙋ́пниче на́шъ! Не при́зри ѹ҆се́рднагѡ моле́нїѧ сегѡ̀ на́шегѡ, но при́зри на ны̀ ми́лостивнѡ и҆ ѹ҆молѝ ѡ҆ на́съ всеще́драго человѣколю́бца бг҃а, да не поги́бнемъ лю́тѣ въ беззако́нїихъ на́шихъ, но да сподо́бимсѧ съ тобо́ю и҆ всѣ́ми ст҃ы́ми сла́вити и҆ воспѣва́ти всест҃о́е и҆́мѧ є҆гѡ̀, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
