---
title: "І҆́косъ в҃і"
navigation:
  key: akathists-iakovrost-24
  title: "І҆́косъ в҃і"
  parent: akathists-iakovrost
  order: 24
type: "akathist"
---

## І҆́косъ в҃і:

<red>П</red>ою́ще по́двиги твоѧ̑ и҆ чꙋдеса̀, ст҃и́телю достобл҃же́нне, честно́е ѹ҆спе́нїе твоѐ сла́вимъ, и҆ ꙗ҆́кѡ па́стырѧ и҆ застꙋ́пника на́шего велича́емъ тѧ̀ зва̑нїи си́ми:

<red>Р</red>а́дꙋйсѧ, прест҃ы́ѧ трⷪ҇цы вѣ́рный покло́нниче: ра́дꙋйсѧ, прест҃ы́ѧ бцⷣы и҆́стинный и҆збра́нниче. Ра́дꙋйсѧ, а҆рха́гг҃лѡвъ и҆ а҆́гг҃лѡвъ собесѣ́дниче: ра́дꙋйсѧ, предте́чи гдⷭ҇нѧ и҆ всѣ́хъ ст҃ы́хъ бл҃же́нный сожи́телю. Ра́дꙋйсѧ, цр҃кве нбⷭ҇ныѧ и҆ земны́ѧ ѹ҆краше́нїе: ра́дꙋйсѧ, ѡ҆ па́ствѣ твое́й земнѣ́й мл҃твенниче неꙋсы́пный. Ра́дꙋйсѧ, ꙗ҆́кѡ при́снѡ со хрⷭ҇то́мъ ца́рствꙋеши: ра́дꙋйсѧ, ꙗ҆́кѡ непрестаю́щїѧ ра́дости є҆гѡ̀ сподо́билсѧ є҆сѝ. Ра́дꙋйсѧ, ѹ҆го́дниче бж҃їй премилосе́рдый: ра́дꙋйсѧ, па́стырю на́шъ прекро́ткий. Ра́дꙋйсѧ, првⷣныхъ весе́лїе: ра́дꙋйсѧ, грѣ́шныхъ ѹ҆пова́нїе.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
