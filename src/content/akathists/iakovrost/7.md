---
title: "Конда́къ д҃"
navigation:
  key: akathists-iakovrost-7
  title: "Конда́къ д҃"
  parent: akathists-iakovrost
  order: 7
type: "akathist"
---

## Конда́къ д҃:

<red>Б</red>ꙋ́рѧ клеветы̀ напра́сныѧ и҆ негодова́нїѧ сатани́нскагѡ возшꙋмѣ̀ на тѧ̀, ст҃и́телю хрⷭ҇то́въ, є҆гда̀ женꙋ̀ грѣ́шнꙋю поми́ловалъ є҆сѝ и҆ сꙋ́дъ кнѧ́жїй ст҃ительскимъ твои́мъ сло́вомъ на ми́лость премѣни́лъ є҆сѝ: человѣ́цы же плотсті́и, лише́ннїи ра́зꙋма дꙋхо́внагѡ, ꙗ҆́кѡ соѻ́бщника беззако́нїю є҆ѧ̀ тѧ̀ ѡ҆клевета́ша; но ты̀, ѿ тѣ́хъ поноша́емь, въ кро́тости пѣ́лъ є҆сѝ сердцевѣ́дцꙋ бг҃ꙋ: <red>А҆</red>ллилꙋ́їа.
