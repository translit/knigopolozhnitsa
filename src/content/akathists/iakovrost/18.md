---
title: "І҆́косъ ѳ҃"
navigation:
  key: akathists-iakovrost-18
  title: "І҆́косъ ѳ҃"
  parent: akathists-iakovrost
  order: 18
type: "akathist"
---

## І҆́косъ ѳ҃:

<red>В</red>иті́ѧ цр҃кве рѡссі́йскїѧ, вели́кїй ст҃и́тель дими́трїй, прише́дъ во ѡ҆би́тель твою̀, ѻ҆́ч҃е на́шъ і҆а́кѡве, поко́й сво́й вѣ́чный въ не́й дꙋ́хомъ предрѣчѐ, глаго́лѧ: сѐ поко́й мо́й, здѣ̀ вселю́сѧ во вѣ́къ вѣ́ка. съ тѣ́мъ ѹ҆́бѡ прⷭ҇то́лꙋ цр҃ѧ̀ сла̑вы предстоѧ̀, моли́сѧ вы́нꙋ ѡ҆ на́съ зовꙋ́щихъ тѝ:

<red>Р</red>а́дꙋйсѧ, ча́ше неистощи́маѧ ми́лостей къ на́мъ гдⷭ҇нихъ: ра́дꙋйсѧ, ѹ҆миле́нїѧ рѣко̀ бл҃готекꙋ́щаѧ. Ра́дꙋйсѧ, дрꙋ́же хрⷭ҇то́въ, до конца̀ вѣ́ренъ є҆мꙋ̀ пребы́вый: ра́дꙋйсѧ, сожи́телю ст҃ы́хъ, при́сный бг҃ꙋ. Ра́дꙋйсѧ, ꙗ҆́кѡ сме́рть твоѧ̀ честна̀ и҆ па́мѧть твоѧ̀ съ похвала́ми: ра́дꙋйсѧ, ꙗ҆́кѡ мзда̀ твоѧ̀ на нб҃сѝ велика̀ и҆ вѣне́цъ тво́й нетлѣ́ненъ. Ра́дꙋйсѧ, со ст҃и́телемъ дими́трїемъ крѣ́пкїй ѡ҆ на́съ мл҃твенниче: ра́дꙋйсѧ, со всѣ́ми ст҃ы́ми ѡ҆ всѣ́хъ вѣ́рныхъ бг҃олюбе́зный хода́таю. Ра́дꙋйсѧ, покро́ве и҆ застꙋпле́нїе притека́ющихъ под̾ кро́въ ѡ҆би́тели твоеѧ̀: ра́дꙋйсѧ, по́моще ско́раѧ и҆ ѹ҆тѣше́нїе всѣ̑мъ призыва́ющымъ тѧ̀. Ра́дꙋйсѧ, ра́досте страны̀ росто́вскїѧ: ра́дꙋйсѧ, сла́во всеѧ̀ держа́вы рѡссі́йскїѧ.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
