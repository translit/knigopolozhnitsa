---
title: "Конда́къ в҃"
navigation:
  key: akathists-iakovrost-3
  title: "Конда́къ в҃"
  parent: akathists-iakovrost
  order: 3
type: "akathist"
---

## Конда́къ в҃:

<red>В</red>и́дѧ гдⷭ҇ь бг҃ъ непоро́чнꙋю дꙋ́шꙋ твою̀, ѻ҆́ч҃е і҆а́кѡве, пред̾ꙋста́ви тебѣ̀ бы́ти а҆рхїпа́стырю цр҃кве росто́вскїѧ, и҆ ꙗ҆́кѡ невѣ́стꙋ добрꙋ̀ тебѣ̀ ю҆̀ врꙋчѝ избра́нникꙋ своемꙋ̀, да пасе́ши бг҃омꙋ́дреннѡ на па́житехъ живоно́сныхъ и҆ бꙋ́деши ѡ҆́бразъ бл҃гоче́стїѧ твоемꙋ̀ ста́дꙋ, наꙋча́ѧ всѧ́къ во́зрастъ вѣ́рныхъ воспѣва́ти: <red>А҆</red>ллилꙋ́їа.
