---
title: "І҆́косъ є҃"
navigation:
  key: akathists-iakovrost-10
  title: "І҆́косъ є҃"
  parent: akathists-iakovrost
  order: 10
type: "akathist"
---

## І҆́косъ є҃:

<red>В</red>и́дѣвъ сꙋетꙋ̀ мі́ра сегѡ̀, бл҃гоꙋти́шїе пꙋсты́ни и҆ житїѐ безмо́лвное па́че престо́ла ст҃и́тельскагѡ, ѻ҆́ч҃е, возлю́билъ є҆сѝ: сегѡ̀ ра́ди кꙋ́щꙋ ма́лꙋ себѣ̀ воздви́гъ, посто́мъ и҆ моли́твою въ не́й хрⷭ҇тꙋ̀ бл҃гоꙋгожда́лъ є҆сѝ и҆ ѡ҆би́тель и҆́ноческꙋю созда́лъ є҆сѝ, въ не́йже тебѣ̀ зове́мъ си́це:

<red>Р</red>а́дꙋйсѧ, прпⷣбныхъ ѹ҆добре́нїе: ра́дꙋйсѧ, по́стникѡвъ похвало̀. Ра́дꙋйсѧ, безмо́лвїѧ рачи́телю: ра́дꙋйсѧ, мл҃твъ бл҃гоꙋха́нныхъ ѳѷмїа́ме. Ра́дꙋйсѧ, слезы̀ моли́твєнныѧ ѡ҆би́льнѡ и҆сточи́вый: ра́дꙋйсѧ, пла́чемъ вре́меннымъ бл҃же́нство вѣ́чное ѹ҆лꙋчи́вый. Ра́дꙋйсѧ, ѡ҆би́тели твоеѧ̀ сла́во и҆ ѹ҆краше́нїе: ра́дꙋйсѧ, мона́шествꙋющихъ въ не́й ти́хаѧ ѿра́до и҆ ѹ҆тѣше́нїе. Ра́дꙋйсѧ, сокро́вище нетлѣ́нное, ѿ моли́твъ на́шихъ некры́ющеесѧ: ра́дꙋйсѧ, кла́дезю млⷭ҇тей гдⷭ҇них, ѿ на́съ не ѹ҆таи́выйсѧ. Ра́дꙋйсѧ, свѣти́льниче гдⷭ҇ень, цр҃ковь хрⷭ҇то́вꙋ ѡ҆зарѧ́ѧй: ра́дꙋйсѧ, теплото̀ любвѐ бжⷭ҇твенныѧ, вѣ́рныхъ сердца̀ согрѣва́ющаѧ.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
