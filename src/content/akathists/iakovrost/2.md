---
title: "І҆́косъ а҃"
navigation:
  key: akathists-iakovrost-2
  title: "І҆́косъ а҃"
  parent: akathists-iakovrost
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ земна́гѡ тѧ̀ а҆́гг҃ла и҆ человѣ́ка нбⷭ҇нагѡ показа̀ на́мъ вои́стиннꙋ, ѻ҆́ч҃е і҆а́кѡве: тѣ́мже тебѣ̀, ѿ рожде́нїѧ бг҃ꙋ ѡ҆свѧще́ннаго и҆ ди́внымъ видѣ́нїемъ во а҆рхїере́а гра́дꙋ росто́вꙋ предвозвѣще́ннаго, ѹ҆блажа́емъ похвала́ми си́ми:

<red>Р</red>а́дꙋйсѧ, бл҃гослове́ннаѧ ѿрасле роди́телей бл҃гочести́выхъ: ра́дꙋйсѧ, ѻ҆ц҃а̀ нбⷭ҇нагѡ ча́до превожделѣ́нное. Ра́дꙋйсѧ, ѿ ю҆́ности твоеѧ̀ блгⷣти преиспо́лненный: ра́дꙋйсѧ, ра́бе бж҃їй, бл҃гі́й и҆ вѣ́рный. Ра́дꙋйсѧ, гра́да росто́ва а҆рхїере́ю бг҃оизбра́нный: ра́дꙋйсѧ, всѣ̑мъ вѣ̑рнымъ па́стырю предо́брый. Ра́дꙋйсѧ, на нб҃сѝ пребыва́ѧй ѹ҆ гдⷭ҇а во ѡ҆би́телехъ є҆гѡ̀: ра́дꙋйсѧ, бл҃года́тною по́мощїю не ѡ҆ставлѧ́ѧй и҆ на́съ на землѝ живꙋ́щихъ. Ра́дꙋйсѧ, блгⷣти ст҃а́гѡ дх҃а сосꙋ́де бл҃гоꙋха́нный: ра́дꙋйсѧ, милосе́рдїѧ бж҃їѧ къ лю́демъ ча́ше неистощи́маѧ. Ра́дꙋйсѧ, селе́нїе сла́вы бж҃їѧ, дꙋ́шꙋ твою̀ па́че мѡѷсе́евы и҆спо́лнившїѧ: ра́дꙋйсѧ, промышле́нїѧ бж҃їѧ сокро́вище пречꙋ́дное.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
