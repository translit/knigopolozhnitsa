---
title: "І҆́косъ і҃"
navigation:
  key: akathists-iakovrost-20
  title: "І҆́косъ і҃"
  parent: akathists-iakovrost
  order: 20
type: "akathist"
---

## І҆́косъ і҃:

<red>С</red>тѣ́нꙋ ѡ҆гражде́нїѧ ѡ҆би́тели твое́й и҆сповѣ́дꙋемъ тѧ̀, ст҃и́телю хрⷭ҇то́въ: ю҆́же бо при жи́зни твое́й трꙋдолю́бнѡ ѹ҆стро́илъ є҆сѝ, сїю̀ и҆ доны́нѣ нерꙋши́мꙋ, сла́внꙋ и҆ бл҃голѣ́пнꙋ храни́ши, и҆ въ не́й, ꙗ҆́кѡ сокро́вище многоцѣ́нно, многоцѣлє́бныѧ мо́щи твоѧ̑ сокры́лъ є҆сѝ на́мъ, восхвалѧ́ющымъ тѧ̀ си́це:

<red>Р</red>а́дꙋйсѧ, бг҃одаро́ванный на́шъ застꙋ́пниче: ра́дꙋйсѧ, милосе́рдый дꙋ́шъ и҆ тѣле́съ на́шихъ цѣле́бниче. Ра́дꙋйсѧ, въ со́нїихъ и҆ видѣ́нїихъ вѣ́рныѧ посѣща́ѧй: ра́дꙋйсѧ, въ бѣда́хъ и҆ ско́рбехъ сꙋ́щымъ ѹ҆тѣше́нїе низпосыла́ѧй. Ра́дꙋйсѧ, болѣ́зни неисцѣ́льныѧ ско́ро врачꙋ́ѧй: ра́дꙋйсѧ, въ напа́стѣхъ и҆ гоне́нїихъ стра́ждꙋщыѧ застꙋпа́ѧй. Ра́дꙋйсѧ, бога́тство ѹ҆тѣше́нїѧ, тꙋ́не всѣ̑мъ подае́мое: ра́дꙋйсѧ, сокро́вищнице бла̑гъ вѣ́чныхъ, всѣ̑мъ ѿве́рстаѧ. Ра́дꙋйсѧ, ѡ҆би́тели твоеѧ̀ покро́ве и҆ ѡ҆гражде́нїе: ра́дꙋйсѧ, и҆́ночествꙋющихъ въ не́й бл҃госкорбѧ́щихъ ра́дованїе. Ра́дꙋйсѧ, и҆зба́вителю на́шъ ѿ всѧ́кїѧ нꙋжды̀ и҆ печа́ли: ра́дꙋйсѧ, храни́телю на́шъ ѿ всѧ́кагѡ ѡ҆ѕлобле́нїѧ вра́жїѧ.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
