---
title: "І҆́косъ а҃і"
navigation:
  key: akathists-iakovrost-22
  title: "І҆́косъ а҃і"
  parent: akathists-iakovrost
  order: 22
type: "akathist"
---

## І҆́косъ а҃і:

<red>С</red>вѣтонѡ́сныѧ лꙋчѝ бжⷭ҇твенныхъ ми́лостей сокрове́ннѡ на́мъ и҆злива́еши, ст҃и́телю бж҃їй, сегѡ̀ ра́ди просла́висѧ и҆́мѧ твоѐ во все́й странѣ̀ на́шей правосла́внѣй, ꙗ҆́кѡ чꙋдотво́рца пресла́вна и҆ предста́телѧ многомо́щна ко гдⷭ҇ꙋ тѧ̀ почита́ющей: тѣ́мже и҆ мы̀, застꙋпле́нїѧ твоегѡ̀ просѧ́ще, вопїе́мъ тѝ и҆з̾ глꙋбины̀ серде́чныѧ:

<red>Р</red>а́дꙋйсѧ, а҆́гг҃ле земны́й и҆ человѣ́че нбⷭ҇ный: ра́дꙋйсѧ, го́рнѧгѡ і҆ерⷭ҇ли́ма жи́телю всебл҃же́нный. Ра́дꙋйсѧ, соприча́стниче ра́дости гдⷭ҇а твоегѡ̀: ра́дꙋйсѧ, созерца́телю непристꙋ́пныѧ сла́вы трїѷпоста́снагѡ бжⷭ҇тва̀. Ра́дꙋйсѧ, сла́вою нетлѣ́нною ѹ҆кра́шенный на землѝ: ра́дꙋйсѧ, вѣнце́мъ безсме́ртїѧ ѹ҆вѣнча́нный на нб҃сѝ. Ра́дꙋйсѧ, вожделѣ́нное ѻ҆те́чество нбⷭ҇ное ѹ҆наслѣ́дивый: ра́дꙋйсѧ, и҆ земно́е ѻ҆те́чество твоѐ въ мл҃твахъ не забыва́ѧй. Ра́дꙋйсѧ, ѿ земны́хъ къ нбⷭ҇нымъ дꙋ́хъ на́шъ возвыша́ѧй: ра́дꙋйсѧ, къ сокро́вищꙋ на́шемꙋ, сладча́йшемꙋ і҆и҃сꙋ, сердца̀ на́ша ѡ҆браща́ѧй. Ра́дꙋйсѧ, зарѐ бж҃їѧ свѣ́та: ра́дꙋйсѧ, ти́хое сїѧ́нїе бж҃їей блгⷣти.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
