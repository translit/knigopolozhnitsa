---
title: "І҆́косъ и҃"
navigation:
  key: akathists-iakovrost-16
  title: "І҆́косъ и҃"
  parent: akathists-iakovrost
  order: 16
type: "akathist"
---

## І҆́косъ и҃:

<red>В</red>е́сь ѡ҆сщ҃е́нъ блгⷣтїю дх҃а ст҃а́гѡ бг҃оно́сецъ пока́залсѧ є҆сѝ ст҃и́тельскимъ слꙋже́нїемъ и҆ равноа҆́гг҃льнымъ житїе́мъ твои́мъ, є҆́же ѹ҆бл҃жа́юще, воспѣва́емъ тѝ си́це:

<red>Р</red>а́дꙋйсѧ, до́брый а҆́гг҃ле цр҃кве росто́вскїѧ: ра́дꙋйсѧ, на́шъ а҆по́столе, въ трꙋдѣ́хъ и҆ болѣ́знехъ хрⷭ҇та̀ бл҃говѣствова́вый. Ра́дꙋйсѧ, и҆сповѣ́дниче вѣ́ры, непра́ведное гоне́нїе претерпѣ́вый: ра́дꙋйсѧ, любо́вь бж҃їю на мꙋ́ки себѐ преда́нїемъ запечатлѣ́вый. Ра́дꙋйсѧ, по́стниче и҆ мл҃твенниче преди́вный: ра́дꙋйсѧ, па́стырю и҆ ѹ҆чи́телю предо́брый. Ра́дꙋйсѧ, сле́зный сѣ́ѧтелю ра́дости нбⷭ҇ныѧ: ра́дꙋйсѧ, за́повѣдей хрⷭ҇то́выхъ вѣ́рный и҆сполни́телю. Ра́дꙋйсѧ, трꙋдолюби́вый дѣ́лателю вїногра́да хрⷭ҇то́ва: ра́дꙋйсѧ, неꙋсы́пный мл҃твенниче ѡ҆ твое́мъ ста́дѣ. Ра́дꙋйсѧ, бл҃года́тный ѹ҆крѣпи́телю немоществꙋ́ющихъ: ра́дꙋйсѧ, бл҃гослове́нное ѹ҆твержде́нїе по́двигомъ до́брымъ подвиза́ющихсѧ.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
