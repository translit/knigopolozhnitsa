---
title: "І҆́косъ в҃"
navigation:
  key: akathists-iakovrost-4
  title: "І҆́косъ в҃"
  parent: akathists-iakovrost
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣ́щенъ свы́ше тебѣ̀ дарова́сѧ, ст҃и́телю бж҃їй, и҆́мже ѕловѣ́рїе є҆ретїка̀ маркїа́на ѹ҆разꙋмѣ́лъ є҆сѝ, лжеꙋче́нїемъ і҆кѡнобо́рнымъ тишинꙋ̀ цр҃кве росто́вскїѧ смꙋти́ти дерзнꙋ́вша, тѣ́мже сегѡ̀ ѹ҆хищре́нное лжеслове́сїе мече́мъ бж҃їѧ сло́ва ѿрази́лъ є҆сѝ и҆ па́ствꙋ твою̀ ѿ гꙋби́телѧ ѡ҆гради́лъ є҆сѝ, тебѣ̀ благоче́стнѡ зовꙋ́щꙋю:

<red>Р</red>а́дꙋйсѧ, правосла́вїѧ побо́рниче: ра́дꙋйсѧ, ѕловѣ́рїѧ ѡ҆бличи́телю. Ра́дꙋйсѧ, бл҃гоче́стїѧ ѹ҆чи́телю: ра́дꙋйсѧ, ѕлоче́стїѧ и҆скорени́телю. Ра́дꙋйсѧ, достоподража́тельный і҆кѡ́нъ ст҃ы́хъ почита́телю: ра́дꙋйсѧ, є҆́реси їкѡнобо́рныѧ ѿгна́телю. Ра́дꙋйсѧ, правовѣ́рꙋющихъ при́сное ѹ҆твержде́нїе и҆ ѹ҆тѣше́нїе: ра́дꙋйсѧ, бл҃гоче́стнѡ живꙋ́щихъ бо́дрость и҆ ѹ҆крѣпле́нїе. Ра́дꙋйсѧ, крѣ́посте гдⷭ҇нѧ, ѿ вра̑гъ крⷭ҇та̀ хрⷭ҇то́ва неѡдоле́ннаѧ: ра́дꙋйсѧ, ѡ҆бꙋрева́ємымъ ѹ҆бѣ́жище бл҃гоꙋти́шное. Ра́дꙋйсѧ, фараѡ́на а҆́дскагѡ посрами́телю: ра́дꙋйсѧ, въ го́рнїй і҆ерⷭ҇ли́мъ на́шъ пꙋтеводи́телю.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
