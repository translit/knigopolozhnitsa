---
title: "Конда́къ є҃"
navigation:
  key: akathists-iakovrost-9
  title: "Конда́къ є҃"
  parent: akathists-iakovrost
  order: 9
type: "akathist"
---

## Конда́къ є҃:

<red>Б</red>г҃оте́чное ше́ствїе твоѐ по вода́мъ Нера-є҆зе́ра на ма́нтїи ст҃и́тельстѣй ви́дѣвше лю́дїе росто́встїи, непоро́чность твою̀ а҆́бїе ѹ҆разꙋмѣ́ша: тѣ́мже ѡ҆ свое́мъ согрѣше́нїи сокрꙋша́ющесѧ, вслѣ́дъ тебѣ̀ по вода́мъ и҆дꙋ́щагѡ потеко́ша, ѡ҆ проще́нїи и҆ разрѣше́нїи своеѧ̀ вины̀ сле́знѡ вопїю́ще. Ты̀ же, неѕло́биве ѻ҆́ч҃е, проще́нїе тѣ̑мъ дарова́лъ є҆сѝ и҆ поꙋча́лъ є҆сѝ ты̑ѧ ко ѡ҆сꙋжде́нїю бли́жнѧгѡ нескѡ́рымъ бы́ти, но грѣхѝ своѧ̑ па́мѧтствꙋюще, смире́ннѡ пѣ́ти спⷭ҇телю грѣ́шныхъ: <red>А҆</red>ллилꙋ́їа.
