---
title: "І҆́косъ з҃"
navigation:
  key: akathists-iakovrost-14
  title: "І҆́косъ з҃"
  parent: akathists-iakovrost
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ но́ѧ нача́льника ковче́га мы́сленнагѡ, сла́ныѧ во́ды мо́рѧ жите́йскагѡ невре́днѡ преше́дшаго, вѣ́рою познава́емъ, ѻ҆́ч҃е на́шъ і҆а́кѡве. Помозѝ ѹ҆́бѡ и҆ на́мъ сп҃се́нїе ѹ҆лꙋчи́ти и҆ ти́хагѡ приста́нища ѿ жите́йскихъ пла́ванїй дости́гнꙋти, тебѣ̀ зовꙋ́щымъ:

<red>Р</red>а́дꙋйсѧ, кора́блецемъ си́лы и҆ хране́нїѧ бж҃їѧ є҆стество̀ водно́е немо́креннѡ преше́дый: ра́дꙋйсѧ, ѿ бꙋ́рь жите́йскихъ прибѣ́жище всѣ̑мъ да́рꙋѧй. Ра́дꙋйсѧ, вертогра́де мы́сленный, плодѡ́въ дх҃а ѡ҆би́льнѡ и҆спо́лненный: ра́дꙋйсѧ, са́де дꙋхо́вный, цвѣ́ты добродѣ́телей при́снѡ бл҃гоꙋха́ѧй. Ра́дꙋйсѧ, свѣщѐ, въ мл҃твахъ къ бг҃ꙋ за на́съ неꙋгаси́мѡ горѧ́щаѧ: ра́дꙋйсѧ, мѵ́ро драго́е, цр҃ковь хрⷭ҇то́вꙋ ѡ҆благоꙋха́вшее. Ра́дꙋйсѧ, ма́слино бл҃гопло́днаѧ, є҆ле́й млⷭ҇рдїѧ бж҃їѧ ѡ҆би́льнѡ и҆сточа́ющаѧ: ра́дꙋйсѧ, и҆сто́чниче неизсѧка́емый чꙋде́съ блгⷣти. Ра́дꙋйсѧ, скорбѧ́щихъ при́снѡ гото́вый ѹ҆тѣ́шителю: ра́дꙋйсѧ, болѧ́щихъ безме́здный цѣли́телю. Ра́дꙋйсѧ, во всѣ́хъ бѣда́хъ на́шихъ и҆ напа́стѣхъ вѣ́рное прибѣ́жище: ра́дꙋйсѧ, всѣ́хъ ми́лостей бж҃їихъ на́мъ при́сный хода́таю.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
