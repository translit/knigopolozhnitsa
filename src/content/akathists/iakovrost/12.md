---
title: "І҆́косъ ѕ҃"
navigation:
  key: akathists-iakovrost-12
  title: "І҆́косъ ѕ҃"
  parent: akathists-iakovrost
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ꙗ҆́кѡ свѣти́ло бг҃освѣ́тлое, па́ствѣ твое́й сїѧ́нїемъ высо́кихъ добродѣ́телей, ѻ҆́ч҃е і҆а́кѡве, мл҃твенниче ѡ҆ на́съ неꙋсы́пный по до́лгꙋ воспѣва́ющихъ тѧ̀ си́це:

<red>Р</red>а́дꙋйсѧ, вели́кїй ѹ҆го́дниче бж҃їй, мно́гими дарова̑нїи бл҃года́тными ѹ҆кра́шенный: ра́дꙋйсѧ, пресла́вными чꙋдесы̀ ѿ бг҃а просла́вленный. Ра́дꙋйсѧ, свѣ́томъ ст҃ы́ни вы́шнѧгѡ ѡ҆заре́нный: ра́дꙋйсѧ, красото́ю жи́зни нбⷭ҇ныѧ ѡ҆сїѧ́нный. Ра́дꙋйсѧ, прера́достное вѣ́рныхъ ча́дъ цр҃кве ѹ҆тѣше́нїе: ра́дꙋйсѧ, тє́мнымъ си́ламъ а҆́дскимъ нестерпи́мое слы́шанїе и҆ видѣ́нїе. Ра́дꙋйсѧ, бл҃же́нство чи́стыхъ се́рдцемъ ѹ҆наслѣ́дивый: ра́дꙋйсѧ, лицезрѣ́нїѧ бж҃їѧ при́снѡ наслажда́ѧйсѧ. Ра́дꙋйсѧ, дꙋ́шꙋ твою̀ во ѡ҆би́тель прест҃ы́ѧ трⷪ҇цы ѹ҆стро́ивый: ра́дꙋйсѧ, ꙗ҆́кѡ всѣ́мъ житїе́мъ твои́мъ гдⷭ҇а сла́внѡ просла́вилъ є҆сѝ. Ра́дꙋйсѧ, гра́да росто́ва храни́телю и҆ застꙋ́пниче: ра́дꙋйсѧ, всеѧ̀ рѡссі́йскїѧ страны̀ предста́телю и҆ мл҃твенниче.

<red>Р</red>а́дꙋйсѧ, ст҃и́телю і҆а́кѡве, пресла́вный чꙋдотво́рче.
