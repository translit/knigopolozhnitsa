---
title: "І҆́косъ з҃"
navigation:
  key: akathists-gerasimiord-14
  title: "І҆́косъ з҃"
  parent: akathists-gerasimiord
  order: 14
type: "akathist"
---

## І҆́косъ з҃:

<red>Н</red>о́вый показа́лъ є҆сѝ гра́дъ, пꙋсты́ню і҆ѻрда́нскꙋю, гера́сїме, всечестны́й ѻ҆́ч҃е, и҆́бо сїю̀ ꙗ҆́кѡ и҆́нꙋю ѳиваи́дꙋ и҆ нитрі́ю мона́хѡвъ и҆спо́лнилъ є҆сѝ, вопїю́щихъ тѝ ны́нѣ во црⷭ҇твїи та́кѡ:

<red>Р</red>а́дꙋйсѧ, є҆ѵфѵ́мїю є҆динонра́вне: ра́дꙋйсѧ, а҆нтѡ́нїю единоре́вностне. Ра́дꙋйсѧ, ѻ҆нꙋ́фрїю равноче́стне: ра́дꙋйсѧ, пахѡ́мїю равностоѧтельне. Ра́дꙋйсѧ, ꙗ҆́кѡ а҆гаѳѡ́нꙋ подража́лъ є҆сѝ честно́мꙋ: ра́дꙋйсѧ, ꙗ҆́кѡ паѵ́сїю поревнова́лъ є҆сѝ сла́вномꙋ. Ра́дꙋйсѧ, и҆мы́й а҆рсе́нїево горѣ́нїе: ра́дꙋйсѧ, подвиза́выйсѧ въ па́мвовомъ несмѣѧ́нїи.

<red>Р</red>а́дꙋйсѧ, прпⷣбне гера́сїме, всепочита́емый пꙋстынножи́телю.
