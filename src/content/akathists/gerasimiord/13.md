---
title: "Конда́къ з҃"
navigation:
  key: akathists-gerasimiord-13
  title: "Конда́къ з҃"
  parent: akathists-gerasimiord
  order: 13
type: "akathist"
---

## Конда́къ з҃:

<red>Х</red>отѧ̀ ко и҆сто́чникꙋ воды̀ живы́ѧ прини́кнꙋти, вы́нꙋ поꙋча́лсѧ є҆сѝ въ зако́нѣ гдⷭ҇ни, и҆ сегѡ̀ ра́ди непоколеби́мъ ꙗ҆́кѡ ка́мень пока́залсѧ є҆сѝ, и҆ ꙗ҆ви́лсѧ крѣ́покъ во и҆скꙋше́нїихъ, и҆ позна́лсѧ ѿ ѻ҆ц҃є́въ соверше́нъ, и҆̀же ви́дѧще льва̀, во́дꙋ носѧ́ща, чꙋдѧ́хꙋсѧ, вопїю́ще: <red>А҆</red>ллилꙋ́їа.
