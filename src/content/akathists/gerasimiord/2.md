---
title: "І҆́косъ а҃"
navigation:
  key: akathists-gerasimiord-2
  title: "І҆́косъ а҃"
  parent: akathists-gerasimiord
  order: 2
type: "akathist"
---

## І҆́косъ а҃:

<red>А҆́</red>гг҃лъ ѿ человѣ̑къ бы́лъ є҆сѝ, прпⷣбне, прите́къ ѿ землѝ къ нбⷭ҇нымъ. ны́нѣ же со безпло́тными ра́дꙋющасѧ тѧ̀ зрѧ̀, ѹ҆жаса́юсѧ и҆ стра́хомъ зо́вꙋ тѝ ѿ дꙋшѝ сїѧ̑:

<red>Р</red>а́дꙋйсѧ, ликі́и бжⷭ҇твенный пло́де: ра́дꙋйсѧ, і҆ѻрда́на нетлѣ́ннаѧ сла́во. Ра́дꙋйсѧ, добродѣ́тели дрꙋ́же и҆́стинный: ра́дꙋйсѧ, хрⷭ҇та̀ моегѡ̀ слꙋжи́телю велича́йшїй. Ра́дꙋйсѧ, ꙗ҆́кѡ всѧ̑ ѿда́лъ є҆сѝ и҆ прїѡбрѣ́лъ хрⷭ҇та̀: ра́дꙋйсѧ, ꙗ҆́кѡ всѧ̑ въ тщетꙋ̀ вмѣни́лъ є҆сѝ є҆гѡ̀ ра́ди. Ра́дꙋйсѧ, ꙗ҆́кѡ ѹ҆диви́шасѧ тѝ а҆́гг҃ли: ра́дꙋйсѧ, ꙗ҆́кѡ тебѐ и҆ ѕвѣ́рїе почто́ша.

<red>Р</red>а́дꙋйсѧ, прпⷣбне гера́сїме, всепочита́емый пꙋстынножи́телю.
