---
title: "І҆́косъ а҃і"
navigation:
  key: akathists-gerasimiord-22
  title: "І҆́косъ а҃і"
  parent: akathists-gerasimiord
  order: 22
type: "akathist"
---

## І҆́косъ а҃і:

<red>С</red>вѣ́тъ сы́й въ пꙋсты́ни, просвѣща́лъ є҆сѝ ѹ҆ченикѝ твоѧ̑ во странѣ̀ і҆ѻрда́нстѣй: вжига́ѧй бо ѻ҆́гнь невеще́ственный, наставлѧ́лъ є҆сѝ къ ра́зꙋмꙋ бжⷭ҇твенномꙋ всѧ̑, мꙋ́дре просвѣща́ѧ и҆́хъ, и҆же бл҃года́рнѡ вопїѧ́хꙋ тѝ сїѧ̑:

<red>Р</red>а́дꙋйсѧ, мона́хѡвъ слꙋ́хи возвеселѧ́ѧй: ра́дꙋйсѧ, си́хъ мно́жєства къ бг҃ꙋ приведы́й. Ра́дꙋйсѧ, новонача́льныхъ въ кїнові́ю прїима́вый: ра́дꙋйсѧ, ѹ҆соверши́вшихсѧ въ пꙋсты́ню ѿсыла́вый. Ра́дꙋйсѧ, подви́жникѡвъ свѧще́ннаѧ сла́досте: ра́дꙋйсѧ, и҆́нокѡвъ нбⷭ҇наѧ ра́досте. Ра́дꙋйсѧ, и҆́мже похвалѧ́ютсѧ бл҃гоговѣ́йнїи: ра́дꙋйсѧ, и҆́мже ѡ҆хранѧ́ютсѧ цѣломꙋ́дрїи.

<red>Р</red>а́дꙋйсѧ, прпⷣбне гера́сїме, всепочита́емый пꙋстынножи́телю.
