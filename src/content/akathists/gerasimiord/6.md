---
title: "І҆́косъ г҃"
navigation:
  key: akathists-gerasimiord-6
  title: "І҆́косъ г҃"
  parent: akathists-gerasimiord
  order: 6
type: "akathist"
---

## І҆́косъ г҃:

<red>И҆</red>мы́й бжⷭ҇твеннꙋю ре́вность, гера́сїме, въ се́рдцѣ твое́мъ, и҆ бжⷭ҇твенный свѣ́тъ, и҆сполнѧ́ѧй є҆̀, восхожде́нїѧ твори́лъ є҆сѝ непреста́ннѡ, и҆ до́брꙋю кꙋ́плю тала́нтѡмъ содѣ́ѧвъ, ра́довалсѧ є҆сѝ. мы̀ же, чꙋдѧ́щесѧ, вопїе́мъ тѝ разꙋ́мнѡ сицева́ѧ:

<red>Р</red>а́дꙋйсѧ, высото̀ бг҃омыслїѧ: ра́дꙋйсѧ, смире́нїѧ глꙋбино̀. Ра́дꙋйсѧ, безмо́лвїѧ пла́меню неꙋсы́пный: ра́дꙋйсѧ, воздержа́нїѧ пра́вило вѣрнѣ́йшее. Ра́дꙋйсѧ, ѹ҆краше́нїе мона́хѡвъ трезвѧ́щихсѧ: ра́дꙋйсѧ, похвало̀ подви́жникѡвъ добродѣ́тельныхъ. Ра́дꙋйсѧ, свѣ́тлаѧ прпⷣбныхъ красото̀: ра́дꙋйсѧ, сла́внаѧ ст҃ы́хъ добро́то.

<red>Р</red>а́дꙋйсѧ, прпⷣбне гера́сїме, всепочита́емый пꙋстынножи́телю.
