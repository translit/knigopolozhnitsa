---
title: "І҆́косъ є҃"
navigation:
  key: akathists-gerasimiord-10
  title: "І҆́косъ є҃"
  parent: akathists-gerasimiord
  order: 10
type: "akathist"
---

## І҆́косъ є҃:

<red>В</red>и́дѣша ли́цы пꙋсты́нныхъ ѻ҆ц҃є́въ гера́сїма честна́гѡ на і҆ѻрда́нѣ, и҆ ꙗ҆́кѡ па́ѵла почита́юще є҆го̀ и҆ но́ваго антѡ́нїа, тща́щагосѧ си́хъ пꙋте́мъ слѣ́довати, дивѧ́щесѧ вопїѧ́хꙋ си́це:

<red>Р</red>а́дꙋйсѧ, ѕвѣздо̀, бжⷭ҇твеннꙋю свѣ́тлость ꙗ҆влѧ́ющаѧ: ра́дꙋйсѧ, ѻ҆гню̀, тьмꙋ̀ вра́жїю ѿгонѧ́ющїй. Ра́дꙋйсѧ, ꙗ҆́кѡ попра́лъ є҆сѝ напа̑сти дїа́вѡльскїѧ: ра́дꙋйсѧ, ꙗ҆́кѡ смири́лъ є҆сѝ де́монскꙋю горды́ню. Ра́дꙋйсѧ, и҆з̾ глꙋбины̀ страсте́й воззва́нїе: ра́дꙋйсѧ, ѡ҆мраче́нныхъ ѕло́бою и҆справле́нїе. Ра́дꙋйсѧ, ста́да твоегѡ̀ защи́тителю и҆ и҆зба́вителю: ра́дꙋйсѧ, ѹ҆чени̑къ твои́хъ наста́вниче и҆ ѹ҆чи́телю.

<red>Р</red>а́дꙋйсѧ, прпⷣбне гера́сїме, всепочита́емый пꙋстынножи́телю.
