---
title: "І҆́косъ д҃"
navigation:
  key: akathists-gerasimiord-8
  title: "І҆́косъ д҃"
  parent: akathists-gerasimiord
  order: 8
type: "akathist"
---

## І҆́косъ д҃:

<red>С</red>лы́шаша живꙋ́щїи во странѣ̀ і҆ѻрда́нстѣй сла́вꙋ твою̀, и҆ теко́ша въ пꙋсты́ню ви́дѣти тѧ̀: мы̀ же, сла́вꙋ твою̀ ѹ҆ прⷭ҇то́ла вседержи́телева до́брѣ вѣ́дѧще, моли́твеннѡ къ тебѣ̀ въ пꙋсты́ни житїѧ̀ на́шегѡ притека́емъ, хва́лѧще тѧ̀ пѣ̑нїи таковы́ми:

<red>Р</red>а́дꙋйсѧ, мꙋ́дрый стадонача́льниче: ра́дꙋйсѧ, па́стырю на́шъ до́брый. Ра́дꙋйсѧ, мона́хѡвъ рꙋководи́телю: ра́дꙋйсѧ, въ по́двизѣ сꙋ́щихъ предста́телю. Ра́дꙋйсѧ, свѣти́ло і҆ѻрда́на ꙗ҆снѣ́йшее: ра́дꙋйсѧ, лампа́до пꙋсты́ни пресвѣ́тлаѧ. Ра́дꙋйсѧ, и҆́мже просла́висѧ бг҃ъ: ра́дꙋйсѧ, и҆́мже вра́гъ посрами́сѧ.

<red>Р</red>а́дꙋйсѧ, прпⷣбне гера́сїме, всепочита́емый пꙋстынножи́телю.
