---
title: "І҆́косъ и҃"
navigation:
  key: akathists-gerasimiord-16
  title: "І҆́косъ и҃"
  parent: akathists-gerasimiord
  order: 16
type: "akathist"
---

## І҆́косъ и҃:

<red>В</red>е́сь бы́въ въ вы́шнихъ, пречꙋ́дный, ни́жнихъ же ѿдалѧ́ѧсѧ, ѿхожда́ше гера́сїмъ бжⷭ҇твенный, ѹ҆кра́шенъ добродѣ́тельми, ѿ всѣ́хъ же лю́бимъ и҆ восхвалѧ́емъ си́це:

<red>Р</red>а́дꙋйсѧ, пꙋсты́ни ди́вный цвѣ́те: ра́дꙋйсѧ, въ безво́днѣй и҆сто́чниче чꙋ́дный. Ра́дꙋйсѧ, ѡ҆свѧще́нїе сп҃си́тельное: ра́дꙋйсѧ, кади́ло бг҃опрїѧ́тное. Ра́дꙋйсѧ, ве́лїй въ подвиза́нїи: ра́дꙋйсѧ, бо́лїй въ мꙋдрова́нїи. Ра́дꙋйсѧ, и҆́мже преле́стникъ посрами́сѧ: ра́дꙋйсѧ, и҆́мже сатана̀ низве́ржесѧ.

<red>Р</red>а́дꙋйсѧ, прпⷣбне гера́сїме, всепочита́емый пꙋстынножи́телю.
