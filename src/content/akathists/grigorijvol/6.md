---
title: "І҆́косъ г҃"
navigation:
  key: akathists-grigorijvol-6
  title: "І҆́косъ г҃"
  parent: akathists-grigorijvol
  order: 6
type: "akathist"
---

## І҆́косъ г҃:

<red>И҆</red>мѣ́ѧ тве́рдое предложе́нїе до конца̀ ѡ҆ста́вити мі́ръ, по преставле́нїи че́стныхъ роди́телей твои́хъ, всѧ̑ и҆мѣ̑нїѧ твоѧ̑ ни́щымъ и҆ ѹ҆бѡ́гимъ разда́лъ є҆сѝ, да стѧ́жеши себѣ̀ сокро́вище на нб҃сѝ, є҆го́же ѡ҆брѣстѝ сподо́би и҆ на́съ, пѣсносло́вѧщихъ тѧ̀:

<red>Р</red>а́дꙋйсѧ, сла́внаѧ мі́ра сегѡ̀ во ѹ҆ме́ты вмѣни́вый: ра́дꙋйсѧ, ꙗ҆́кѡ дꙋше́ю твое́ю предложи́вый собра́ти бога́тство нетлѣ́нное. Ра́дꙋйсѧ, въ весе́лїи се́рдца крⷭ҇тъ хрⷭ҇то́въ на ра́мо твоѐ взе́мый: ра́дꙋйсѧ, хрⷭ҇толюби́выми трꙋда́ми крѣ́пость дꙋ́ха стѧжа́вый. Ра́дꙋйсѧ, слеза́ми, ꙗ҆́кѡ росо́ю, дꙋше́внꙋю ни́вꙋ напои́вый: ра́дꙋйсѧ, тща́выйсѧ не себѣ̀, но хрⷭ҇тꙋ̀ жи́ти безстра́стїемъ. Ра́дꙋйсѧ, со́вѣстїю чи́стою въ мл҃твахъ а҆́ки безпло́тенъ бы́вый: ра́дꙋйсѧ, на бг҃окраснꙋю добро́тꙋ взира́ѧ, ѿ плотскі́ѧ добро́ты ѻ҆́ко твоѐ ѿврати́вый. Ра́дꙋйсѧ, посто́мъ, бдѣ́нїемъ, воздержа́нїемъ ле́сть мі́ра и҆ пло́ти низложи́вый.

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
