---
title: "Конда́къ а҃"
navigation:
  key: akathists-grigorijvol-1
  title: "Конда́къ а҃"
  parent: akathists-grigorijvol
  order: 1
type: "akathist"
---

## Конда́къ а҃:

<red>В</red>озбра́нный ѹ҆го́дниче хрⷭ҇то́въ, свѧ́те григо́рїе, ꙗ҆́кѡ бл҃гі́й ра́бъ вше́дый въ ра́дость гдⷭ҇а твоегѡ̀, молѝ влⷣкꙋ нб҃сѐ и҆ землѝ пода́ти на́мъ бл҃года́ть свы́ше, съ терпѣ́нїемъ до конца̀ понестѝ бл҃го́е и҆ ле́гкое и҆́го є҆гѡ̀, да зове́мъ тѝ, ꙗ҆́кѡже ча̑да ко ѻ҆тцꙋ̀:

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
