---
title: "І҆́косъ и҃"
navigation:
  key: akathists-grigorijvol-16
  title: "І҆́косъ и҃"
  parent: akathists-grigorijvol
  order: 16
type: "akathist"
---

## І҆́косъ и҃:

<red>В</red>сѣ́мъ се́рдцемъ пре́данъ бы́лъ є҆сѝ хрⷭ҇тꙋ̀ бг҃ꙋ въ животѣ̀ твое́мъ, бг҃оно́се, є҆мꙋ́же и҆ рабо́талъ є҆сѝ въ преподо́бїи и҆ пра́вдѣ: сегѡ̀ ра́ди и҆ гдⷭ҇ь, ви́дѧ трꙋды̀ твоѧ̀, бдѣ́нїе же и҆ поще́нїе, є҆щѐ въ жи́зни просла́ви тѧ̀ по́двигами свѧ́тости, ꙗ҆̀же воспѣва́юще, тебѣ̀ глаго́лемъ:

<red>Р</red>а́дꙋйсѧ, та́йнъ бж҃їихъ вѣ́рный строи́телю: ра́дꙋйсѧ, вѣ́рный сщ҃еннодѣ́йствователю слꙋже́нїѧ гдⷭ҇нѧ. Ра́дꙋйсѧ, свѣти́льниче, на свѣ́щницѣ бл҃года́тнѣмъ поста́вленный: ра́дꙋйсѧ, бо́дренный дѣ́лателю вертогра́да хрⷭ҇то́ва. Ра́дꙋйсѧ, мꙋ́дрствовавый ꙗ҆́же во хрⷭ҇тѣ̀ і҆и҃сѣ: ра́дꙋйсѧ, ꙗ҆́кѡ дѣ́ѧ ѹ҆чи́лъ є҆сѝ презира́ти пло́ть, прилежа́ти же ѡ҆ дꙋшѝ, ве́щи безсме́ртнѣй. Ра́дꙋйсѧ, пло́ть ѹ҆мꙋ̀, а҆ ѹ҆́мъ дꙋ́хꙋ покори́вый: ра́дꙋйсѧ, дꙋ́хомъ ходи́вый и҆ по́хѡти плотскі̑ѧ ѿгна́вый. Ра́дꙋйсѧ, разли́чными страстьмѝ бори́мымъ помо́щниче.

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
