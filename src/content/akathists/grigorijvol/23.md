---
title: "Конда́къ в҃і"
navigation:
  key: akathists-grigorijvol-23
  title: "Конда́къ в҃і"
  parent: akathists-grigorijvol
  order: 23
type: "akathist"
---

## Конда́къ в҃і:

<red>Б</red>л҃года́ть гдⷭ҇а і҆и҃са и҆спо́лни се́рдце твоѐ да́ры дх҃а ст҃а́гѡ въ житїѝ твое́мъ, а҆ по сме́рти ѡ҆сїѧ̀ тѧ̀ сла́вою безсме́ртїѧ. мы̀ же, ѿ ра́ки моще́й твои́хъ воспрїе́млюще то́ки блгⷣти, напаѧ́ющыѧ дꙋ́шы на́ша во сп҃се́нїе, всеконе́чнѣ вопїе́мъ ѡ҆ тебѣ̀ бг҃ꙋ: <red>А҆</red>ллилꙋ́їа.
