---
title: "І҆́косъ ѕ҃"
navigation:
  key: akathists-grigorijvol-12
  title: "І҆́косъ ѕ҃"
  parent: akathists-grigorijvol
  order: 12
type: "akathist"
---

## І҆́косъ ѕ҃:

<red>В</red>озсїѧ̀ ре́вность твоѧ̀ по достоѧ́нїи хрⷭ҇то́вѣ бл҃госе́рде, є҆гда̀ стропти́вый кнѧ́зь дими́трїй прїи́де ѕло́бнѡ на гра́дъ во́логдꙋ со ра́тїю и҆ мнѡ́га ѕла̑ лю́демъ сотворѝ: ты̀ же небоѧ́зненнѡ ѡ҆бличи́въ неи́стовство є҆гѡ̀, ꙗ҆́кѡ миротво́рецъ, безче́стїе и҆ порꙋга́нїе претерпѣ́лъ є҆сѝ. сегѡ̀ ра́ди ви́дѧще миролю́бный по́двигъ тво́й, досто́йнѡ восхвалѧ́емъ тѧ̀:

<red>Р</red>а́дꙋйсѧ, ми́ра и҆ правоты̀ въ лю́дехъ блюсти́телю: ра́дꙋйсѧ, мще́нїѧ и҆ ѕло́бы ѿ серде́цъ и҆скорени́телю. Ра́дꙋйсѧ, тве́рдый защи́тниче неви́нности и҆ непра́ведныхъ ѹ҆мышле́нїй ѡ҆бличи́телю: ра́дꙋйсѧ, градѡ́въ и҆ гра́жданъ ѹ҆мири́телю. Ра́дꙋйсѧ, гото́вый въ напа́стѣхъ защи́тниче: ра́дꙋйсѧ, властолю́бїѧ прогони́телю. Ра́дꙋйсѧ, ѿ смꙋ́тъ и҆ треволне́нїй жите́йскихъ и҆схити́телю: ра́дꙋйсѧ, хода́таю ѡ҆ лю́дехъ пред̾ бг҃о́мъ и҆ пред̾ кнѧ́зи люді́й. Ра́дꙋйсѧ, ꙗ҆́кѡ тобо́ю познае́мъ, ко́ль красно̀ бы́ти въ ми́рѣ.

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
