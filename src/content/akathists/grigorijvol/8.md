---
title: "І҆́косъ д҃"
navigation:
  key: akathists-grigorijvol-8
  title: "І҆́косъ д҃"
  parent: akathists-grigorijvol
  order: 8
type: "akathist"
---

## І҆́косъ д҃:

<red>С</red>лы́ша трꙋды̀ и҆ по́двиги бг҃оноснагѡ Дїонѵ́сїа, ѹ҆чени́къ бы́лъ є҆сѝ є҆гѡ̀: преꙋспѣ́въ же въ добродѣ́телѣхъ є҆гѡ̀, ѡ҆би́тель но́вꙋ назда́ти восхотѣ́лъ є҆сѝ. и҆ мы̀, вкꙋша́юще ны́нѣ плоды̀ трꙋдѡ́въ твои́хъ, въ весе́лїи воспѣва́емъ:

<red>Р</red>а́дꙋйсѧ, въ по́двизѣхъ вели́комꙋ дїонѵ́сїю соревнова́вый: ра́дꙋйсѧ, въ си́лѣ хрⷭ҇то́вѣ є҆ѵⷢ҇льскимъ пꙋте́мъ ше́ствовавый. Ра́дꙋйсѧ, бдѣ́нїемъ и҆ мл҃твою дꙋ́шꙋ твою̀ ѡ҆чи́стивый: ра́дꙋйсѧ, лѣ́ствицею добродѣ́телей на мы́сленное нб҃о востѣкі́й. Ра́дꙋйсѧ, смире́нїемъ высо́каѧ, нището́ю бога̑таѧ стѧжа́вый: ра́дꙋйсѧ, ѡ҆би́тель ꙗ҆́кѡ са́дъ нбⷭ҇ный насади́вый. Ра́дꙋйсѧ, въ по́двизѣхъ ѡ҆бразъ и҆́нокѡмъ бы́вый: ра́дꙋйсѧ, пꙋсты́нный жи́телю, въ тѣлесѝ а҆́гг҃лѡмъ подо́бивыйсѧ. Ра́дꙋйсѧ, безмо́лвїѧ люби́телю, дꙋ́хомъ твои́мъ въ вы́шнихъ ѡ҆бита́вый:

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
