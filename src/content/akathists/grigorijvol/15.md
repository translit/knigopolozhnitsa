---
title: "Конда́къ и҃"
navigation:
  key: akathists-grigorijvol-15
  title: "Конда́къ и҃"
  parent: akathists-grigorijvol
  order: 15
type: "akathist"
---

## Конда́къ и҃:

<red>С</red>тра́ннѡ и҆ пришельчески жи́тельствовати на землѝ хрⷭ҇та̀ ра́ди и҆зво́ливый, стра́нное длѧ сꙋ́щихъ ѿ мі́ра житїѐ пожи́лъ є҆сѝ: до́лꙋ бо гѡ́рнѧѧ мы́слѧ, и҆ на землѝ нбⷭ҇наѧ дѣ́ѧ, и҆ въ мі́рѣ сы́й не бы́лъ є҆сѝ ѿ мі́ра. Тѣ́мже мы̀, ѹ҆блажа́юще нбⷭ҇ное на землѝ жи́тельство твоѐ, глаго́лемъ бг҃ꙋ: <red>А҆</red>ллилꙋ́їа.
