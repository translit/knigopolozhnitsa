---
title: "І҆́косъ в҃і"
navigation:
  key: akathists-grigorijvol-24
  title: "І҆́косъ в҃і"
  parent: akathists-grigorijvol
  order: 24
type: "akathist"
---

## І҆́косъ в҃і:

<red>П</red>ою́ще твоѐ досточꙋ́дное житїѐ, бг҃обл҃же́нне, восхвали́ти тебє̀ недоꙋмѣва́емъ по достоѧ́нїю: ѻ҆ба́че горѧ́ще любо́вїю къ присноживо́тнѣй па́мѧти твое́й, не ѹ҆молчи́мъ вопи́ти тебѣ̀:

<red>Р</red>а́дꙋйсѧ, тече́нїе по́стническое до́брѣ сконча́вый: ра́дꙋйсѧ, пꙋте́мъ пра́вымъ непреткнове́ннѡ ше́ствовавый. Ра́дꙋйсѧ, ꙗ҆́кѡ сѣ́ѧвый слеза́ми, ны́нѣ плоды̀ сп҃се́нїѧ въ ра́дости пожина́еши: ра́дꙋйсѧ, земны́ми по́двиги нбⷭ҇наѧ дарова̑нїѧ стѧжа́вый. Ра́дꙋйсѧ, ꙗ҆́кѡ въ ми́рѣ жи́знь сконча́вый, въ землѝ кро́ткихъ досто́йнѡ водворѧ́ешисѧ: ра́дꙋйсѧ, ꙗ҆́кѡ сщ҃е́нникъ во сщ҃е́нницѣхъ и҆ пꙋстынножи́тель въ пꙋстынножи́телехъ жре́бїй тво́й воспрїѧ́лъ є҆сѝ. Ра́дꙋйсѧ, зрѣ́нїемъ лица̀ бж҃їѧ веселѧ́йсѧ: ра́дꙋйсѧ, во сла́вѣ нбⷭ҇нѣй прⷭ҇то́лꙋ прест҃ы́ѧ трⷪ҇цы предстоѧ́й. Ра́дꙋйсѧ, ѡ҆ ѡ҆би́тели и҆ ста́дѣ твое́мъ, є҆́же трꙋдолю́бнѡ собра́лъ є҆сѝ, молѧ́йсѧ: ра́дꙋйсѧ, ꙗ҆́кѡ ѡ҆ все́й правосла́внѣй це́ркви и҆ бл҃гочести́вѣмъ ца́рствѣ рѡссі́йстѣмъ вы́нꙋ предста́тельствꙋѧй.

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
