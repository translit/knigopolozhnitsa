---
title: "І҆́косъ ѳ҃"
navigation:
  key: akathists-grigorijvol-18
  title: "І҆́косъ ѳ҃"
  parent: akathists-grigorijvol
  order: 18
type: "akathist"
---

## І҆́косъ ѳ҃:

<red>В</red>иті́и многовѣща́ннїи сꙋ́ть дѣ́ѧнїѧ житїѧ̀ твоегѡ̀, и҆́миже, ꙗ҆́кѡ бл҃гоглаго́ливыми ѹ҆ста́ми, наꙋча́еши на́съ возвѣща́ти хвалꙋ̀ гдⷭ҇ню и҆ глаго́лати къ тебѣ̀:

<red>Р</red>а́дꙋйсѧ, бг҃омꙋ́драѧ добро́то: ра́дꙋйсѧ, нбⷭ҇ный человѣ́че и҆ земны́й а҆́гг҃ле. Ра́дꙋйсѧ, смиренномꙋ́дрїѧ рачи́телю: ра́дꙋйсѧ, свѣти́льниче, въ но́щи мі́ра сегѡ̀ на́съ ѡ҆зарѧ́ѧй. Ра́дꙋйсѧ, за́повѣдїй влⷣчнихъ бо́дрственный блюсти́телю: ра́дꙋйсѧ, ше́ствꙋющихъ пꙋте́мъ хрⷭ҇то́вым спꙋ́тниче и҆ води́телю. Ра́дꙋйсѧ, коле́блющихсѧ въ вѣ́рѣ ѹ҆твержде́нїе: ра́дꙋйсѧ, ѡ҆слабѣва́ющихъ въ по́двизѣхъ ѹ҆крѣпле́нїе. Ра́дꙋйсѧ, свѣтоводи́телю блꙋжда́ющихъ въ стезѧ́хъ стропо́тныхъ.

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
