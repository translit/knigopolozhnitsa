---
title: "І҆́косъ є҃"
navigation:
  key: akathists-grigorijvol-10
  title: "І҆́косъ є҃"
  parent: akathists-grigorijvol
  order: 10
type: "akathist"
---

## І҆́косъ є҃:

<red>В</red>и́дѣвше влады̾цы и҆ кнѧ̑зи лю́дстїи бл҃горазсꙋ́дливость и҆ добродѣ́тєли твоѧ̑, прпⷣбне, и҆ска́хꙋ просвѣти́тисѧ и҆ по́льзоватисѧ ѿ тебѣ̀, ꙗ҆́коже сотворѝ кнѧ́зь оте́чественныѧ страны̀ ю҆́рїй, є҆го́же ча́дъ кр҃ще́нїемъ просвѣти́лъ є҆сѝ. тѣ́мже восхвалѧ́емъ тѧ̀:

<red>Р</red>а́дꙋйсѧ, и҆́стиннагѡ ра́зꙋма ѹ҆чи́телю: ра́дꙋйсѧ, пꙋтѝ, вводѧ́щагѡ въ жи́знь, наста́вниче. Ра́дꙋйсѧ, прилѣ́жнѡ ѡ҆бꙋча́выйсѧ и҆ ѡ҆бꙋча́вый бл҃гоче́стїю: ра́дꙋйсѧ, вѣ́рнѡ ѹ҆твержда́выйсѧ и҆ ѹ҆твержда́вый въ правосла́вїи. Ра́дꙋйсѧ, покланѧ́выйсѧ бг҃ꙋ дꙋ́хомъ и҆ и҆́стиною: ра́дꙋйсѧ, слꙋжи́вый є҆мꙋ̀ во и҆сповѣ́данїи ѹ҆сте́нъ и҆ се́рдца. Ра́дꙋйсѧ, вѣ́ры и҆́стинныѧ блюсти́телю: ра́дꙋйсѧ, ѹ҆ста́вѡвъ и҆ законоположе́нїй цр҃кве храни́телю. Ра́дꙋйсѧ, и҆́нокѡвъ бг҃освѣ́тлый вождю̀.

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
