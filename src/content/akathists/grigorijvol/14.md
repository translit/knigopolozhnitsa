---
title: "І҆́косъ з҃"
navigation:
  key: akathists-grigorijvol-14
  title: "І҆́косъ з҃"
  parent: akathists-grigorijvol
  order: 14
type: "akathist"
---

## І҆́косъ з҃:

<red>Н</red>о́ва тѧ̀ показа̀ гдⷭ҇ь ѹ҆го́дника и҆ все́й рѡссі́йстѣй, па́че же во́логодстѣй, странѣ̀: ѡ҆би́тель бо ѹ҆гото́вавъ себѐ дх҃ꙋ ст҃о́мꙋ, ѡ҆би́тель длѧ сп҃се́нїѧ и҆́ночествꙋющихъ созда́лъ є҆сѝ, въ не́йже трꙋды̀ ко трꙋдѡ́мъ прилага́ѧ, хрⷭ҇топодража́тельный примѣ́ръ ѹ҆ченикѡ́мъ твои̑мъ ѡ҆ста́вилъ є҆сѝ, на́нь же взира́юще, тебѣ̀ вѣ́рнаго наста́вника восхвалѧ́емъ:

<red>Р</red>а́дꙋйсѧ, бл҃года́ти жили́ще въ себѣ̀ ѹ҆гото́вавый: ра́дꙋйсѧ, до́ме дх҃а ст҃а́гѡ, до́мъ длѧ примета́ющихсѧ къ до́мꙋ бж҃їю ѹ҆стро́ивый. Ра́дꙋйсѧ, пꙋстынолю́бный ѻ҆рлѐ, длѧ птенцє́въ твои́хъ пꙋсты́ню ми́ра и҆збра́вый: ра́дꙋйсѧ, наста́вниче безмо́лвствꙋющихъ. Ра́дꙋйсѧ, на водѣ̀ поко́йнѣ сле́зъ и҆ ѹ҆миле́нїѧ воспита́выйсѧ: ра́дꙋйсѧ, то́южде пи́щею поста̀ и҆ воздержа́нїѧ и҆ послѣ́дователей твои́хъ пита́вый. Ра́дꙋйсѧ, си́лꙋ хрⷭ҇то́вꙋ въ не́мощи ꙗ҆ви́вый и҆ то́юже си́лою бл҃годꙋ́шнѡ не́мощи немощны́хъ носи́вый: ра́дꙋйсѧ, мл҃твенниче, мл҃твы твоѧ̑ ѡ҆ врꙋче́нныхъ тебѣ̀ прилѣ́жнѡ возноси́вый. Ра́дꙋйсѧ, тѣ́миже мл҃твами ста́до твоѐ ѹ҆тверждавый.

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
