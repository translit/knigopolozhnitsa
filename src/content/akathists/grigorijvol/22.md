---
title: "І҆́косъ а҃і"
navigation:
  key: akathists-grigorijvol-22
  title: "І҆́косъ а҃і"
  parent: akathists-grigorijvol
  order: 22
type: "akathist"
---

## І҆́косъ а҃і:

<red>С</red>вѣтоза́рнꙋю лꙋчꙋ̀ дꙋ́ха ꙗ҆́вѣ показа́лъ є҆сѝ и҆ въ бг҃оно́снѣмъ тѣ́лѣ твое́мъ, є҆гда̀ въ преставле́нїи бл҃гоꙋха́нїе разлїѧ́сѧ ѿ моще́й твои́хъ и҆ цѣльбоно́снаѧ си́ла и҆стечѐ, ꙗ҆́кѡ ѿ и҆сто́чника, послѣдѝ же и҆ мо́щи твоѧ̑ нетлѣ̑нны ꙗ҆ви́шасѧ. и҆ ны́нѣ, въ невече́рнемъ свѣ́те съ првⷣными ликовствꙋ́ѧ, по досто́инствꙋ слы́шиши ѿ на́съ:

<red>Р</red>а́дꙋйсѧ, вѣ́рный ра́бе и҆ дрꙋ́же бж҃їй: ра́дꙋйсѧ, за вѣ́рность твою̀ вше́дый въ ра́дость гдⷭ҇а твоегѡ̀. Ра́дꙋйсѧ, и҆звѣсти́вый зва́нїе дѣ́лы: ра́дꙋйсѧ, пра́веднымъ житїе́мъ твои́мъ собра́вый ли́къ ше́ствꙋющихъ по тебѣ̀ къ бг҃ꙋ. Ра́дꙋйсѧ, свѣти́льниче, свѣтѧ́й и҆ горѧ́й ѡ҆ на́съ пред̾ бг҃омъ: ра́дꙋйсѧ, возносѧ̀ къ бг҃ꙋ мл҃твы на́шѧ, ꙗ҆́кѡ кади́ло. Ра́дꙋйсѧ, пꙋтевождю̀ къ црⷭ҇твꙋ сла́вы: ра́дꙋйсѧ, денни́цѣ, ꙗ҆влѧ̑ющаѧ зрѧ́щымъ горѣ̀ со́лнце пра́вды. Ра́дꙋйсѧ, приста́нище взыска́ющымъ бл҃готи́шїѧ нбⷭ҇нагѡ.

<red>Р</red>а́дꙋйсѧ, ѹ҆го́дниче хрⷭ҇то́въ, григо́рїе бг҃омꙋ́дре.
