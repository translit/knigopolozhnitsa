---
title: "Конда́къ з҃"
navigation:
  key: akathists-grigorijvol-13
  title: "Конда́къ з҃"
  parent: akathists-grigorijvol
  order: 13
type: "akathist"
---

## Конда́къ з҃:

<red>Х</red>отѧ́щꙋ тѝ сп҃стѝ ча́дъ, тобо́ю со́бранныхъ, любо́вь, ко́рень всѣ́хъ бл҃ги́хъ, заповѣ́далъ є҆сѝ и҆мѣ́ти и҆мъ междꙋ̀ собо́ю, ю҆́же хранѧ́щымъ ѡ҆бѣща́лъ є҆сѝ ни въ чесо́мже и҆мѣ́ти ѡ҆скꙋде́нїе. и҆спросѝ и҆ на́мъ ѹ҆ человѣколю́бца хрⷭ҇та̀ бл҃года́ть братолю́бїѧ, да пое́мъ: <red>А҆</red>ллилꙋ́їа.
