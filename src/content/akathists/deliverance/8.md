---
title: "І҆́косъ д҃"
navigation:
  key: akathists-deliverance-8
  title: "І҆́косъ д҃"
  parent: akathists-deliverance
  order: 8
type: "akathist"
---

## І҆́косъ д҃:

<red>С</red>лы́шаще ро́ди чл҃вѣ́честїи ве́лїю любо́вь твою̀ къ хрⷭ҇тїа́нѡмъ и҆ твоѐ всемо́щное застꙋпле́нїе ѿ всѧ́кихъ находѧ́щихъ на ны̀ лю́тыхъ, наꙋчи́шасѧ пѣ́ти тебѣ̀:

<red>Р</red>а́дꙋйсѧ, ро́да чл҃вѣ́ческагѡ ѿ бѣ́дъ и҆збавле́нїе: ра́дꙋйсѧ, бꙋ́рь жите́йскихъ ѹ҆кроще́нїе. Ра́дꙋйсѧ, пла́чꙋщихъ ско́раѧ ѹ҆тѣ́шительнице: ра́дꙋйсѧ, ра́дости дх҃о́вныѧ пода́тельнице. Ра́дꙋйсѧ, болѧ́щихъ бл҃гонаде́жное посѣще́нїе: ра́дꙋйсѧ, заблꙋ́ждшихъ и҆справле́нїе.

<red>Р</red>а́дꙋйсѧ, всебл҃га́ѧ влⷣчице, ѿ бѣ́дъ стра́ждꙋщихъ и҆збавлѧ́ющаѧ.
