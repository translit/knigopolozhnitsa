---
title: "І҆́косъ ѕ҃"
navigation:
  key: akathists-deliverance-12
  title: "І҆́косъ ѕ҃"
  parent: akathists-deliverance
  order: 12
type: "akathist"
---

## І҆́косъ ѕ҃:

<red>В</red>озсїѧ̀ на́мъ свѣ́тъ сп҃се́нїѧ ди́внаѧ і҆кѡ́на твоѧ̀, бг҃ома́ти, є҆́юже чꙋдеса̀ и҆ и҆сцѣлє́нїѧ всѣ̑мъ и҆сточа́еши съ вѣ́рою пред̾ не́ю молѧ́щимсѧ. Мы́ же, ра́дꙋѧсѧ таково́мꙋ ѡ҆ на́съ промышле́нїю, ѹ҆ми́льнѡ пое́мъ тѝ:

<red>Р</red>а́дꙋйсѧ, ꙗ҆́кѡ мглꙋ̀ грѣхо́внꙋю разгонѧ́еши: ра́дꙋйсѧ, ꙗ҆́кѡ нерадѣ́нїе ѡ҆ сп҃се́нїи и҆стреблѧ́еши. Ра́дꙋйсѧ, дꙋ́ши свѣ́томъ бг҃овѣ́дѣнїѧ просвѣща́ющаѧ: ра́дꙋйсѧ, на пꙋ́ть сп҃си́тельный наставлѧ́ющаѧ. Ра́дꙋйсѧ, тве́рдое вѣ́ры ѹ҆твержде́нїе: ра́дꙋйсѧ, на стра́шномъ сꙋдѣ̀ застꙋпле́нїе.

<red>Р</red>а́дꙋйсѧ, всебл҃га́ѧ влⷣчице, ѿ бѣ́дъ стра́ждꙋщихъ и҆збавлѧ́ющаѧ.
