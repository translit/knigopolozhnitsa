---
title: "І҆́косъ в҃і"
navigation:
  key: akathists-deliverance-24
  title: "І҆́косъ в҃і"
  parent: akathists-deliverance
  order: 24
type: "akathist"
---

## І҆́косъ в҃і:

<red>П</red>ою́ще твоеѧ̀ і҆кѡ́ны ди́вное ꙗ҆вленїе и҆ твоѐ млⷭ҇тивное на на́съ, грѣ́шныхъ, призрѣ́нїе, восхвалѧ́емъ любо́вь и҆ млⷭ҇рдїе твоѐ, пречⷭ҇таѧ, къ ро́дꙋ чл҃вѣ́ческомꙋ, и҆ со ѹ҆миле́нїемъ покланѧ́ѧсѧ тебѣ̀ въ чтⷭ҇нѣ́й твое́й і҆кѡ́нѣ, вѣ́рꙋемъ и҆ ѹ҆пова́емъ, ꙗ҆́кѡ и҆спро́сиши ѹ҆ сн҃а твоегѡ̀ и҆ бг҃а на́шегѡ всѧ̑ бл҃га̑ѧ въ жи́зни се́й и҆ бꙋ́дꙋщей, вопїю́щимъ тебѣ̀ такова̑ѧ:

<red>Р</red>а́дꙋйсѧ, ѿ сме́рти и҆ вѣчнагѡ ѻ҆гнѧ̀ и҆зыма́ющаѧ: ра́дꙋйсѧ, ме́ртвыхъ дꙋше́ю воскреша́ющаѧ. Ра́дꙋйсѧ, предсме́ртное на́ше ѹ҆пова́нїе: ра́дꙋйсѧ, по сме́рти на́ше ѹ҆покое́нїе. Ра́дꙋйсѧ, на стра́шнѣмъ сꙋди́щи хрⷭ҇то́вѣ на́ша спорꙋ́чнице: ра́дꙋйсѧ, ѡ҆ бл҃же́нныхъ ѻ҆би́телѣхъ нбⷭ҇ныхъ на́ша хода́таице.

<red>Р</red>а́дꙋйсѧ, всебл҃га́ѧ влⷣчице, ѿ бѣ́дъ стра́ждꙋщихъ и҆збавлѧ́ющаѧ.
