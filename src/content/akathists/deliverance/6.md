---
title: "І҆́косъ г҃"
navigation:
  key: akathists-deliverance-6
  title: "І҆́косъ г҃"
  parent: akathists-deliverance
  order: 6
type: "akathist"
---

## І҆́косъ г҃:

<red>И҆́</red>мꙋщи непостижи́мꙋю любо́вь къ ро́дꙋ чл҃вѣ́ческомꙋ, пребл҃га́ѧ влⷣчице, ни є҆ди́ныѧ слезы̀ не ѿве́ргла є҆сѝ ѹ҆се́рднѡ тебѣ̀ молѧ́щихсѧ и҆ взыва́ющихъ:

<red>Р</red>а́дꙋйсѧ, бѣ́дствꙋющихъ ско́рое ѹ҆слы́шанїе: ра́дꙋйсѧ, плѣне́нныхъ свобожде́нїе. Ра́дꙋйсѧ, погиба́ющихъ чꙋ́дное сп҃се́нїе: ра́дꙋйсѧ, печа́льныхъ и҆ ско́рбныхъ ѹ҆тѣше́нїе. Ра́дꙋйсѧ, па́дающихъ подкрѣпле́нїе: ра́дꙋйсѧ, неради́выхъ вразꙋмле́нїе.

<red>Р</red>а́дꙋйсѧ, всебл҃га́ѧ влⷣчице, ѿ бѣ́дъ стра́ждꙋщихъ и҆збавлѧ́ющаѧ.
