---
title: "Мл҃тва"
navigation:
  key: akathists-deliverance-26
  title: "Мл҃тва"
  parent: akathists-deliverance
  order: 26
type: "akathist"
---

## Мл҃тва:

<versal>З</versal>астꙋ́пнице ѹ҆се́рднаѧ, бл҃гоꙋтро́бнаѧ гдⷭ҇а мт҃и, къ тебѣ̀ прибѣга́ю а҆́зъ, ѡ҆каѧ́нный и҆ па́че всѣ́хъ чл҃вѣ̑къ грѣшнѣ́йшїй: вонмѝ гла́сꙋ моле́нїѧ моегѡ̀ и҆ во́пль мо́й и҆ стена́нїе ѹ҆слы́ши, ꙗ҆́кѡ беззакѡ́нїѧ моѧ̑ превзыдо́ша главꙋ̀ мою̀, и҆ а҆́зъ, ꙗ҆́коже кора́бль въ пꙋчи́нѣ, погрꙋжа́юсѧ въ мо́рѣ грѣхѡ́въ мои́хъ. Но ты̀, всебл҃га́ѧ и҆ млⷭ҇рднаѧ влⷣчице, не пре́зри менѐ, ѿча́ѧннагѡ и҆ во грѣсѣ́хъ погиба́ющагѡ: поми́лꙋй мѧ̀ ка́ющагосѧ во ѕлы́хъ дѣлѣ́хъ мои́хъ, и҆ ѡ҆братѝ на пꙋ́ть пра́вый заблꙋ́ждшꙋю ѡ҆каѧ́ннꙋю дꙋ́шꙋ мою̀. На тебѣ̀, влⷣчице моѧ̀ бцⷣе, возлага́ю всѐ ѹ҆пова́нїе моѐ. Ты̀, мт҃и бж҃їѧ, сохранѝ и҆ соблюдѝ мѧ̀ под̾ кро́вомъ твои́мъ, ны́нѣ и҆ прⷭ҇нѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
