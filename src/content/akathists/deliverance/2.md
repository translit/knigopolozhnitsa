---
title: "І҆́косъ а҃"
navigation:
  key: akathists-deliverance-2
  title: "І҆́косъ а҃"
  parent: akathists-deliverance
  order: 2
type: "akathist"
---

## І҆́косъ а҃:

<red>А҆</red>рха́гг҃лъ и҆ а҆́гг҃лъ мно́жество тебѣ̀, чтⷭ҇нѣ́йшꙋю херꙋві̑мъ и҆ сла́внѣйшꙋю без̾ сравне́нїѧ серафі̑мъ, нбⷭ҇ными гла̑сы непреста́ннѡ славосло́вѧтъ. Мы́ же, ѹ҆милѧ́ющесѧ ѡ҆ твои́хъ бл҃годѣѧ́нїихъ, на на́съ бы́вшихъ, дерза́емъ зва́ти тебѣ̀:

<red>Р</red>а́дꙋйсѧ, ѻ҆ц҃а̀ нбⷭ҇нагѡ и҆збра́ннице: ра́дꙋйсѧ, трⷪ҇ческагѡ совѣ́та таи́ннице. Ра́дꙋйсѧ, дх҃омъ ст҃ы́мъ ѡ҆сїѧ́ннаѧ: ра́дꙋйсѧ, сп҃си́телѧ мі́ра ро́ждшаѧ. Ра́дꙋйсѧ, а҆́гг҃льскихъ си́лъ превы́сшаѧ: ра́дꙋйсѧ, въ жена́хъ пребл҃гослове́ннаѧ.

<red>Р</red>а́дꙋйсѧ, всебл҃га́ѧ влⷣчице, ѿ бѣ́дъ стра́ждꙋщихъ и҆збавлѧ́ющаѧ.
