---
title: "І҆́косъ і҃"
navigation:
  key: akathists-deliverance-20
  title: "І҆́косъ і҃"
  parent: akathists-deliverance
  order: 20
type: "akathist"
---

## І҆́косъ і҃:

<red>С</red>тѣна̀ нерꙋши́ма є҆сѝ всѣ̑мъ вѣ̑рнымъ, прест҃а́ѧ дв҃о бцⷣе: ди́внымъ бо ѻ҆́бразомъ твои́мъ, и҆збавле́нїе ѿ бѣ́дъ стра́ждꙋщихъ и҆менꙋ́емымъ, мі́ръ хрⷭ҇тїа́нскїй ѡ҆зарѧ́еши и҆ ѡ҆гражда́еши ѿ врагѡ́въ ви́димыхъ и҆ неви́димыхъ. Мы́ же, притека́ѧ къ твоемꙋ̀ застꙋпле́нїю, покланѧ́емсѧ є҆мꙋ̀ и҆ съ любо́вїю лобыза́емъ, воспѣва́ѧ тѝ:

<red>Р</red>а́дꙋйсѧ, ско́раѧ на́мъ ѿ бѣ́дъ и҆зба́вительнице: ра́дꙋйсѧ, мꙋ́драѧ въ недоꙋмѣ́нїихъ на́шихъ наста́внице. Ра́дꙋйсѧ, въ ско́рбный ча́съ дꙋ́ши на̑ша ѹ҆тѣша́ющаѧ: ра́дꙋйсѧ, вѣ́чныѧ ра́дости на нб҃сѣ́хъ на́съ сподоблѧ́ющаѧ. Ра́дꙋйсѧ, ѿ навѣ́тѡвъ ѕлы́хъ дꙋ́хѡвъ и҆ чл҃вѣ̑къ на́ше застꙋпле́нїе: ра́дꙋйсѧ, цѣломꙋ́дреннагѡ и҆ бл҃гочести́вагѡ житїѧ̀ ѡ҆хране́нїе.

<red>Р</red>а́дꙋйсѧ, всебл҃га́ѧ влⷣчице, ѿ бѣ́дъ стра́ждꙋщихъ и҆збавлѧ́ющаѧ.
