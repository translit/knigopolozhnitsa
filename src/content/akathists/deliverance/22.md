---
title: "І҆́косъ а҃і"
navigation:
  key: akathists-deliverance-22
  title: "І҆́косъ а҃і"
  parent: akathists-deliverance
  order: 22
type: "akathist"
---

## І҆́косъ а҃і:

<red>С</red>вѣтосїѧ́ющимъ свѣти́ломъ лꙋчеза́рнымъ во мра́цѣ грѣха̀ ꙗ҆ви́сѧ на́мъ ѻ҆́бразъ тво́й, влⷣчице, тѣ́мже мы̀, грѣ́шнїи, ра́дꙋемсѧ, и҆́мꙋще таковꙋ́ю чꙋ́днꙋю і҆кѡ́нꙋ твою̀, ꙗ҆́кѡ зало́гъ твоегѡ̀ къ на́мъ бл҃говоле́нїѧ, и҆ надѣ́ѧсѧ на твоѧ̑ мт҃рнїѧ мл҃твы и҆ ско́рое и҆̀хъ ѹ҆слы́шанїе, ѹ҆ми́льнѡ глаго́лемъ:

<red>Р</red>а́дꙋйсѧ, ра́достей неистощи́мый и҆сто́чниче: ра́дꙋйсѧ, ско́рбей ско́рое прогна́нїе. Ра́дꙋйсѧ, ѿ бѣ́дъ всемо́щнаѧ защи́тнице: ра́дꙋйсѧ, поко́ѧ бл҃га́ѧ пода́тельнице. Ра́дꙋйсѧ, слє́зъ на́шихъ и҆ печа́лей ѹ҆толе́нїе: ра́дꙋйсѧ, ѡ҆ грѣсѣ́хъ на́шихъ гдⷭ҇а ѹ҆млⷭ҇тивле́нїе.

<red>Р</red>а́дꙋйсѧ, всебл҃га́ѧ влⷣчице, ѿ бѣ́дъ стра́ждꙋщихъ и҆збавлѧ́ющаѧ.
