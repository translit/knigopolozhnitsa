---
title: "І҆́косъ ѳ҃"
navigation:
  key: akathists-deliverance-18
  title: "І҆́косъ ѳ҃"
  parent: akathists-deliverance
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща́нныѧ не возмо́гꙋтъ по достоѧ́нїю воспѣ́ти твоѐ, всебл҃га́ѧ мт҃и, ско́рое и҆ чꙋде́сное ѿ бѣ́дъ стра́ждꙋщихъ и҆збавле́нїе. Мы́ же, тобо́ю ѡ҆бл҃годѣ́тельствованнїи, дерза́емъ глаго́лати такова̑ѧ:

<red>Р</red>а́дꙋйсѧ, чꙋдесы̀ твои́ми вѣ́рꙋ въ на́съ ѹ҆крѣплѧ́ющаѧ: ра́дꙋйсѧ, бѣ́ды и҆ напа̑сти на̑ша ско́ро и҆стреблѧ́ющаѧ. Ра́дꙋйсѧ, зна́меньми свои́ми на́съ вразꙋмлѧ́ющаѧ: ра́дꙋйсѧ, і҆кѡ́нами твои́ми на́съ возвеселѧ́ющаѧ. Ра́дꙋйсѧ, бл҃гослове́нїе бж҃їе на́мъ низводѧ́щаѧ: ра́дꙋйсѧ, сердца̀ на̑ша ѡ҆чища́ющаѧ и҆ ѡ҆сщ҃а́ющаѧ.

<red>Р</red>а́дꙋйсѧ, всебл҃га́ѧ влⷣчице, ѿ бѣ́дъ стра́ждꙋщихъ и҆збавлѧ́ющаѧ.
