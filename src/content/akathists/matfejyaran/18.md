---
title: "І҆́косъ ѳ҃"
navigation:
  key: akathists-matfejyaran-18
  title: "І҆́косъ ѳ҃"
  parent: akathists-matfejyaran
  order: 18
type: "akathist"
---

## І҆́косъ ѳ҃:

<red>В</red>ѣті́и многовѣща́ннїи не возмо́гꙋтъ по достоѧ́нїю воспѣ́ти дѣѧ̑нїѧ нело́жнагѡ житїѧ̀ твоегѡ̀, и҆́мже нбⷭ҇ныѧ сла́вы сподо́билсѧ є҆сѝ, прпⷣбне ѻ҆́тче матѳе́е, сеѧ̀ сла́вы соприча́стники бы́ти и҆ на́мъ помозѝ, ди́вный чꙋдотво́рче, да съ вѣ́рою и҆ ѹ҆пова́нїемъ пое́мъ тѝ:

<red>Р</red>а́дꙋйсѧ, ꙗ҆́кѡ твои́мъ бл҃гоче́стїемъ наꙋча́емсѧ. Ра́дꙋйсѧ, и҆́нокѡмъ любвеѻби́льный ѻ҆́тче и҆ сорабо́тниче. Ра́дꙋйсѧ, бг҃омы́слїемъ непреста́ннымъ ѹ҆́мъ просвѣти́вый. Ра́дꙋйсѧ, ꙗ҆́кѡ на твоѧ̑ мл҃твы и҆ по́мощь ѹ҆пова́емъ. Ра́дꙋйсѧ, и҆ по преставле́нїи твое́мъ дерзнове́нїе ве́лїе ко гдⷭ҇ꙋ и҆мѣ́ѧй. Ра́дꙋйсѧ, и҆ ѿ гро́ба цѣльбонѡ́сныѧ стрꙋи̑ на́мъ во сп҃се́нїе и҆злива́ѧй. Ра́дꙋйсѧ, застꙋ́пниче неѡбори́мый и҆ ѡ҆ все́мъ мі́рѣ мл҃твенниче. Ра́дꙋйсѧ, ѻ҆́тче, бж҃е́ственнымъ ѻ҆гне́мъ вѣ́ры и҆ ре́вности дꙋ́шы на́шѧ ѡ҆зарѧ́ѧй.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
