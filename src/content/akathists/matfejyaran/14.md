---
title: "І҆́косъ з҃"
navigation:
  key: akathists-matfejyaran-14
  title: "І҆́косъ з҃"
  parent: akathists-matfejyaran
  order: 14
type: "akathist"
---

## І҆́косъ з҃:

<red>Ю҆́</red>ношꙋ, на ѻ҆дрѣ̀ лежа́ща и҆ лю́тѣ стра́ждꙋща, къ мѣ́стꙋ ѹ҆покое́нїѧ твоегѡ̀ принесе́ннаго, и҆сцѣли́лъ є҆сѝ, и҆ женꙋ̀ и҆зба́вилъ є҆сѝ, прпⷣбне ѻ҆́тче матѳе́е, ѿ паде́нїѧ грѣхо́внагѡ, призва́въ ю҆̀ къ покаѧ́нїю серде́чномꙋ, и҆ на́съ немощны́хъ и҆ грѣ́шныхъ не ѡ҆ста́ви свое́ю млⷭ҇тїю, взыва́ющихъ къ тебѣ̀:

<red>Р</red>а́дꙋйсѧ, болѣ̑зни тѣлє́сныѧ врачꙋ́ѧй. Ра́дꙋйсѧ, призыва́нїемъ и҆́мене твоегѡ̀ недꙋ́ги тѧ̑жкїѧ и҆сцѣлѧ́ѧй. Ра́дꙋйсѧ, сострада́нїѧ преиспо́лненный и҆ въ млⷭ҇ти бога́тый. Ра́дꙋйсѧ, тѧгѡты̀ дꙋшє́вныѧ ѡ҆блегча́ѧй. Ра́дꙋйсѧ, во смире́нїи хрⷭ҇тꙋ̀ слꙋжи́вый. Ра́дꙋйсѧ, наро́дꙋ бж҃їю хода́таю сп҃се́нїѧ. Ра́дꙋйсѧ, ѹ҆ныва́ющымъ ѡ҆́бразе ѹ҆тѣше́нїѧ. Ра́дꙋйсѧ, ча̑дъ на́шихъ ѿ дꙋхо́вныѧ сме́рти и҆збавле́нїе.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
