---
title: "І҆́косъ ѕ҃"
navigation:
  key: akathists-matfejyaran-12
  title: "І҆́косъ ѕ҃"
  parent: akathists-matfejyaran
  order: 12
type: "akathist"
---

## І҆́косъ ѕ҃:

<red>С</red>лы́шавше хрⷭ҇топодража́тельное житїѐ твоѐ и҆ ꙗ҆́кѡ бг҃оно́снаго ста́рца тебѐ разꙋмѣ́юще, притека́хꙋ къ тебѣ̀ лю́дїе правосла́внїи совѣ́та ра́ди ѡ҆ послꙋша́нїи цр҃ко́внѣмъ. и҆ дх҃омъ ст҃ы́мъ прорица́лъ є҆сѝ и҆̀мъ пра́вдꙋ го́рнюю, любвѝ ко и҆́стинѣ наꙋча́ѧ. Ꙗ҆́коже въ ни́хъ тогда̀, ны́нѣ и҆ въ на́съ вѣ́рꙋ ст҃оѻте́ческꙋю гдⷭ҇а ѹ҆молѝ ѹ҆крѣпи́ти, вопїю́щихъ тѝ си́це:

<red>Р</red>а́дꙋйсѧ, защи́тниче правосла́вїѧ. Ра́дꙋйсѧ, во́ине хрⷭ҇то́въ до́блїй и҆ непобѣди́мый. Ра́дꙋйсѧ, пред̾ гдⷭ҇емъ мл҃твы лампа́до неꙋгаси́маѧ. Ра́дꙋйсѧ, премⷣрости чⷭ҇тны́й тайноглаго́льниче. Ра́дꙋйсѧ, да́ромъ чꙋдотворе́нїѧ и҆ прозорли́вости ѿ дх҃а бж҃їѧ награжде́нный. Ра́дꙋйсѧ, ликѡ́въ а҆́гг҃льскихъ собесѣ́дниче. Ра́дꙋйсѧ, а҆́гнцꙋ бж҃їю послѣ́довавый на землѝ. Ра́дꙋйсѧ, вели́кое мно́жество заблꙋ́ждшихъ къ цр҃кви приведы́й.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
