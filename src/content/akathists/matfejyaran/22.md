---
title: "І҆́косъ а҃і"
navigation:
  key: akathists-matfejyaran-22
  title: "І҆́косъ а҃і"
  parent: akathists-matfejyaran
  order: 22
type: "akathist"
---

## І҆́косъ а҃і:

<red>Є҆</red>ди́нѣми ѹ҆сты̀ и҆ є҆ди́нѣмъ се́рдцемъ просла́вимъ, лю́дїе, сл҃нце пра́вды трїѷпоста́снаго бг҃а чꙋдодѣ́йствꙋющаго, да́рꙋющаго щедрѡ́ты своѧ̑ лю́демъ во сп҃се́нїе. Воспои́мъ ны́нѣ въ нетлѣ́нїи пребыва́ющаго чꙋдотво́рца вѧ́тскїѧ землѝ прпⷣбнаго матѳе́а похвала́ми таковы́ми:

<red>Р</red>а́дꙋйсѧ, хра́мъ бж҃їй въ дꙋшѝ твое́й созда́вый. Ра́дꙋйсѧ, ве́лїй нарече́нный во црⷭ҇твїи нбⷭ҇нѣмъ. Ра́дꙋйсѧ, ꙗ҆́кѡ зри́ши лицѐ гдⷭ҇не. Ра́дꙋйсѧ, ꙗ҆́кѡ со́лнца свѣ́томъ дꙋ́шы на́шѧ просвѣща́ѧй. Ра́дꙋйсѧ, ꙗ҆зы́ческихъ сꙋевѣ́рїй и҆стреби́телю. Ра́дꙋйсѧ, свѣ́та ѡ҆дѣѧ́нїемъ свы́ше ѡ҆блече́нный. Ра́дꙋйсѧ, чꙋдеса̀ твоѧ̑, ꙗ҆́кѡ ке́дры лїва̑нскїѧ, ѹ҆мно́живый. Ра́дꙋйсѧ, ско́рое застꙋпле́нїе погиба́ющихъ.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
