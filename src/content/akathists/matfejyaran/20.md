---
title: "І҆́косъ і҃"
navigation:
  key: akathists-matfejyaran-20
  title: "І҆́косъ і҃"
  parent: akathists-matfejyaran
  order: 20
type: "akathist"
---

## І҆́косъ і҃:

<red>В</red>ъ цр҃кви ст҃и́телѧ нїкола́а ве́си бѣлѧ́евскїѧ, молѧ́сѧ пред̾ ѡ҆́бразомъ ст҃а́гѡ покрови́телѧ хра́ма тогѡ̀, проси́лъ є҆сѝ ѿ негѡ̀ по́мощи и҆ застꙋпле́нїѧ за рꙋ́сь правосла́внꙋю, и҆ дне́сь, ѹ҆крѣплѧ́емїи мл҃твою твое́ю, прпⷣбне ѻ҆́тче матѳе́е, вопїе́мъ тѝ:

<red>Р</red>а́дꙋйсѧ, пра́здность дꙋшегꙋби́тельнꙋю возненави́дѣвый. Ра́дꙋйсѧ, ка́ющихсѧ съ бг҃омъ примире́нїе. Ра́дꙋйсѧ, лю́ди въ вѣ́рѣ и҆ и҆́стинѣ ѹ҆твержда́ѧй. Ра́дꙋйсѧ, цр҃ко́вномꙋ послꙋша́нїю патрїа́рхꙋ тѵ́хѡнꙋ ѹ҆чи́вый. Ра́дꙋйсѧ, тве́рдѡ ѡ҆бновлє́нческаѧ шата̑нїѧ ѿве́ргїй. Ра́дꙋйсѧ, расколоꙋчи́телей мꙋ́дрѡ ѡ҆бличи́вый. Ра́дꙋйсѧ, къ покаѧ́нїю и҆́хъ призва́вый. Ра́дꙋйсѧ, дꙋхѡ́внаѧ заблꙋждє́нїѧ вѣ́ка сегѡ̀ зрѣ́ти на́съ наꙋчи́вый.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
