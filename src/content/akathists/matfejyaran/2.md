---
title: "І҆́косъ а҃"
navigation:
  key: akathists-matfejyaran-2
  title: "І҆́косъ а҃"
  parent: akathists-matfejyaran
  order: 2
type: "akathist"
---

## І҆́косъ а҃:

<red>А҆</red>гг҃лоподо́бное житїѐ возлюби́лъ є҆сѝ, ѻ҆́тче матѳе́е, ѿ прпⷣбнаго ста́рца стефа́на прїе́мь бл҃гослове́нїе на постриже́нїе и҆́ноческое, ст҃ѡ и҆ бг҃оꙋго́днѡ пожи́лъ є҆сѝ, въ постѣ̀, бдѣ́нїи и҆ мл҃твѣ непреста́ннѡ пребыва́ѧ. Мы́ же, зрѧ́ще вє́лїѧ и҆ прехва̑льныѧ трꙋды̀ твоѧ̑ и҆ бл҃годарѧ́ще бг҃а, дарова́вшаго землѝ вѧ́тстѣй такова́го свѣти́льника вѣ́ры и҆ бл҃гоче́стїѧ, воспѣва́емъ тебѣ̀ си́це:

<red>Р</red>а́дꙋйсѧ, бдѣ́нїемъ, посто́мъ и҆ мл҃твою съ гдⷭ҇емъ соедини́выйсѧ. Ра́дꙋйсѧ, подви́жниче бж҃їй, мі́ра красота́ми не прельсти́выйсѧ. Ра́дꙋйсѧ, крⷭ҇тъ хрⷭ҇то́въ носи́ти ѹ҆се́рднѡ возжела́вый. Ра́дꙋйсѧ, мл҃твы кади́ло бл҃гово́нное. Ра́дꙋйсѧ, и҆сто́чниче любвѐ неизсѧка́емый. Ра́дꙋйсѧ, свѣти́льниче ꙗ҆́ркїй, гдⷭ҇емъ на свѣ́щницѣ поста́вленный. Ра́дꙋйсѧ, млⷭ҇ть ѿ гдⷭ҇а полꙋчи́вый. Ра́дꙋйсѧ, жи́зни вѣ́чныѧ сподо́бивыйсѧ.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
