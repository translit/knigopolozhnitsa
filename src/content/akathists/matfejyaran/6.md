---
title: "І҆́косъ г҃"
navigation:
  key: akathists-matfejyaran-6
  title: "І҆́косъ г҃"
  parent: akathists-matfejyaran
  order: 6
type: "akathist"
---

## І҆́косъ г҃:

<red>М</red>л҃твѣ ѹ҆́мнѣй наꙋчи́выйсѧ и҆ до са́мыѧ кончи́ны є҆ѧ̀ не ѡ҆ста́вивый, непреста́ннѡ и҆ со ѹ҆миле́нїемъ взыва́лъ є҆сѝ вседержи́телю: гдⷭ҇и і҆и҃се хрⷭ҇тѐ, сн҃е бж҃їй, поми́лꙋй мѧ̀ грѣ́шнаго. Вѣ́дꙋще и҆ ѡ҆ на́съ твоѐ ѹ҆се́рдное въ мл҃твахъ предста́тельство, бл҃гоговѣ́йнѡ взыва́емъ тѝ:

<red>Р</red>а́дꙋйсѧ, всецѣ́лѡ попече́нїю бж҃їю себѐ преда́вый. Ра́дꙋйсѧ, ше́дый ско́рбнымъ пꙋте́мъ сп҃се́нїѧ. Ра́дꙋйсѧ, чистоты̀ ѹ҆се́рдный храни́телю. Ра́дꙋйсѧ, всѧ̑ кра̑снаѧ мі́ра сегѡ̀ презрѣ́вый. Ра́дꙋйсѧ, за смире́нїе и҆ кро́тость твою̀ сꙋгꙋ́быѧ бл҃года́ти ѿ бг҃а сподо́бивыйсѧ. Ра́дꙋйсѧ, є҆щѐ на землѝ свѣ́томъ нбⷭ҇нымъ ѡ҆заре́нный. Ра́дꙋйсѧ, пꙋтѝ тѣ́снагѡ, во црⷭ҇твїе нбⷭ҇ное ведꙋ́щагѡ, ѹ҆каза́телю неле́стный. Ра́дꙋйсѧ, наꙋче́нїемъ покаѧ́нїѧ со́вѣсть на́шꙋ ѡ҆чища́ѧй.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
