---
title: "І҆́косъ в҃і"
navigation:
  key: akathists-matfejyaran-24
  title: "І҆́косъ в҃і"
  parent: akathists-matfejyaran
  order: 24
type: "akathist"
---

## І҆́косъ в҃і:

<red>П</red>ою́ще сла́вное житїѐ твоѐ, по́двиги же ди̑вныѧ и҆ чꙋдотворє́нїѧ ѿ тебє̀ ꙗ҆влѧ́ємаѧ, ѹ҆бл҃жа́емъ тѧ̀, ѻ҆́тче матѳе́е, ꙗ҆́кѡ ѹ҆го́дника бж҃їѧ прпⷣбнаго и҆ па́стырѧ преди́внаго. Ты́ же, бг҃ꙋ предстоѧ̀, при́снѡ помина́й на́съ, любо́вїю соверша́ющихъ сщ҃е́ннꙋю па́мѧть твою̀ и҆ съ ра́достїю пою́щихъ тѝ такѡва́ѧ:

<red>Р</red>а́дꙋйсѧ, бг҃оꙋго́днѡ тече́нїе земно́е соверши́вый. Ра́дꙋйсѧ, похвало̀ гра́дꙋ ꙗ҆ра́нскꙋ и҆ вѧ́тскїѧ землѝ защи́тниче. Ра́дꙋйсѧ, раздаѧ́телю бж҃е́ственныхъ сокро́вищъ. Ра́дꙋйсѧ, со и҆збра́нными хрⷭ҇то́выми кꙋ́пнѡ торжествꙋ́ѧй. Ра́дꙋйсѧ, лю́ди бж҃їи на прославле́нїе и҆́мене твоегѡ̀ ст҃а́гѡ призва́вый. Ра́дꙋйсѧ, а҆рхїпа́стырей наста́вниче и҆ сщ҃е́нникѡвъ красото̀. Ра́дꙋйсѧ, собо́ръ ѻ҆тцє́въ тѧ̀ воспѣва́ющихъ бл҃года́тїю бж҃е́ственною ѡ҆зарѧ́ѧй. Ра́дꙋйсѧ, дх҃а бж҃їѧ и҆спо́лненъ, приходѧ́щихъ къ тебѣ̀ ѡ҆живлѧ́ѧй.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
