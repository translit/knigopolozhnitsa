---
title: "І҆́косъ в҃"
navigation:
  key: akathists-matfejyaran-4
  title: "І҆́косъ в҃"
  parent: akathists-matfejyaran
  order: 4
type: "akathist"
---

## І҆́косъ в҃:

<red>В</red>и́дѧ прилѣжа́нїе твоѐ въ постиже́нїи та̑инъ гдⷭ҇нихъ и҆ ѹ҆се́рдїе въ слꙋже́нїи бг҃ꙋ и҆ лю́демъ, со ѹ҆миле́нїемъ въ сердца́хъ на́шихъ ра́достнѡ вопїе́мъ тѝ:

<red>Р</red>а́дꙋйсѧ, ѿ ста́рца пла́меннꙋю любо́вь къ бг҃ꙋ въ се́рдце прїе́мый. Ра́дꙋйсѧ, ѹ҆чи́телю бл҃гоче́стїѧ, ѡ҆́бразомъ житїѧ̀ твоегѡ̀ всѣ́хъ поꙋча́вый. Ра́дꙋйсѧ, ѡ҆ лю́дехъ и҆ сп҃се́нїи и҆́хъ мл҃твенниче ѹ҆се́рдный. Ра́дꙋйсѧ, и҆́ночества бг҃оꙋго́днагѡ пра́вило и҆звѣ́стное. Ра́дꙋйсѧ, ми́ръ и҆ чистотꙋ̀ въ се́рдцѣ свое́мъ водвори́вый. Ра́дꙋйсѧ, дꙋ́шꙋ и҆ се́рдце є҆ди́номꙋ бг҃ꙋ врꙋчи́вый. Ра́дꙋйсѧ, цвѣ́те бл҃гово́нный, бг҃омъ насажде́нный. Ра́дꙋйсѧ, на сп҃се́нїе дꙋ́шъ на́мъ ꙗ҆вле́нный.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
