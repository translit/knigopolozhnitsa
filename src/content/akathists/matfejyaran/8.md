---
title: "І҆́косъ д҃"
navigation:
  key: akathists-matfejyaran-8
  title: "І҆́косъ д҃"
  parent: akathists-matfejyaran
  order: 8
type: "akathist"
---

## І҆́косъ д҃:

<red>В</red>и́дѧ во всѧ́цѣмъ приходѧ́щемъ къ тебѣ̀ чл҃вѣ́цѣ ѡ҆́бразъ и҆ подо́бїе бж҃їе, ꙗ҆́кѡ гдⷭ҇ꙋ со тща́нїемъ послꙋжи́ти стреми́лсѧ є҆сѝ. Сегѡ̀ ра́ди и҆здале́ча притека́хꙋ къ тебѣ̀ лю́дїе, скорбьмѝ и҆ болѣ́зньми ѡ҆тѧгче́ннїи, и҆ си́хъ не ѿри́нꙋлъ є҆си, и҆сточа́ѧ и҆сцѣлє́нїѧ, да́рꙋѧ ѹ҆тѣшє́нїѧ, предста́тельствꙋѧ въ мл҃твахъ. Мы́ же, зрѧ́ще вє́лїѧ трꙋды̀ твоѧ̑, ра́ди сп҃се́нїѧ дꙋ́шъ на́шихъ си́це вопїе́мъ:

<red>Р</red>а́дꙋйсѧ, мл҃твами твои́ми дꙋ́хи ѕло́бы побѣжда́ѧй. Ра́дꙋйсѧ, ми́ръ и҆ ра́дость ѡ҆ гдⷭ҇ѣ въ сердца̀ на̑ша водворѧ́ѧй. Ра́дꙋйсѧ, неꙋтоми́мый попечи́телю ѡ҆ дꙋша́хъ на́шихъ. Ра́дꙋйсѧ, прибѣга́ющихъ къ тебѣ̀ крѣ́пкаѧ наде́ждо и҆ застꙋпле́нїе. Ра́дꙋйсѧ, неразꙋ́мныхъ вразꙋмле́нїе. Ра́дꙋйсѧ, призыва́ѧй грѣ́шникѡвъ къ сле́зномꙋ покаѧ́нїю. Ра́дꙋйсѧ, врачꙋ̀ бл҃гоискꙋ́сный недꙋ́гѡвъ дꙋхо́вныхъ. Ра́дꙋйсѧ, ѹ҆мѧгчи́вый ко и҆справле́нїю ѡ҆камєнѣ́лаѧ сердца̀.

<red>Р</red>а́дꙋйсѧ, прпⷣбне ѻ҆́тче на́шъ матѳе́е, ꙗ҆ра́нскїй чꙋдотво́рче.
