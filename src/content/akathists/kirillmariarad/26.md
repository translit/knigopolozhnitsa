---
title: "Мл҃тва"
navigation:
  key: akathists-kirillmariarad-26
  title: "Мл҃тва"
  parent: akathists-kirillmariarad
  order: 26
type: "akathist"
---

## Мл҃тва:

<versal>Ѽ</versal> рабѝ бж҃їи, прпⷣбнїи кѷрі́лле и҆ марі́е! А҆́ще и҆ сконча́ли є҆стѐ вре́меннꙋю жи́знь свою̀ тѣ́ломъ, но дꙋ́хомъ не ѿстꙋпа́ете ѿ на́съ, рꙋково́дствꙋете же ны̀ ко хрⷭ҇тꙋ̀ бг҃ꙋ, наставлѧ́ете ше́ствовати по за́повѣдемъ гдⷭ҇нимъ и҆ носи́ти крⷭ҇тъ сво́й и҆ послѣ́довати влⷣцѣ на́шемꙋ. Вы̀, прпⷣбнїи, вкꙋ́пѣ съ прпⷣбнымъ и҆ бг҃оно́снымъ ѻ҆ц҃е́мъ на́шимъ се́ргїемъ, ва́шимъ возлю́бленнымъ сы́номъ, имѣ́ете дерзнове́нїе ко хрⷭ҇тꙋ̀ бг҃ꙋ на́шемꙋ и҆ ко ст҃ѣ́й є҆гѡ̀ бг҃омт҃ри. Бꙋ́дите мл҃твєнницы и҆ хода́таи ѡ҆ на́съ, недосто́йныхъ, жи́тельствꙋющихъ во ст҃ѣ́й ѡ҆би́тели ва́шей, є҆́й же вы̀ и҆ нача́льницы. Бꙋ́дите помѡ́щницы и҆ застꙋ́пницы бг҃омъ собра́ннѣй дрꙋжи́нѣ се́й, да жи́тельствꙋющымъ на мѣ́стѣ се́мъ и҆ приходѧ́щїи съ вѣ́рою, ва́шими мл҃твами сохранѧ́еми, невреди́ми ѿ бѣсѡ́въ и҆ ѿ человѣ̑къ ѕлы́хъ пребꙋ́демъ, сла́вѧще ст҃ꙋ́ю трⷪ҇цꙋ, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ, и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
