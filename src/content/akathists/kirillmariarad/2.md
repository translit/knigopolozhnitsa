---
title: "І҆́косъ а҃"
navigation:
  key: akathists-kirillmariarad-2
  title: "І҆́косъ а҃"
  parent: akathists-kirillmariarad
  order: 2
type: "akathist"
---

## І҆́косъ а҃:

<red>А҆́</red>гг҃ли земні́и и҆ человѣ́цы нбⷭ҇нїи воистинꙋ ꙗ҆ви́стесѧ, прпⷣбнїи кѷрі́лле и҆ марі́е, ѿ ю҆́ности ва́шеѧ чи́стꙋю со́вѣсть пред̾ бг҃омъ и҆мꙋ́щїи, и҆ до́брѣ во благоче́стїи вкꙋ́пѣ пожи́вшїи. Мы́ же, таково́е бг҃оꙋго́дное житїѐ ва́ше прославлѧ́юще, гла́сы хвале́бными взыва́емъ си́це:

<red>Р</red>а́дꙋйтесѧ, ѿ ю҆́ности ва́шеѧ хрⷭ҇та̀ возлюби́вшїи и҆ томꙋ̀ є҆ди́номꙋ порабо́тавшїи: ра́дꙋйтесѧ, цѣломꙋ́дрїѧ храни́телїе и҆ дꙋше́вныѧ и҆ тѣле́сныѧ чистоты̀ рачи́телїе. Ра́дꙋйтесѧ, дꙋ́ши и҆ тѣлеса̀ ва̑ша въ ѡ҆бита́лище дх҃а ст҃а́гѡ ѹ҆гото́вившїи: ра́дꙋйтесѧ, и҆спо́лненнїи премꙋ́дрости и҆ ра́зꙋма бжⷭ҇твеннагѡ. Ра́дꙋйтесѧ, ꙗ҆́кѡ ѿ землѝ на нб҃о преидо́сте и҆ та́мѡ со а҆́гг҃лы трⷪ҇цѣ предстои́те: ра́дꙋйтесѧ, ꙗ҆́кѡ со безпло́тными ли́ки трист҃ꙋ́ю пѣ́снь є҆́й воспѣва́ете. Ра́дꙋйтесѧ, на нб҃сѝ и҆ на землѝ ѿ гдⷭ҇а просла́вленнїи: ра́дꙋйтесѧ, ѡ҆брѣ́тшїи мѣ́сто вѣ́чнагѡ всесвѣ́тлагѡ ѹ҆покое́нїѧ.

<red>Р</red>а́дꙋйтесѧ, прпⷣбнїи кѷрі́лле и҆ марі́е, ѹ҆се́рднїи ѡ҆ на́съ пред̾ бг҃омъ мл҃твєнницы!
