---
title: "І҆́косъ а҃і"
navigation:
  key: akathists-kirillmariarad-22
  title: "І҆́косъ а҃і"
  parent: akathists-kirillmariarad
  order: 22
type: "akathist"
---

## І҆́косъ а҃і:

<red>С</red>вѣ́тѡмъ трїсїѧ́ннымъ ѡ҆сїѧва́еми, всебл҃же́ннїи кѷрі́лле и҆ марі́е, со всѣ́ми ст҃ы́ми предстои́те ны́нѣ нбⷭ҇номꙋ цр҃ю и҆ ꙗ҆́кѡ свѣти́ла свѣтоза̑рнаѧ, при́снѡ просвѣща́ете дꙋ́шы притека́ющихъ къ ра́цѣ моще́й ва́шихъ. Сегѡ̀ ра́ди, прославлѧ́юще ва́съ, глаго́лемъ:

<red>Р</red>а́дꙋйтесѧ, ꙗ҆́кѡ сконча́ли є҆стѐ жи́знь свою̀ тѣ́ломъ, дꙋ́хомъ же не ѿстꙋпа́ете ѿ на́съ: ра́дꙋйтесѧ, съ вѣ́рою приходѧ́щихъ къ ра́цѣ моще́й ва́шихъ бл҃года́тнѡ ѡ҆свѧща́ющїи. Ра́дꙋйтесѧ, би́сери сїѧ́ющїи и҆ бл҃года́тнѡ лю́ди просвѣща́ющїи: ра́дꙋйтесѧ, свѣ́ти ѹ҆́мнїи, заре́ю ст҃а́гѡ дх҃а ѡ҆блиста́ющїи. Ра́дꙋйтесѧ, ѹ҆милостиви́телїе и҆звѣ́стнїи цр҃ѧ̀ нбⷭ҇нагѡ: ра́дꙋйтесѧ, ѹ҆слы́шателїе ско́рїи призыва́ющихъ моли́твеннѡ честна́ѧ и҆мена̀ ва̑ша. Ра́дꙋйтесѧ, помѡ́щницы ди́внїи, ѹ҆пова́нїе на ва́съ по бз҃ѣ возлага́ющихъ: ра́дꙋйтесѧ, всѣ̑мъ правосла́внымъ всѧ́кое проше́нїе во и҆́хъ по́льзꙋ и҆сполнѧ́ющїи.

<red>Р</red>а́дꙋйтесѧ, прпⷣбнїи кѷрі́лле и҆ марі́е, ѹ҆се́рднїи ѡ҆ на́съ пред̾ бг҃омъ мл҃твєнницы!
