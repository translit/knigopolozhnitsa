---
title: "І҆́косъ г҃"
navigation:
  key: akathists-kirillmariarad-6
  title: "І҆́косъ г҃"
  parent: akathists-kirillmariarad
  order: 6
type: "akathist"
---

## І҆́косъ г҃:

<red>И҆</red>мꙋ́ще помышле́нїе и҆ ѹ҆ди́вльшесѧ молѧ́щїисѧ въ це́ркве лю́дїе ѡ҆ трикра́тномъ во чре́вѣ марі́иномъ плода̀ глаше́нїи, разꙋмѣ́ша нѣ́что пресла́вное и҆ чꙋ́дное бы́ти: и҆ по си́хъ ѹ҆вѣ́дѣвше ра́достное сы́на рожде́нїе, ра́довахꙋсѧ. Съ ни́ми же и҆ мы̀ ра́дѡстнаѧ ва́мъ, прпⷣбнїи, прино́симъ глаго́люще:

<red>Р</red>а́дꙋйтесѧ, дво́ице ст҃а́ѧ, бг҃омъ бл҃гослове́ннаѧ: ра́дꙋйтесѧ, ѕвѣ̑зды пресвѣ́тлїи, бг҃оꙋго́дный пꙋ́ть сꙋпрꙋ́жескагѡ житїѧ̀ вѣ́рнѡ ѹ҆казꙋ́ющїи. Ра́дꙋйтесѧ, роди́телїе блазі́и до́брагѡ и҆ и҆збра́ннагѡ пло́да: ра́дꙋйтесѧ, блгⷣти бж҃їѧ и҆спо́лненнїи. Ра́дꙋйтесѧ, сꙋпрꙋ́гѡвъ въ правосла́вной вѣ́рѣ и҆ бл҃гоче́стїи наставлѧ́ющїи: ра́дꙋйтесѧ, бг҃обоѧ́зненномꙋ воспита́нїю ча̑дъ на́съ наꙋча́ющїи. Ра́дꙋйтесѧ, цѣломꙋ́дрїѧ сꙋпрꙋ́жескагѡ ѻ҆́брази преизѧ́щнїи: ра́дꙋйтесѧ, хотѧ́щихъ бг҃оꙋгоднѡ жи́ти и҆зрѧ́днїи ѹ҆чи́телїе.

<red>Р</red>а́дꙋйтесѧ, прпⷣбнїи кѷрі́лле и҆ марі́е, ѹ҆се́рднїи ѡ҆ на́съ пред̾ бг҃омъ мл҃твєнницы!
