---
title: "Конда́къ і҃"
navigation:
  key: akathists-kirillmariarad-19
  title: "Конда́къ і҃"
  parent: akathists-kirillmariarad
  order: 19
type: "akathist"
---

## Конда́къ і҃:

<red>С</red>п҃се́нїе вѣ́чное наслѣ́довавше, бг҃обл҃же́ннїи кѷрі́лле и҆ марі́е, дꙋша́ми ва́шими во ѻ҆би́телехъ го́рнихъ неразлꙋ́чнѡ въ бз҃ѣ пребыва́ете, честны́ми же моща́ми ва́шими во ѡ҆би́тели прест҃ы́ѧ дв҃ы нетлѣ́ннѡ вкꙋ́пѣ почива́ете и҆ ѻ҆би́льнаѧ и҆сцѣлє́нїѧ и҆сточа́ете, на́съ же въ го́рнїй і҆ерⷭ҇ли́мъ ѻ҆́ный рꙋково́дствꙋете, вопїю́щихъ бг҃ꙋ: <red>А҆</red>ллилꙋ́їа.
