---
title: "І҆́косъ ѕ҃"
navigation:
  key: akathists-kirillmariarad-12
  title: "І҆́косъ ѕ҃"
  parent: akathists-kirillmariarad
  order: 12
type: "akathist"
---

## І҆́косъ ѕ҃:

<red>В</red>озсїѧ̀ ꙗ҆́кѡ свѣ́тъ бл҃гочести́вое въ болѧ́рствѣ житїѐ ва́ше, пребл҃же́ннїи кѷрі́лле и҆ марі́е, є҆гда́ же дости́гше во́зраста прекло́нна, ѻ҆́бразъ и҆́ноческїй на сѧ̀ воспрїѧ́ли є҆стѐ во ѡ҆би́тели хотько́встѣй, вы́шшее на́мъ смире́нїе показꙋ́юще. Тѣ́мже съ любо́вїю вопїе́мъ ва́мъ такѡва́ѧ:

<red>Р</red>а́дꙋйтесѧ, любвѐ ра́ди гдⷭ҇а сла́вꙋ мі́ра сегѡ̀ ѡ҆ста́вльшїи: ра́дꙋйтесѧ, сла́вꙋ бж҃їю возлюби́вшїи. Ра́дꙋйтесѧ, во ѡ҆би́тель дре́внюю прише́дшїи и҆ та́мѡ поко́й себѣ̀ ѡ҆брѣ́тшїи: ра́дꙋйтесѧ, ст҃ꙋ́ю схи́мꙋ въ броню̀ сп҃се́нїѧ воспрїѧ́вшїи. Ра́дꙋйтесѧ, покро́вꙋ бцⷣы дꙋ́шы своѧ̑ ввѣ́рившїи: ра́дꙋйтесѧ, ѻ҆́бразъ а҆́гг҃льский воспрїи́мшїи. Ра́дꙋйтесѧ, всѣ̑мъ и҆́нокѡмъ и҆ и҆́нокинѧмъ до́брое пра́вило: ра́дꙋйтесѧ, пре́жде кончи́ны ва́шеѧ бл҃же́нства ѿ бг҃а ѹ҆досто́ившїисѧ.

<red>Р</red>а́дꙋйтесѧ, прпⷣбнїи кѷрі́лле и҆ марі́е, ѹ҆се́рднїи ѡ҆ на́съ пред̾ бг҃омъ мл҃твєнницы!
