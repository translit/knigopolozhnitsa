---
title: "Конда́къ з҃"
navigation:
  key: akathists-kirillmariarad-13
  title: "Конда́къ з҃"
  parent: akathists-kirillmariarad
  order: 13
type: "akathist"
---

## Конда́къ з҃:

<red>Х</red>отѧ̀ человѣколю́бецъ гдⷭ҇ь ꙗ҆ви́ти въ житїѝ ва́шемъ, прпⷣбнїи кѷрі́лле и҆ марі́е, ѻ҆́бразъ назида́нїѧ, не то́кмѡ лю́демъ мїрски́мъ, но и҆ и҆́ноческомꙋ ли́кꙋ, внꙋшѝ ва́мъ въ ста́рости масти́тѣй ѡ҆ста́вити всѧ́кое попече́нїе земно́е и҆ воспрїѧ́ти ѻ҆́бразъ а҆́гг҃лский, ꙗ҆́кѡ вѣне́цъ нетлѣ́нїѧ, во є҆́же воспѣва́ти трїеди́номꙋ бг҃ꙋ серафі́мскꙋю пѣ́снь: <red>А҆</red>ллилꙋ́їа.
