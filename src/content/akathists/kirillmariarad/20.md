---
title: "І҆́косъ і҃"
navigation:
  key: akathists-kirillmariarad-20
  title: "І҆́косъ і҃"
  parent: akathists-kirillmariarad
  order: 20
type: "akathist"
---

## І҆́косъ і҃:

<red>С</red>тѣна̀ и҆ прибѣ́жище вы̀ є҆стѐ, прпⷣбнїи, всѣ̑мъ къ ва́мъ притека́ющымъ, и҆́хже вы̀ ѿ и҆скꙋше́нїй и҆ собла́знѡвъ мі́ра сегѡ̀ сохранѧ́ете, во ѡ҆би́тели же ва́шей живꙋ́щихъ мона́шескомꙋ дѣ́ланїю наꙋча́ете. Сегѡ̀ ра́ди ва́мъ сицєва́ѧ благода́рствєннаѧ словеса̀ прино́симъ:

<red>Р</red>а́дꙋйтесѧ, рꙋково́дствꙋющїи на́съ ко сп҃се́нїю: ра́дꙋйтесѧ, наставлѧ́ющїи ше́ствовати по за́повѣдемъ гдⷭ҇нимъ. Ра́дꙋйтесѧ, наꙋча́ющїи терпѣли́вѡ нестѝ крⷭ҇тъ сво́й: ра́дꙋйтесѧ, ꙗ҆́кѡ ва́шими мл҃твами невреди́мы ѿ бѣсѡ́въ и҆ человѣ̑къ ѕлы́хъ пребыва́емъ. Ра́дꙋйтесѧ, ꙗ҆́кѡ вы̀ є҆стѐ хода́таи ѡ҆ ст҃ѣ́й ѡ҆би́тели ва́шей: ра́дꙋйтесѧ, ꙗ҆́кѡ бг҃омъ со́браннымъ се́страмъ въ не́й вы̀ є҆стѐ помѡ́щницы. Ра́дꙋйтесѧ, чадолюби́вїи на́ши застꙋ́пницы: ра́дꙋйтесѧ, ꙗ҆́кѡ съ прпⷣбнымъ се́ргїемъ прⷭ҇то́лꙋ бж҃їю предстои́те.

<red>Р</red>а́дꙋйтесѧ, прпⷣбнїи кѷрі́лле и҆ марі́е, ѹ҆се́рднїи ѡ҆ на́съ пред̾ бг҃омъ мл҃твєнницы!
