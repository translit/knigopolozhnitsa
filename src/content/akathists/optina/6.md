---
title: "І҆́косъ г҃"
navigation:
  key: akathists-optina-6
  title: "І҆́косъ г҃"
  parent: akathists-optina
  order: 6
type: "akathist"
---

## І҆́косъ г҃:

<red>И҆</red>мꙋ́ще въ сердца́хъ свои́хъ бж҃е́ственный смиренномꙋ́дрїѧ да́ръ, и҆́стиннїи ѹ҆ченицы̀ хрⷭ҇та̀, смири́вшагѡ себѐ да́же до см҃рти крⷭ҇тныѧ, ни во что́ же вмѣни́сте всѧ̑ по́двиги и҆ трꙋды̀ ва́шѧ. возраста́ющымъ бо по́двигѡмъ, сꙋгꙋ́бѡ возраста́ше и҆ смире́нїе, є҆мꙋ́же дивѧ́щесѧ, глаго́лемъ:

<red>Р</red>а́дꙋйтесѧ, послꙋша́нїю и҆ смире́нїю сп҃си́телемъ наꙋче́ннїи. Ра́дꙋйтесѧ, за смире́нїе гдⷭ҇емъ сла́вы вознесе́нїи. Ра́дꙋйтесѧ, безгнѣ́вїѧ и҆ кро́тости смире́нїемъ дости́гшїи. Ра́дꙋйтесѧ, смире́нїемъ и҆ самоꙋкоре́нїемъ поко́й дꙋша́мъ ѡ҆брѣ́тшїи. Ра́дꙋйтесѧ, нището́ю дꙋхо́вною ѡ҆богати́вшїисѧ и҆збра́нницы. Ра́дꙋйтесѧ, ва́ше бо є҆́сть црⷭ҇твїе нбⷭ҇ное, ни́щымъ дх҃омъ ѹ҆гото́ванное:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
