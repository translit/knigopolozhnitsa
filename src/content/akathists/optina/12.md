---
title: "І҆́косъ ѕ҃"
navigation:
  key: akathists-optina-12
  title: "І҆́косъ ѕ҃"
  parent: akathists-optina
  order: 12
type: "akathist"
---

## І҆́косъ ѕ҃:

<red>В</red>озсїѧ́вшꙋ въ срⷣца́хъ ва́шихъ свѣ́тꙋ любвѐ бж҃е́ственныѧ, сла́вꙋ земнꙋ́ю и҆ похвалы̑ возненави́дѣсте и҆ ѡ҆мерзи́сте, безче́стїе же ѿ человѣ́кѡвъ и҆ всѧ̑кїѧ скѡ́рби ѿве́рстымъ срⷣцемъ ра́достнѡ прїе́млюще, поноше́нїю хрⷭ҇то́вꙋ ѹ҆се́рднѡ прїѻбщи́стесѧ. на́мъ ѹ҆́бѡ ѡ҆́бразъ ѕлострада́нїѧ и҆ терпѣ́нїѧ показа́сте, зовꙋ́щымъ:

<red>Р</red>а́дꙋйтесѧ, ꙗ҆́звы гдⷭ҇а і҆и҃са хрⷭ҇та̀ на тѣлесѝ свое́мъ носи́вшїи. Ра́дꙋйтесѧ, порꙋга̑нїѧ, ꙗ҆́кѡ врачевство̀ чисти́тельное, ѹ҆се́рднѡ пи́вшїи. Ра́дꙋйтесѧ, ѿ по́честей земны́хъ всѣ́мъ срⷣцемъ ѿврати́вшїисѧ. Ра́дꙋйтесѧ, за ненави́дѧщихъ ва́съ съ любо́вїю моли́вшїисѧ. Ра́дꙋйтесѧ, ѡ҆би́дѧщихъ ва́съ, ꙗ҆́кѡ бл҃годѣ́телей возлюби́вшїи. Ра́дꙋйтесѧ, бл҃годари́ти милосе́рдаго гдⷭ҇а николи́же преста́вшїи:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
