---
title: "І҆́косъ ѳ҃"
navigation:
  key: akathists-optina-18
  title: "І҆́косъ ѳ҃"
  parent: akathists-optina
  order: 18
type: "akathist"
---

## І҆́косъ ѳ҃:

<red>В</red>ою̑ющаѧ на дꙋ́шꙋ плотска̑ѧ вождєлѣ́нїѧ посто́мъ и҆ мл҃твою ѹ҆кроща́юще, по́мыслѡмъ грѣхѡ́внымъ возѡблада́ти ва́ми не попꙋска́сте, ѿ гдⷭ҇а бг҃а, є҆ди́нагѡ вла́сть и҆мꙋ́щагѡ побѣжда́ти є҆стества̀ чи́нъ, да́ръ чистоты̀ и҆ цѣломꙋ́дрїѧ прїѧ́сте. прїими́те ѹ҆́бѡ и҆ ѿ на́съ хвалє́нїѧ такѡва́ѧ:

<red>Р</red>а́дꙋйтесѧ, блгⷣть бж҃їю въ борьбѣ̀ съ пло́тїю смире́нїемъ привле́кшїи. Ра́дꙋйтесѧ, трꙋды̀ и҆ лишє́нїѧ возлюби́вше, поко́й тѣле́сный ѿри́нꙋвшїи. Ра́дꙋйтесѧ, посто́мъ и҆ всено́щными моле́ньми по́хоть пло́ти ѹ҆мертви́вшїи. Ра́дꙋйтесѧ, є҆стества̀ ѹ҆ста́вы си́лою хрⷭ҇то́вою побѣди́вшїи. Ра́дꙋйтесѧ, тѣлеса̀ и҆ дꙋ́шы ва́шѧ чи̑сты гдⷭ҇еви прине́сшїи. Ра́дꙋйтесѧ, чи́стїи срⷣцемъ, бг҃а въ вѣ́чнѣмъ бл҃же́нствѣ зрѧ́щїи:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
