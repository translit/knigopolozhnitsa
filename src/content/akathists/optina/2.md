---
title: "І҆́косъ а҃"
navigation:
  key: akathists-optina-2
  title: "І҆́косъ а҃"
  parent: akathists-optina
  order: 2
type: "akathist"
---

## І҆́косъ а҃:

<red>А҆́</red>гг҃льскагѡ и҆́ноческагѡ житїѧ̀ всѣ́мъ се́рдцемъ взыска́вше, всѧ̑ мїрска̑ѧ пристра̑стїѧ ѿверго́сте, бг҃омꙋ́дрїи, и҆ во ѡ҆б̾ѧ̑тїѧ ѻ҆́ч҃а съ любо́вїю въ ѡ҆би́тель ѻ҆́птинꙋ прите́кше, пꙋте́мъ те́снымъ и҆ приско́рбнымъ до конца̀ дне́й ва́шихъ ше́ствовасте. сегѡ̀ ра́ди воспѣва́емъ си́це:

<red>Р</red>а́дꙋйтесѧ, на зо́въ гдⷭ҇ень ра́достнѡ прите́кшїи. Ра́дꙋйтесѧ, всѣ́мъ жела́нїемъ хрⷭ҇тꙋ̀ послѣ́довавшїи. Ра́дꙋйтесѧ, крⷭ҇тъ сво́й на ра́мо воспрїи́мшїи. Ра́дꙋйтесѧ, па́че гдⷭ҇а ничесо́же возлюби́вшїи. Ра́дꙋйтесѧ, хрⷭ҇та̀ ра́ди всеконе́чнѡ себѐ ѿве́ргшїисѧ. Ра́дꙋйтесѧ, црⷭ҇твїѧ бж҃їѧ бл҃же́ннїи наслѣ́дницы:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
