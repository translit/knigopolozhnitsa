---
title: "І҆́косъ і҃"
navigation:
  key: akathists-optina-20
  title: "І҆́косъ і҃"
  parent: akathists-optina
  order: 20
type: "akathist"
---

## І҆́косъ і҃:

<red>В</red>озлюби́вше все́ю дꙋше́ю бли́жнѧго своего̀, црⷭ҇твїе бж҃їе внꙋ́трь себѐ ѡ҆брѣто́сте, тѣ́мже сни́де въ срⷣца̀ ва̑шѧ ѻ҆́гнь попалѧѧ́й любвѐ бж҃їѧ, є҆́юже неѡбыме́ннѡ насыща́ющесѧ, всецѣ́лѡ себѐ въ же́ртвꙋ дѣлѡ́мъ любвѐ принесо́сте. ны́нѣ же и҆ ѿ на́съ бл҃гоговѣ́йное пѣ́нїе сїѐ слы́шите:

<red>Р</red>а́дꙋйтесѧ, всѣ́хъ человѣ́кѡвъ ст҃о́ю любо́вїю возлюби́вшїи. Ра́дꙋйтесѧ, во є҆́же нѣ̑кїѧ спастѝ всѣ̑мъ всѧ̑ бы́вшїи. Ра́дꙋйтесѧ, ѡ҆ го́рестехъ людски́хъ сле́знѡ воздыха́вшїи. Ра́дꙋйтесѧ, всѣ́хъ притека́ющихъ въ срⷣца́хъ свои́хъ вмѣща́вшїи. Ра́дꙋйтесѧ, тща̀ ѿ себѐ никого́же ѿпꙋска́вшїи. Ра́дꙋйтесѧ, дꙋ́шы ва́шѧ за бли́жнихъ полага́вшїи:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
