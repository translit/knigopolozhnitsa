---
title: "І҆́косъ а҃і"
navigation:
  key: akathists-optina-22
  title: "І҆́косъ а҃і"
  parent: akathists-optina
  order: 22
type: "akathist"
---

## І҆́косъ а҃і:

<red>С</red>вѣ̑тлыѧ по́двиги ва́шѧ похвалѧ́юще, прпⷣбнїи ѻ҆ц҃ы̀ на́ши ѻ҆́птинстїи, ѹ҆блажа́емъ ва́съ, ꙗ҆́кѡ сла́вныхъ наста́вникѡвъ мона́хѡвъ и҆ чꙋ́дныхъ собесѣ́дникѡвъ а҆́гг҃лѡвъ, ны́нѣ на нб҃сѝ прⷭ҇то́лꙋ бж҃їю предстоѧ́щихъ и҆ молѧ́щихсѧ ѡ҆ на́съ, съ любо́вїю пою́щихъ ва́мъ:

<red>Р</red>а́дꙋйтесѧ, трезве́нїѧ непреста́ннагѡ ѹ҆се́рднїи ревни́тели. Ра́дꙋйтесѧ, пла́мене серде́чнагѡ неꙋсы́пнїи храни́тели. Ра́дꙋйтесѧ, непоколеби́мїи столпѝ послꙋша́нїѧ, всѧ̑ претерпѣ́вшїи. Ра́дꙋйтесѧ, мно́гими скорбьмѝ въ црⷭ҇твїе бж҃їе вше́дшїи. Ра́дꙋйтесѧ, и҆́ноческагѡ житїѧ̀ равноа́гг҃льнїи подви́жницы. Ра́дꙋйтесѧ, до́брїи рабѝ бж҃їи, блазі́и и҆ вѣ́рнїи:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
