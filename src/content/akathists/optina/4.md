---
title: "І҆́косъ в҃"
navigation:
  key: akathists-optina-4
  title: "І҆́косъ в҃"
  parent: akathists-optina
  order: 4
type: "akathist"
---

## І҆́косъ в҃:

<red>Р</red>азꙋмѣ́вше се́рдцемъ и҆ ѹ҆мо́мъ, ꙗ҆́кѡ дѣ́лы свои́ми не ѡ҆правди́тсѧ пред̾ бг҃омъ всѧ́къ живы́й, и҆ при́снѡ содержа́ще пред̾ ѻ҆чесы̀ ва́шими согрѣшє́нїѧ своѧ̑, то́ки слє́зныѧ, є҆ди́номꙋ гдⷭ҇ꙋ зри̑мыѧ, и҆сточа́ти не преста́сте, покаѧ́нїе дꙋшѝ є҆мꙋ̀ приносѧ́ще, є҆го́же ѡ҆́бразъ показа́сте на́мъ взыва́ющымъ:

<red>Р</red>а́дꙋйтесѧ, грѣхѝ своѧ̑ неприкровє́нны прозрѣва́вшїи. Ра́дꙋйтесѧ, да́ръ ѹ҆миле́нїѧ и҆ сле́зъ ѿ гдⷭ҇а прїѧ́вшїи. Ра́дꙋйтесѧ, бл҃же́нство пла́ча ѡ҆ грѣсѣ́хъ позна́вшїи. Ра́дꙋйтесѧ, неꙋсыпа́ющꙋю ско́рбь ѡ҆ ни́хъ стѧжа́вшїи. Ра́дꙋйтесѧ, на землѝ покаѧ́нїѧ проповѣ́дницы. Ра́дꙋйтесѧ, на нб҃сѝ ны́нѣ гдⷭ҇емъ ѹ҆тѣша́емїи:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
