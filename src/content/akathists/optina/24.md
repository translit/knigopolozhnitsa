---
title: "І҆́косъ в҃і"
navigation:
  key: akathists-optina-24
  title: "І҆́косъ в҃і"
  parent: akathists-optina
  order: 24
type: "akathist"
---

## І҆́косъ в҃і:

<red>П</red>ою́ще ны́нѣ ва́съ, ѽ прпⷣбнїи, хвале́бными гла́сы, вѣ́мы, ꙗ҆́кѡ не пѣ́нїѧ ѹ҆сте́нъ взыскꙋ́ете, но по́двигѡмъ ва́шымъ послѣ́дованїѧ, смире́нїѧ серде́чнагѡ и҆ житїѧ̀ и҆справле́нїѧ. тѣ́мже въ покаѧ́нїи по́мощи ва́шеѧ просѧ́ще, любо́вїю же подвиза́еми, глаго́лемъ:

<red>Р</red>а́дꙋйтесѧ, до́брѣ жи́тельствꙋющихъ ѡ҆гражда́ющїи. Ра́дꙋйтесѧ, немощны́хъ и҆ си́рыхъ ѹ҆крѣплѧ́ющїй. Ра́дꙋйтесѧ, па́дающымъ рꙋ́кꙋ по́мощи простира́ющїи. Ра́дꙋйтесѧ, ка́ющымсѧ сле́зы ѹ҆тѣ́шительныѧ низпосыла́ющїи. Ра́дꙋйтесѧ, всѣ̑мъ призыва́ющымъ ва́съ ско́рїи помо́щницы. Ра́дꙋйтесѧ, сп҃се́нїѧ на́шегѡ пред̾ бг҃омъ те́плїи хода́таи:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
