---
title: "І҆́косъ д҃"
navigation:
  key: akathists-optina-8
  title: "І҆́косъ д҃"
  parent: akathists-optina
  order: 8
type: "akathist"
---

## І҆́косъ д҃:

<red>С</red>лы́шавше глаго́лъ гдⷭ҇ень, ꙗ҆́кѡ црⷭ҇твїе нбⷭ҇ное нꙋ́дитсѧ и҆ то́кмѡ нꙋ́ждницы восхища́ютъ є҆̀, посто́мъ, бдѣ́нїемъ и҆ мл҃твою непреста́ннѡ подвиза́стесѧ и҆ пло́ть свою̀ со страстьмѝ и҆ похотьмѝ хрⷭ҇то́ви распѧ́сте, ѹ҆ста́вы и҆́ночєскїѧ нерꙋши́мѡ соблю́дше. тѣ́мже ѹ҆блажа́емъ вы̀:

<red>Р</red>а́дꙋйтесѧ, бл҃го́е и҆́го хрⷭ҇то́во люботрꙋ́днѡ поне́сшїи. Ра́дꙋйтесѧ, трезве́нїемъ серде́чнымъ дх҃а не ѹ҆гаси́вшїи. Ра́дꙋйтесѧ, крѣ́пкое хране́нїе ѹ҆стѡ́мъ свои̑мъ полага́вшїи. Ра́дꙋйтесѧ, тѣлеса̀ своѧ̑ неща́днѡ ѹ҆тѣснѧ́вшїи. Ра́дꙋйтесѧ, съ тѣле́сными по́двиги ѹ҆́мное дѣ́ланїе сочета́вшїи. Ра́дꙋйтесѧ, въ терпѣ́нїи ва́шемъ дꙋ́шы ва́шѧ стѧжа́вшїи:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
