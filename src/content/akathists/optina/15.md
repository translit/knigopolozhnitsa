---
title: "Конда́къ и҃"
navigation:
  key: akathists-optina-15
  title: "Конда́къ и҃"
  parent: akathists-optina
  order: 15
type: "akathist"
---

## Конда́къ и҃:

<red>С</red>тра́нникѡвъ и҆ прише́льцєвъ на землѝ себѐ помышлѧ́юще, ничесо́же ѿ тлѣ́нныхъ веще́й мі́ра сегѡ̀ стѧжа́ти себѣ̀ не возжела́сте, да не бꙋ́дꙋтъ срⷣца̀ ва̑ша къ землѝ влекѡ́ма, ѻ҆ба́че къ є҆ди́номꙋ бг҃ꙋ прилѣпи́стесѧ, чи́стѣ возносѧ́ще є҆мꙋ̀ пѣ́снь: <red>А҆</red>ллилꙋ́їа.
