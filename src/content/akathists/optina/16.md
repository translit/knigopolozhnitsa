---
title: "І҆́косъ и҃"
navigation:
  key: akathists-optina-16
  title: "І҆́косъ и҃"
  parent: akathists-optina
  order: 16
type: "akathist"
---

## І҆́косъ и҃:

<red>В</red>сѧ́кое плотско́е пристра́стїе, ѿ любвѐ гдⷭ҇ни ѿлꙋча́ющее, вседꙋ́шнѡ ѿверго́сте, є҆ди́ное на потре́бꙋ взыскꙋ́юще. всегда̀ ѹ҆́бѡ при ногꙋ̀ і҆и҃совꙋ неѿторже́нною присѣде́сте любо́вїю, ко бла́гѡмъ житє́йскимъ сердца̀ не прилага́юще и҆ всѐ ѹ҆пова́нїе своѐ на гдⷭ҇а возложи́вше. тѣ́мже похвалѧ́емъ ва́съ ст҃і́и:

<red>Р</red>а́дꙋйтесѧ, без̾ пристра́стїѧ къ мі́рꙋ житїѐ своѐ сконча́вшїи Ра́дꙋйтесѧ, ѿ земны́хъ забо́тъ свобо́ждшесѧ, сла́дость чи́стыѧ мл҃твы позна́вшїи. Ра́дꙋйтесѧ, тве́рдою вѣ́рою попечє́нїѧ житє́йскаѧ ѿложи́вшїи. Ра́дꙋйтесѧ, нестѧжа́нїемъ и҆ послꙋша́нїемъ па̑гꙋбныѧ стра̑сти ѹ҆мертви́вшїи. Ра́дꙋйтесѧ, и҆́ноческїй ѡ҆бѣ́тъ нестѧжа́нїѧ свѧ́тѡ соблю́дшїи. Ра́дꙋйтесѧ, во́лю свою̀ ѿсѣ́кшїи хрⷭ҇то́ви послꙋ́шницы:

<red>Р</red>а́дꙋйтесѧ, прпⷣбнїи ѻ҆ц҃ы̀ ѻ҆́птинстїи, блгⷣти ста́рчества свѣти́льницы.
