---
title: "Мл҃тва"
navigation:
  key: akathists-alexijofgod-26
  title: "Мл҃тва"
  parent: akathists-alexijofgod
  order: 26
type: "akathist"
---

## Мл҃тва:

<versal>Ѽ</versal> вели́кїй хрⷭ҇то́въ ѹ҆го́дниче, ст҃ы́й чл҃вѣ́че бж҃їй а҆леѯі́е, дꙋше́ю на нб҃сѝ прⷭ҇то́лꙋ гдⷭ҇ню предстоѧ́й, на землѝ же да́нною тѝ свы́ше бл҃года́тїю разли́чнаѧ соверша́ѧй чꙋдеса̀. При́зри ми́лостивнѡ на предстоѧ́щїѧ ст҃ѣ́й і҆кѡ́нѣ твое́й лю́ди, ѹ҆миле́ннѡ молѧ́щїѧсѧ и҆ просѧ́щїѧ ѿ тебѣ̀ по́мощи и҆ застꙋпле́нїѧ. Прострѝ мл҃твеннѡ ко гдⷭ҇ꙋ бг҃ꙋ чтⷭ҇ні́и рꙋ́цѣ твоѝ и҆ и҆спросѝ на́мъ ѿ негѡ̀ ѡ҆ставле́нїе согрѣше́нїй на́шихъ во́льныхъ и҆ нево́льныхъ, въ недꙋ́зѣхъ стра́ждꙋщимъ и҆сцѣле́нїе, напа́ствꙋемымъ застꙋпле́нїе, скорбѧ́щимъ ѹ҆тѣше́нїе, бѣ́дствꙋющимъ ско́рꙋю по́мощь, всѣ́мъ же чтꙋ́щимъ тѧ̀ ми́рнꙋю и҆ хрⷭ҇тїа́нскꙋю живота̀ кончи́нꙋ и҆ до́брый ѿвѣ́тъ на стра́шнемъ сꙋдѣ̀ хрⷭ҇то́вѣ. Є҆́й, ст҃че бж҃їй, не посрамѝ ѹ҆пова́нїѧ на́шегѡ, є҆́же на тѧ̀ по бз҃ѣ и҆ бг҃оро́дицѣ возлага́емъ, но бꙋ́ди на́мъ помо́щникъ и҆ покрови́тель во сп҃се́нїе, да твои́ми мл҃твами полꙋчи́вше бл҃года́ть и҆ млⷭ҇ть ѿ гдⷭ҇а, просла́вимъ чл҃вѣ́колюбїе ѻ҆ц҃а̀ и҆ сн҃а и҆ ст҃а́гѡ дх҃а, въ трⷪ҇цѣ сла́вимагѡ и҆ покланѧ́емагѡ бг҃а, и҆ твоѐ ст҃о́е застꙋпле́нїе, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
