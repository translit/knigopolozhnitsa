---
title: "Конда́къ в҃"
navigation:
  key: akathists-alexijofgod-3
  title: "Конда́къ в҃"
  parent: akathists-alexijofgod
  order: 3
type: "akathist"
---

## Конда́къ в҃:

<red>В</red>и́дѣвъ непостоѧ́нство красѡ́тъ мі́ра сегѡ̀, тлѣ́нїю прича́стныхъ, а҆леѯі́е бг҃омꙋ́дре, возлюби́лъ є҆сѝ бл҃га нетлѣ́ннаѧ вѣ́чнаѧ, хрⷭ҇то́мъ ѡ҆бѣтова́ннаѧ во є҆ѵⷢ҇лїи вѣ́рнымъ рабѡ́мъ є҆гѡ̀: сегѡ̀ ра́ди до́мъ роди́телей твои́хъ и҆ всѐ бога́тство и҆̀хъ ѡ҆ста́вилъ є҆сѝ, нищетꙋ̀ же во́льнꙋю и҆збра́лъ є҆сѝ, да хрⷭ҇тꙋ̀ ѹ҆го́денъ бꙋ́деши и҆ возмо́жеши невозбра́ннѡ пѣ́ти є҆мꙋ̀: <red>А҆</red>ллилꙋ́їа.
