---
title: "І҆́косъ ѳ҃"
navigation:
  key: akathists-alexijofgod-18
  title: "І҆́косъ ѳ҃"
  parent: akathists-alexijofgod
  order: 18
type: "akathist"
---

## І҆́косъ ѳ҃:

<red>В</red>ѣті́йство чл҃вѣ́ческое не довле́етъ къ похвале́нїю тебѣ̀, ст҃е а҆леѯі́е, свы́ше похвале́нномꙋ гла́сомъ бж҃е́ственнымъ, є҆го́же и҆звѣще́нїемъ лю́дїе ри́мстїи ѡ҆брето́ша тѧ̀, ме́ртва лежа́ща на ѻ҆́дрѣ, съ ха́ртїею на лицѣ̀, є҆́же сїѧ́ше солнцеподо́бными лꙋча́ми, и҆ бл҃гоꙋха́нїе ве́лїе и҆схожда́ше ѿ многоподви́жнагѡ твоегѡ̀ тѣлесѐ. Тѣ́мже ѡ҆брѣте́нїемъ твои́мъ ѻ҆бра́довани, ца́рь, ст҃и́тель и҆ ве́сь наро́дъ возгласи́ша тебѣ̀:

<red>Р</red>а́дꙋйсѧ, свѣ́тлый лꙋ́че трисо́лнечнагѡ свѣ́та, ѡ҆живлѧ́ющагѡ ве́сь мі́ръ. Ра́дꙋйсѧ, денни́це, возше́дшаѧ просвѣща́ти цр҃ковь хрⷭ҇то́вꙋ мно́гими чꙋдесы̀. Ра́дꙋйсѧ, ст҃ости и҆ чⷭ҇тоты̀ крі́не бл҃гоꙋха́нный. Ра́дꙋйсѧ, дарова́нїй бж҃е́ственныхъ сокро́вище. Ра́дꙋйсѧ, роди́телемъ твои́мъ ха́ртїею себѐ ꙗ҆ви́вый. Ра́дꙋйсѧ, пла́чъ и҆̀хъ го́рестный на сла́достный преложи́вый. Ра́дꙋйсѧ, сѣди́ны ѻ҆тца̀ твоегѡ̀ прославле́нїемъ твои́мъ просла́вивый. Ра́дꙋйсѧ, сле́зы ма́терє твоеѧ̀ бл҃года́тнѡ вознагради́вый. Ра́дꙋйсѧ, честнꙋ́ю ѡ҆брꙋ́чницꙋ твою̀, вѣ́рность тебѣ̀ сохра́ншꙋю, дꙋхо́внѡ ѹ҆тѣ́шивый. Ра́дꙋйсѧ, ве́сь наро́дъ ри́мскїй ѡ҆брѣте́нїемъ твои́мъ ѕѣлѡ̀ возвесели́вый. Ра́дꙋйсѧ, и҆сцѣле́нїѧ чꙋде́снаѧ ѿ ст҃ы́хъ моще́й твои́хъ ѡ҆би́льнѡ и҆сточи́вый. Ра́дꙋйсѧ, на нб҃сѝ и҆ на землѝ по́честь посме́ртнꙋю досто́йнѡ воспрїѧ́вый.

<red>Р</red>а́дꙋйсѧ, чл҃вѣ́че бж҃їй а҆леѯі́е, мл҃твенниче ѡ҆ дꙋша́хъ на́шихъ.
