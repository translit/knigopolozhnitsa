---
title: "Конда́къ д҃"
navigation:
  key: akathists-alexijofgod-7
  title: "Конда́къ д҃"
  parent: akathists-alexijofgod
  order: 7
type: "akathist"
---

## Конда́къ д҃:

<red>Б</red>ꙋ́рю страсте́й ю҆́ношескихъ воздержа́нїемъ ѹ҆кроти́лъ є҆сѝ, ст҃е а҆леѯі́е, и҆ посто́мъ сꙋгꙋ́бымъ ѹ҆вѧ́дилъ є҆сѝ красотꙋ̀ лица̀ твоегѡ̀: тѣ́мже возсїѧ̀ въ дꙋшѝ твое́й нетлѣ́ннаѧ красота̀ бл҃года́тнагѡ безстра́стїѧ, бл҃гоꙋго́днаѧ краснѣ́йшемꙋ па́че сынѡ́въ чл҃вѣ́ческихъ хрⷭ҇тꙋ̀, є҆мꙋ́же во ѹ҆мерщвле́ннемъ тѣлесѝ сла́дцѣ воспѣва́лъ є҆сѝ пѣ́снь хвалы̀ и҆ бл҃годаре́нїѧ: <red>А҆</red>ллилꙋ́їа.
