---
title: "Конда́къ з҃"
navigation:
  key: akathists-alexijofgod-13
  title: "Конда́къ з҃"
  parent: akathists-alexijofgod
  order: 13
type: "akathist"
---

## Конда́къ з҃:

<red>Х</red>отѣ́нїе є҆ди́но и҆мѣ́лъ є҆сѝ, чл҃вѣ́че бж҃їй, є҆́же бл҃гоꙋгожда́ти бг҃ꙋ: тѣ́мже всѧ̀ вре́меннаѧ въ ѹ҆ме́ты вмѣни́лъ є҆сѝ, и҆ наслѣ́дникъ мно́гагѡ бога́тства бы́въ, сїѐ ѡ҆ста́вилъ є҆сѝ, ни́щъ и҆ стра́ненъ пребыва́ѧ, въ роди́тельстѣмъ до́мѣ непознава́емъ и҆ ѕѣлѡ̀ ѹ҆ничижа́емъ, при́снѡ воздыха́ѧ ко гдⷭ҇ꙋ и҆ сле́знѡ молѧ́сѧ, да сподо́битъ тѧ̀ въ странѣ̀ бл҃же́нства вѣ́чнагѡ пѣ́ти є҆мꙋ̀ со ст҃ы́ми: <red>А҆</red>ллилꙋ́їа.
