---
title: "Конда́къ в҃і"
navigation:
  key: akathists-alexijofgod-23
  title: "Конда́къ в҃і"
  parent: akathists-alexijofgod
  order: 23
type: "akathist"
---

## Конда́къ в҃і:

<red>Б</red>л҃года́ть и҆ ми́лость и҆спросѝ на́мъ ѹ҆ хрⷭ҇та̀, цр҃ѧ̀ и҆ бг҃а на́шего, а҆леѯі́е достохва́льне: вѣ́мы бо, ꙗ҆́кѡ мно́гѡ мо́жетъ моли́тва твоѧ̀ пред̾ лице́мъ є҆гѡ̀, и҆ бл҃гоꙋвѣ́тливѡ преклонѧ́етсѧ ѻ҆́нъ къ моле́нїю твоемꙋ̀. Тѣ́мже ѹ҆се́рднѡ къ тебѣ̀ прибѣга́емъ и҆ смире́ннѡ про́симъ: ѡ҆кормѝ на́съ предста́тельствомъ твои́мъ въ ти́хое приста́нище хрⷭ҇то́во, и сподо́би наслажда́тисѧ нетлѣ́нныѧ ра́дости ст҃ы́хъ, немо́лчнѡ вопїющихъ славосло́вїѧ пѣ́снь трїеди́номꙋ бг҃ꙋ: <red>А҆</red>ллилꙋ́їа.
