---
title: "Конда́къ а҃і"
navigation:
  key: akathists-alexijofgod-21
  title: "Конда́къ а҃і"
  parent: akathists-alexijofgod
  order: 21
type: "akathist"
---

## Конда́къ а҃і:

<red>П</red>ѣ́нїе надгро́бное со сла́вою тебѣ̀ сотвори́ша, ст҃е а҆леѯі́е, ца́рь, ст҃и́тель и҆ ве́сь наро́дъ ри́мскїй, роди́телемъ твои́мъ и҆ ѡ҆брꙋ́чнице твое́й, возслѣ́дꙋющимъ чтⷭ҇но́мꙋ твоемꙋ̀ гро́бꙋ, несе́нномꙋ бл҃голѣ́пнѡ въ собо́рнꙋю цр҃ковь, ѿ него́же чꙋде́съ мно́жество и҆сточи́лъ є҆сѝ: слѣ́пїи прозира́хꙋ, разсла́бленнїи ѹ҆крѣплѧ́хꙋсѧ, недꙋ́жнїи здра́ви быва́хꙋ прикоснове́нїемъ къ моще́мъ твои́мъ ст҃ы́мъ, во є҆́же всѣ́мъ ви́дѧщимъ такова́ѧ возглаша́ти бг҃ꙋ: <red>А҆</red>ллилꙋ́їа.
