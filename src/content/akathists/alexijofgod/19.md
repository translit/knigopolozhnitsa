---
title: "Конда́къ і҃"
navigation:
  key: akathists-alexijofgod-19
  title: "Конда́къ і҃"
  parent: akathists-alexijofgod
  order: 19
type: "akathist"
---

## Конда́къ і҃:

<red>С</red>п҃сти́сѧ хотѧ́щимъ примѣ́ръ бл҃гі́й житїѐ твоѐ, ст҃е а҆леѯі́е, и҆́мже всѧ̀ ны̀ поꙋча́еши ѿреша́тисѧ сꙋе́тъ мі́ра, и҆ска́ти же є҆ди́но на потре́бꙋ, є҆́же є҆́сть бг҃оꙋгожде́нїе. Помозѝ ѹ҆́бѡ на́мъ, чл҃вѣ́че бж҃їй, въ се́мъ тебѣ̀ подража́ти, ѹ҆крѣпѝ не́мощное произволе́нїе на́ше, вдохнѝ въ на́съ мꙋ́жество дꙋше́вное, ѹ҆кра́си на́съ добродѣ́тельми и҆ ꙗ҆вѝ бы́ти наслѣ́дники цр҃ствїѧ нбⷭ҇нагѡ, да съ тобо́ю на землѝ живы́хъ воспое́мъ созда́телю на́шемꙋ: <red>А҆</red>ллилꙋ́їа.
