---
title: "І҆́косъ а҃"
navigation:
  key: akathists-alexijofgod-2
  title: "І҆́косъ а҃"
  parent: akathists-alexijofgod
  order: 2
type: "akathist"
---

## І҆́косъ а҃:

<red>А҆́</red>гг҃лъ земны́й и҆ чл҃вѣ́къ нбⷭ҇ный бы́лъ є҆сѝ, а҆леѯі́е бл҃же́нне, ѿ мла́дыхъ бо лѣ́тъ житїѧ̀ твоегѡ̀ чⷭ҇тотꙋ̀ дꙋшѝ и҆ тѣ́ла соблю́лъ є҆сѝ и҆ хрⷭ҇тꙋ̀ любо́вїю ѹ҆се́рднѡю послѣ́довалъ є҆сѝ, є҆го́же взыскꙋ́ѧ, всѧ̀ кра́снаѧ мі́ра сегѡ̀ ѡ҆ста́вилъ є҆сѝ и҆ дости́глъ є҆сѝ соверше́нства дꙋхо́внагѡ. Сегѡ̀ ра́ди слы́шиши ѿ на́съ сїѧ̀ достодо́лжныѧ тебѣ̀ похвалы̀:

<red>Р</red>а́дꙋйсѧ, ве́тхагѡ ри́ма рожде́нїе. Ра́дꙋйсѧ, безча́дныхъ роди́телей непло́дїѧ разреше́нїе. Ра́дꙋйсѧ, мл҃твъ ѹ҆се́рдныхъ пло́дъ бг҃одарова́нный. Ра́дꙋйсѧ, ѿ младе́нчества на бг҃оꙋгожде́нїе свы́ше предызбра́нный. Ра́дꙋйсѧ, въ стра́сѣ бж҃їемъ до́брѣ воспи́танный. Ра́дꙋйсѧ, зако́нꙋ гдⷭ҇ню вѣ́рнѡ наꙋ́ченный. Ра́дꙋйсѧ, ѡ҆ нбⷭ҇ныхъ па́че, не́же ѡ҆ земны́хъ, помышлѧ́вый. Ра́дꙋйсѧ, самоѿверже́нїе чꙋ́дное показа́вый. Ра́дꙋйсѧ, чистотꙋ̀ дѣ́вственнꙋю хрⷭ҇та̀ ра́ди непоро́чнѡ сохрани́вый. Ра́дꙋйсѧ, ѡ҆брꙋ́чницꙋ, красото́ю цвѣтꙋ́щꙋю, і҆и҃са ра́ди ѡ҆ста́вивый. Ра́дꙋйсѧ, мꙋ́дрый стра́нниче, ѻ҆те́чества го́рнѧгѡ взыска́вый. Ра́дꙋйсѧ, бж҃їй и҆збра́нниче, всѧ̀ прилѡ́ги мі́ра, пло́ти и҆ дїа́вола побѣди́вый.

<red>Р</red>а́дꙋйсѧ, чл҃вѣ́че бж҃їй а҆леѯі́е, мл҃твенниче ѡ҆ дꙋша́хъ на́шихъ.
