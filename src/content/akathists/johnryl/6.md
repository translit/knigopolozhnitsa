---
title: "І҆́косъ г҃"
navigation:
  key: akathists-johnryl-6
  title: "І҆́косъ г҃"
  parent: akathists-johnryl
  order: 6
type: "akathist"
---

## І҆́косъ г҃:

<red>И҆</red>мѣ́ѧ жела́нїе ѻ҆гнепа́льное бг҃овидѣ́нїѧ мѡѷсе́йскагѡ наслади́тисѧ, прпⷣбне, на го́рꙋ возше́лъ є҆сѝ ꙗ҆вле́нїѧ бжⷭ҇твенныѧ сла́вы воспрїѧ́ти, и҆́хже ѻ҆́ко не ви́дѣ и҆ ѹ҆́хо не слы́ша и҆ ꙗ҆́же на се́рдце человѣ́кꙋ не взыдо́ша. И҆ кто̀ возмо́жетъ и҆зрещѝ всѧ̑ по́двиги твоѧ̑, въ безмо́лвїи сотворе́нные; но мы̀, дивѧ́щесѧ житїю̀ твоемꙋ̀, си́це взыва́емъ тѝ:

<red>Р</red>а́дꙋйсѧ, бре́мѧ пѡ́двигъ ве́лїихъ на рамена̀ своѧ̑ возложи́вый: ра́дꙋйсѧ, житїе́мъ твои́мъ а҆́гг҃лѡвъ ѹ҆диви́вый. Ра́дꙋйсѧ, ꙗ҆́кѡ не хлѣ́бомъ, но бы́лїемъ травны́мъ себѐ пита́л є҆сѝ: ра́дꙋйсѧ, и҆ тогѡ́ бо ѕѣлѡ̀ ма́ло по захожде́нїи со́лнца вкꙋша́л є҆сѝ. Ра́дꙋйсѧ, жа́ждꙋ мѣ́рою воды̀ ѹ҆толѧ́вый: ра́дꙋйсѧ, кꙋ́пнѡ съ прⷪ҇ро́комъ: ско́тенъ бы́хъ ѹ҆ тебє̀, бг҃ꙋ вопїѧ́вый. Ра́дꙋйсѧ, ꙗ҆́кѡ пото́ки сле́зъ ѿ ѻ҆че́й твои́хъ и҆сточа́л є҆сѝ: ра́дꙋйсѧ, мл҃твы бо твоѧ̑ непреста́ннѡ бг҃ꙋ возсыла́л є҆сѝ. Ра́дꙋйсѧ, пѡ́двиги си́ми ѿ страсте́й себѐ ѡ҆чи́стивый: ра́дꙋйсѧ, бѣсѡ́въ въ звѣри́нѣ ѡ҆́бразѣ, тебѐ ѹ҆страши́ти тща́щихсѧ, посрами́вый. Ра́дꙋйсѧ, а҆дама́нте, козньмѝ вра́жїими несокрꙋши́мый: ра́дꙋйсѧ, во всѣ́хъ и҆скꙋше́нїихъ и҆ напа́стѣхъ всегда̀ съ бг҃омъ бы́вый.

<red>Р</red>а́дꙋйсѧ, прпⷣбне і҆ѡа́нне, ры́льский чꙋдотво́рче, сла́во и҆ ра́досте на́ша.
