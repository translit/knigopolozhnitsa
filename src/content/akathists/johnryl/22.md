---
title: "І҆́косъ а҃і"
navigation:
  key: akathists-johnryl-22
  title: "І҆́косъ а҃і"
  parent: akathists-johnryl
  order: 22
type: "akathist"
---

## І҆́косъ а҃і:

<red>С</red>вѣтопрїе́мнꙋю свѣщꙋ̀ ꙗ҆вѝ тѧ̀ гдⷭ҇ь, прпⷣбне, и҆ хра́мъ дх҃а ст҃а́гѡ, тѣ́ло же твоѐ тлѣ́нїю неприча́стно соблюдѐ. Взира́ющи ѹ҆́бѡ на блгⷣть сїю̀, прославлѧ́емъ тѧ̀ си́це:

<red>Р</red>а́дꙋйсѧ, нетлѣ́нїемъ твои́мъ всемогꙋ́щество бж҃їе бл҃говѣствꙋ́ѧй: ра́дꙋйсѧ, безсме́ртїе тѣле́съ послѣдѝ ѻ҆́бщагѡ воскрⷭ҇нїѧ предѡбразꙋ́ѧй. Ра́дꙋйсѧ, нетлѣ́нїемъ твои́мъ сла́вꙋ бж҃їю въ цр҃кви ꙗ҆ви́вый: ра́дꙋйсѧ, и҆́стинꙋ воскрⷭ҇нїѧ ме́ртвыхъ ѹ҆тверди́вый. Ра́дꙋйсѧ, по сме́рти и҆гꙋ́менꙋ ѡ҆би́тели ры́льскїѧ во снѣ̀ ꙗ҆ви́выйсѧ: ра́дꙋйсѧ, твоѧ̑ мо́щи въ среде́цъ гра́дъ пренестѝ повелѣ́вый. Ра́дꙋйсѧ, ди́внаѧ чꙋдеса̀ и҆ здѣ̀ сотвори́вый: ра́дꙋйсѧ, въ гра́дъ терно́въ пренесе́нъ вє́лїѧ зна̑менїѧ содѣ́лавый. Ра́дꙋйсѧ, ѿ моще́й твои́хъ во градѣ́хъ сто́льныхъ бл҃года́ть пролїѧ́вый: ра́дꙋйсѧ, и҆ въ плѣне́нїи бы́въ си́лами всѣ́хъ ѹ҆жаси́вый. Ра́дꙋйсѧ, манꙋи́лꙋ ца́рю гре́ческомꙋ и҆сцѣле́нїе дарова́вый: ра́дꙋйсѧ, є҆пⷭ҇кпꙋ ѻ҆строго́мскомꙋ ꙗ҆зы́къ свѧза́вый и҆ разверза́вый.

<red>Р</red>а́дꙋйсѧ, прпⷣбне і҆ѡа́нне, ры́льский чꙋдотво́рче, сла́во и҆ ра́досте на́ша.
