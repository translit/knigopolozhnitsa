---
title: "Конда́къ ѳ҃"
navigation:
  key: akathists-johnryl-17
  title: "Конда́къ ѳ҃"
  parent: akathists-johnryl
  order: 17
type: "akathist"
---

## Конда́къ ѳ҃:

<red>В</red>сѧ́кое дарова́нїе дх҃а ст҃а́гѡ воспрїѧвъ, прпⷣбне і҆ѡа́нне, дости́же вѣща́нїе твоѐ бл҃гочести́вагѡ царѧ̀ петра̀, и҆же ви́дѣти тѧ̀ вожделѣ́въ посла̀ къ тебѣ̀ де́вѧть мꙋже́й. Ты̀ же а҆́лчныхъ и҆́хъ бы́ти дꙋ́хомъ разꙋмѣ́въ, ма́лымъ хлѣ́бомъ напита́лъ є҆сѝ, и҆же пресла́вное чꙋ́до сїѐ ви́дѣвше, вопїѧ́хꙋ бг҃ꙋ: <red>А҆</red>ллилꙋ́їа.
