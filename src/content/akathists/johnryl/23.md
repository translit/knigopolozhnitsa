---
title: "Конда́къ в҃і"
navigation:
  key: akathists-johnryl-23
  title: "Конда́къ в҃і"
  parent: akathists-johnryl
  order: 23
type: "akathist"
---

## Конда́къ в҃і:

<red>Б</red>лгⷣть ве́лїю дарова́ тѝ гдⷭ҇ь за мно́гꙋю любо́вь, преди́вный ѹ҆го́дниче бж҃їй, прпⷣбне ѻ҆́ч҃е на́шъ і҆ѡа́нне, недꙋ̑ги и҆сцѣлѧ́ти, заблꙋ́ждшїѧ просвѣща́ти и҆ всѣ̑мъ просѧ́щымъ бы́ти во сп҃се́нїе. Тѣ́мже бл҃годарѧ́ще гдⷭ҇а, на́мъ тебѐ дарова́вшагѡ, при́снѡ зове́мъ є҆мꙋ̀: <red>А҆</red>ллилꙋ́їа.
