---
title: "І҆́косъ д҃"
navigation:
  key: akathists-johnryl-8
  title: "І҆́косъ д҃"
  parent: akathists-johnryl
  order: 8
type: "akathist"
---

## І҆́косъ д҃:

<red>С</red>лы́шавъ ѡ҆ тебѣ̀, прпⷣбне, сынъ бра́та твоегѡ̀, лꙋка̀ ѻ҆́трѡкъ, и҆ роди́телей ѹ҆таи́всѧ, къ тебѣ̀ въ пꙋсты́ню прїи́де и҆ тобо́ю наставлѧ́емъ воспрїѧ̀ по́двиги твоѧ̑. мы̀ же си́лою бл҃года́ти твоеѧ̀ ѹжаса́еми, вопїе́мъ тѝ си́це:

<red>Р</red>а́дꙋйсѧ, свѣ́томъ бжⷭ҇твенным ю҆́жика своегѡ̀ ѡ҆зари́вый: ра́дꙋйсѧ, дитѧ̀ ма́лое пꙋстынна жи́телѧ содѣ́лавый. Ра́дꙋйсѧ, ѿ ѕло́бы дре́внїѧ сегѡ̀ ра́ди напа́сть но́вꙋю прїе́мый: ра́дꙋйсѧ, клеветꙋ̀ въ похище́нїи ѻ҆́трока претерпѣ́вый. Ра́дꙋйсѧ, ѿ бра́та своегѡ̀ порꙋга̑нїѧ понесы́й: ра́дꙋйсѧ, дѣ́тище ѿ тебє̀ ѿто́рженное бл҃гослове́нїемъ ѹ҆крѣпи́вый. Ра́дꙋйсѧ, мл҃твою сле́зною дїа́вола посрами́вый: ра́дꙋйсѧ, ѻ҆́трока ѿ ѕмі́ѧ ѹ҆жа́леннаго сме́ртїю съ гдⷭ҇ємъ соедини́вый. Ра́дꙋйсѧ, цвѣ́те ра́йскїй, на ка́мени го́ръ ры́льскихъ прозѧбы́й: ра́дꙋйсѧ, ѿ ка́мене бжⷭ҇твеннагѡ водо́ю живо́ю ѡ҆би́льнѡ напое́нный. Ра́дꙋйсѧ, таи́нниче бж҃їй, въ пꙋсты́ни не ѹ҆таи́выйсѧ: ра́дꙋйсѧ свѣти́льниче хрⷭ҇то́въ во мра́цѣ пеще́рнѣмъ просвѣти́выйсѧ.

<red>Р</red>а́дꙋйсѧ, прпⷣбне і҆ѡа́нне, ры́льский чꙋдотво́рче, сла́во и҆ ра́досте на́ша.
