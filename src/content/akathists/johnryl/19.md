---
title: "Конда́къ і҃"
navigation:
  key: akathists-johnryl-19
  title: "Конда́къ і҃"
  parent: akathists-johnryl
  order: 19
type: "akathist"
---

## Конда́къ і҃:

<red>С</red>пастѝ хотѧ̀ себѐ до конца̀ ѿ ко́зней вра́жїихъ, прпⷣбне і҆ѡа́нне, пребы́лъ є҆сѝ въ по́двизѣ стоѧ́нїѧ на ка́мени се́дмь лѣ́тъ и҆ четы́ре мѣ́сѧцы. Мно́зи же поревнова́вше тебѣ̀, бли́зъ ка́мене твоегѡ̀ це́рковь созда́ша и҆ ѡ҆би́тель соста́виша, нача́льника тѧ̀ пе́рваго и҆ па́стырѧ и҆мꙋ́ще, да возсыла́етсѧ ѿтꙋ́дꙋ при́снѡ хвале́бнаѧ бг҃ꙋ пѣ́снь: <red>А҆</red>ллилꙋ́їа.
