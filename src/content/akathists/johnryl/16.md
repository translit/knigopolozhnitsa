---
title: "І҆́косъ и҃"
navigation:
  key: akathists-johnryl-16
  title: "І҆́косъ и҃"
  parent: akathists-johnryl
  order: 16
type: "akathist"
---

## І҆́косъ и҃:

<red>В</red>е́сь бы́лъ є҆сѝ сосꙋ́дъ и҆збра́ннный бж҃їѧ блгⷣти, вели́кїй і҆ѡа́нне, на тебѣ̀ и҆спо́лнисѧ крⷭ҇ти́телѧ сло́во, ꙗ҆́кѡ не въ мѣ́рꙋ бг҃ъ дае́тъ дх҃а. кі́ими бл҃годатными дарова́ньми не ѹ҆вѣнча̀ тѧ̀ бг҃ъ; кі́ими ꙗ҆вле́ньми блгⷣти не и҆спо́лнено бы́сть твоѐ житїѐ; тѣ́мже на тѧ̀ взира́юще, прино́симъ тѝ пѡхвалы̀ сїѧ̑ на́шѧ:

<red>Р</red>а́дꙋйсѧ, да́ръ смире́нїѧ хрⷭ҇то́ва стѧжа́вый: ра́дꙋйсѧ, сле́зъ и҆ ѹ҆миле́нїѧ бл҃года́ть сниска́вый. Ра́дꙋйсѧ, чистото́ю и҆ цѣломꙋ́дрїемъ ѿ бг҃а ѹ҆краше́нный: ра́дꙋйсѧ, вѣ́рою чꙋдодѣ́йственною ѡ҆заре́нный. Ра́дꙋйсѧ, не то́кмѡ хрⷭ҇тꙋ̀ вѣ́ровавый, но и҆ страда̑нїѧ за него̀ понесы́й: ра́дꙋйсѧ, да́ромъ ре́вности по бз҃ѣ ѹ҆вѣ́нчанный. Ра́дꙋйсѧ, любвѐ къ бли́жнимъ и҆спо́лненный: ра́дꙋйсѧ, да́ромъ бжⷭ҇твеннагѡ вѣ́дѣнїѧ сподо́бленный. Ра́дꙋйсѧ, да́ромъ прозорли́вства просїѧ́вый: ра́дꙋйсѧ, дарова́нїе мл҃твы непрестаю́щїѧ и҆мы́й. Ра́дꙋйсѧ, до конца̀ наде́ждꙋ бꙋ́дꙋщагѡ бл҃же́нства сохрани́вый: ра́дꙋйсѧ, бл҃же́нство сїѐ є҆щѐ въ жи́зни се́й предвкꙋси́вый.

<red>Р</red>а́дꙋйсѧ, прпⷣбне і҆ѡа́нне, ры́льский чꙋдотво́рче, сла́во и҆ ра́досте на́ша.
