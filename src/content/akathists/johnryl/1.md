---
title: "Конда́къ а҃"
navigation:
  key: akathists-johnryl-1
  title: "Конда́къ а҃"
  parent: akathists-johnryl
  order: 1
type: "akathist"
---

## Конда́къ а҃:

<red>И҆</red>збра́нный бг҃омъ и҆ преди́вный житїе́мъ, прпⷣбне і҆ѡа́нне, ѿ ю҆́ности хрⷭ҇та̀ возлюби́въ, пꙋте́мъ тѣ́снымъ къ немꙋ̀ ше́ствовалъ є҆сѝ. ве́лїихъ же ра́ди подвигѡ́въ твои́хъ и҆ сле́зъ и҆злїѧ́нїй дарова́ньми дх҃а ст҃а́гѡ ѡ҆богати́лсѧ є҆сѝ. тѣ́мже, ꙗ҆́кѡ ве́лїе дерзнове́нїе ко ст҃ѣ́й трⷪ҇цѣ и҆мꙋ́ща, ѹ҆бл҃жа́емъ тѧ̀ просѧ́щѣ: ѿ всѧ́кихъ на́съ бѣ́дъ свободѝ, зовꙋ́щихъ:

<red>Р</red>а́дꙋйсѧ, прпⷣбне і҆ѡа́нне, ры́льский чꙋдотво́рче, сла́во и҆ ра́досте на́ша.
