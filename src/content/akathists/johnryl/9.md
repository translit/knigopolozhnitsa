---
title: "Конда́къ є҃"
navigation:
  key: akathists-johnryl-9
  title: "Конда́къ є҃"
  parent: akathists-johnryl
  order: 9
type: "akathist"
---

## Конда́къ є҃:

<red>Б</red>г҃оте́чнѣй ѕвѣздѣ̀ подо́бни сꙋ́ть ст҃і́и человѣ́цы: не то́чїю бо са́ми ко хрⷭ҇тꙋ̀ ше́ствꙋютъ, но и҆ про́чїимъ лю́демъ сп҃се́нїѧ пꙋ́ть ѹ҆казꙋ́ютъ. Сегѡ̀ ра́ди вселꙋка́вый твори́тъ и҆̀мъ напа́сти, ꙗ҆́кѡже и҆ тебѣ̀, і҆ѡа́нне: нападе́ бо на тѧ̀ во ѡ҆́бразѣ разбѡ́йникъ, и҆̀же и҆зби́вше тѧ̀, ѿгна́ша ѿ пеще́ры пе́рвыѧ. Тогда̀ ты̀ въ пꙋсты́ню ры́льскꙋю глꙋбоча́е вше́дъ, въ дꙋпло̀ дꙋ́ба вели́кагѡ всели́лсѧ є҆сѝ, во є҆́же бо́льшими трꙋды̀ гдⷭ҇а твоегѡ̀ прославлѧ́ти и҆ пѣ́ти є҆мꙋ̀: <red>А҆</red>ллилꙋ́їа.
