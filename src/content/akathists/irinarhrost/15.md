---
title: "Конда́къ и҃"
navigation:
  key: akathists-irinarhrost-15
  title: "Конда́къ и҃"
  parent: akathists-irinarhrost
  order: 15
type: "akathist"
---

## Конда́къ и҃:

<red>С</red>тра́ненъ и҆ ди́венъ пꙋ́ть сп҃се́нїѧ проте́клъ є҆сѝ, блаже́нне, є҆гда̀ ѿ і҆кѡ́ны распѧ́тїѧ хрⷭ҇то́ва повелѣ́нїе воспрїи́мъ, въ затво́ръ вше́лъ є҆сѝ, въ не́мъ же тѣ́ло твоѐ ѹ҆́жема желѣ́зныма свѧза́въ и҆ мно́жество желѣ́зныхъ крестѡ́въ на сѧ̀ возложи́въ, во дни̑ и҆ но́щи влⷣцѣ твоемꙋ̀ зва́лъ є҆сѝ: <red>А҆</red>ллилꙋ́їа.
