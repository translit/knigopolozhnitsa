---
title: "І҆́косъ а҃і"
navigation:
  key: akathists-irinarhrost-22
  title: "І҆́косъ а҃і"
  parent: akathists-irinarhrost
  order: 22
type: "akathist"
---

## І҆́косъ а҃і:

<red>С</red>вѣтоза́рна свѣти́льника ꙗ҆вѝ тѧ̀, бл҃же́нне, хрⷭ҇то́съ бг҃ъ, є҆го́же сїѧ́нїемъ лю́дїе просвѣща́ютсѧ, и҆ тебѣ̀, ꙗ҆́кѡ сп҃се́нїѧ и҆́хъ вино́вникꙋ, прино́сѧтъ такова̑ѧ:

<red>Р</red>а́дꙋйсѧ, до́блїй подви́жниче, врагѝ сп҃се́нїѧ побѣди́вый: ра́дꙋйсѧ, и҆згна̑нїѧ бл҃годꙋ́шнѡ прїѧ́вый. Ра́дꙋйсѧ, и҆зринове́нїе и҆з̾ затво́ра твоегѡ̀ и҆ бїє́нїѧ ѕлы́хъ человѣ̑къ претерпѣ́вый: ра́дꙋйсѧ, дꙋ́шꙋ твою̀ дарова́ньми нбⷭ҇ными ѹ҆краси́вый. Ра́дꙋйсѧ, въ воздаѧ́нїе трꙋдѡ́въ твои́хъ и҆ болѣ́зней си́лꙋ прозрѣ́нїѧ и҆ чꙋдодѣ́йствїѧ полꙋчи́вый: ра́дꙋйсѧ, мꙋчи́тельства ѕлы́хъ бѣсѡ́въ человѣ́ки свобожда́ѧй. Ра́дꙋйсѧ, дарова́нїи бж҃їихъ всѣ̑мъ пода́телю: ра́дꙋйсѧ, ко грѧдꙋ́щемꙋ гра́дꙋ нбⷭ҇номꙋ вѣ́рный наста́вниче.

<red>Р</red>а́дꙋйсѧ, і҆рина́рше прпⷣбне, пꙋстынножи́телей свѣ́тлое ѹ҆краше́нїе.
