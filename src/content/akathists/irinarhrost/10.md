---
title: "І҆́косъ є҃"
navigation:
  key: akathists-irinarhrost-10
  title: "І҆́косъ є҃"
  parent: akathists-irinarhrost
  order: 10
type: "akathist"
---

## І҆́косъ є҃:

<red>В</red>и́дѣвше тѧ̀ и҆́ноцы ѡ҆би́тели, въ не́й же подвиза́лсѧ є҆сѝ, земна̑ѧ презира́юща, и҆ въ рꙋ́бѣхъ и҆ неѡбꙋве́нныма нога́ма ходѧ̑ща, вознегодова́ша и҆ двакра́ты и҆з̾ ѡ҆гра́ды своеѧ̀ изверго́ша. Ты́ же, неѕло́бивъ сы́й, во гра́дъ росто́въ те́клъ є҆сѝ, ѡ҆ и҆згна́вшихъ тѧ̀ мл҃твы возсыла́ѧ. сегѡ̀ ра́ди прїимѝ ѿ на́съ сицева̑ѧ:

<red>Р</red>а́дꙋйсѧ, терпе́нїемъ скорбе́й всѧ́ческихъ просїѧ́вый: ра́дꙋйсѧ, во́льною нището́ю вѣ́чное бога́тство стѧжа́вый. Ра́дꙋйсѧ, всѧ́цѣмъ ѡ҆́бразомъ влⷣцѣ всѣ́хъ ѹ҆годи́вый: ра́дꙋйсѧ, равноа҆́гг҃льное житїѐ на землѝ пожи́вый. Ра́дꙋйсѧ, вѣ́ры свѣ́тлый свѣти́льниче: ра́дꙋйсѧ, ко грѧдꙋ́щемꙋ гра́дꙋ вѣ́рный наста́вниче. Ра́дꙋйсѧ, всѧ̑ земна̑ѧ во ѹ҆ме́ты вмѣни́вый: ра́дꙋйсѧ, неѕло́бїемъ твои́мъ ри̑зы дꙋшѝ своеѧ̀ ѹ҆бѣли́вый.

<red>Р</red>а́дꙋйсѧ, і҆рина́рше прпⷣбне, пꙋстынножи́телей свѣ́тлое ѹ҆краше́нїе.
