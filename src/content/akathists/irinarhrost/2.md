---
title: "І҆́косъ а҃"
navigation:
  key: akathists-irinarhrost-2
  title: "І҆́косъ а҃"
  parent: akathists-irinarhrost
  order: 2
type: "akathist"
---

## І҆́косъ а҃:

<red>А҆́</red>гг҃лъ земны́й и҆ человѣ́къ нбⷭ҇ный ꙗ҆ви́лсѧ є҆сѝ прпⷣбне і҆рина́рше: ѿ ю҆́ности бо твоеѧ̀ гдⷭ҇еви бл҃гоꙋгожда́ѧ, всѐ житїѐ твоѐ въ доброво́льномъ по́двизѣ страда́льчествованїѧ проводи́лъ є҆сѝ и҆ раѧ̀ приснобл҃же́ннагѡ дости́глъ є҆сѝ, и҆дѣ́же ны́нѣ ликꙋ́ѧ, ѹ҆слы́ши и҆ на́съ, на землѝ пою́щихъ тѝ такова̑ѧ:

<red>Р</red>а́дꙋйсѧ, правосла́вныѧ цр҃кве хрⷭ҇то́вы превели́кое ѹ҆краше́нїе: ра́дꙋйсѧ, ѻ҆те́чествїѧ твоегѡ̀ свѣти́льниче пресвѣ́тлый. Ра́дꙋйсѧ, любо́вїю ко гдⷭ҇ꙋ се́рдце твоѐ ѿ ю҆́ности ѹ҆ѧзви́вый: ра́дꙋйсѧ, и҆ са́мъ ѿ негѡ̀ возлю́бленъ бы́вый. Ра́дꙋйсѧ, во́ине хрⷭ҇то́въ добропобѣ́дный: ра́дꙋйсѧ, си́лою свы́ше ѡ҆блече́нный. Ра́дꙋйсѧ, црⷭ҇твїѧ нбⷭ҇нагѡ наслѣ́дниче: ра́дꙋйсѧ, ѡ҆ всѣ́хъ чтꙋ́щихъ тѧ̀ ѹ҆се́рдный мл҃твенниче.

<red>Р</red>а́дꙋйсѧ, і҆рина́рше прпⷣбне, пꙋстынножи́телей свѣ́тлое ѹ҆краше́нїе.
