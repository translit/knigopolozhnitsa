---
title: "І҆́косъ д҃"
navigation:
  key: akathists-irinarhrost-8
  title: "І҆́косъ д҃"
  parent: akathists-irinarhrost
  order: 8
type: "akathist"
---

## І҆́косъ д҃:

<red>С</red>лы́шавъ гдⷭ҇а въ є҆ѵⷢ҇лїи свое́мъ глаго́люща, ꙗ҆́кѡ мно́гими скорбьмѝ подоба́етъ на́мъ въ црⷭ҇твїе нбⷭ҇ное вни́ти, ѹ҆гото́валъ є҆сѝ плещи̑ твоѧ̑ на ра̑ны и҆ лани̑тѣ на заꙋшє́нїѧ, всѧ́кое ѡ҆ѕлобле́нїе ра́ди хрⷭ҇та̀ претерпѣ́ти гото́вый. мы̀ же, сицевꙋ́ю высотꙋ̀ дꙋхо́вныѧ жи́зни твоеѧ̀ зрѧ́ще, ѹ҆блажа́емъ тѧ̀ похвалы̑ таковы́ми:

<red>Р</red>а́дꙋйсѧ, всегѡ̀ себѐ въ во́лю гдⷭ҇ню преда́вый: ра́дꙋйсѧ, хрⷭ҇та̀ распѧ́таго па́че всегѡ̀ возлюби́вый. Ра́дꙋйсѧ, терпе́нїемъ ѕлострада́нїй і҆́ѡвꙋ себѐ ѹ҆подо́бивый: ра́дꙋйсѧ, ꙗ҆́звы гдⷭ҇а і҆и҃са на тѣ́лѣ твое́мъ носи́вый. Ра́дꙋйсѧ, ѹ҆́зы хрⷭ҇то́вы на сѧ̀ возложи́вый: ра́дꙋйсѧ, ѹ҆́жема желе́зныма кѡва́рства вра̑жыѧ свѧза́вый. Ра́дꙋйсѧ, вели́чїемъ подвигѡ́въ свои́хъ а҆́гг҃лы возвесели́вый: ра́дꙋйсѧ, жесто́кимъ твои́мъ житїе́мъ человѣ́ки ѹ҆диви́вый.

<red>Р</red>а́дꙋйсѧ, і҆рина́рше прпⷣбне, пꙋстынножи́телей свѣ́тлое ѹ҆краше́нїе.
