---
title: "І҆́косъ з҃"
navigation:
  key: akathists-irinarhrost-14
  title: "І҆́косъ з҃"
  parent: akathists-irinarhrost
  order: 14
type: "akathist"
---

## І҆́косъ з҃:

<red>Н</red>о́вый вои́стиннꙋ данїи́лъ ꙗ҆ви́лсѧ є҆сѝ, прпⷣбне, въ ди́внѣмъ видѣ́нїи твое́мъ ѹ҆зрѣ́вый грѧдꙋ́щїѧ сꙋдьбы̑ ца́рства рѡссі́йскагѡ, и҆ повелѣ́нїе ѿ бг҃а прїе́мъ, поте́клъ є҆сѝ ко гра́дꙋ москвѣ̀, и҆дѣ́же ца́рю васі́лїю небоѧ́зненнѡ ре́клъ є҆сѝ ѡ҆ всѣ́хъ, хотѧ́щихъ бы́ти. мы́ же, тайнозрѣ́нїю твоемꙋ̀ дивѧ́щесѧ, сицева̑ѧ тебѣ̀ прино́симъ:

<red>Р</red>а́дꙋйсѧ, прови́дче ди́вный, бꙋ̑дꙋщаѧ ꙗ҆́кѡ настоѧ̑щаѧ, ѹ҆зрѣ́вый: ра́дꙋйсѧ, дꙋ́хомъ твои́мъ ѡ҆ си́хъ вельмѝ возскорбѣ́вый. Ра́дꙋйсѧ, велѣ́нїѧ бж҃їѧ послꙋ́шниче ѹ҆се́рдный: ра́дꙋйсѧ, небоѧ́зненнѡ повелѣ̑ннаѧ тѝ царе́ви ꙗ҆ви́вый. Ра́дꙋйсѧ, словесы̑ твои́ми сего̀ ѹ҆крѣпи́вый: ра́дꙋйсѧ, беззако́нїй сынѡ́въ є҆ѧ̀ твердѣ́йшїй ѡ҆бличи́телю. Ра́дꙋйсѧ, ѡ҆ спасе́нїи ца́рства рѡссі́йскагѡ бг҃оꙋго́дный мл҃твенниче: ра́дꙋйсѧ, ѡ҆ ми́рѣ держа́вы рѡссі́йскїѧ пред̾ гдⷭ҇емъ предста́телю.

<red>Р</red>а́дꙋйсѧ, і҆рина́рше прпⷣбне, пꙋстынножи́телей свѣ́тлое ѹ҆краше́нїе.
