---
title: "І҆́косъ ѕ҃"
navigation:
  key: akathists-irinarhrost-12
  title: "І҆́косъ ѕ҃"
  parent: akathists-irinarhrost
  order: 12
type: "akathist"
---

## І҆́косъ ѕ҃:

<red>В</red>озсїѧ́вша бл҃годатна свѣти́льника, ꙗ҆вѝ тѧ̀ гдⷭ҇ь, є҆гда̀ не вѣ́домыми сꙋдьба́ми свои́ми и҆з̾ ѡ҆гра́ды ѡ҆би́тели ст҃ы́хъ мч҃никѡвъ во гра́дъ росто́въ тѧ̀ и҆зведѐ, да и҆ во ѡ҆би́телехъ а҆враа́мїевой и҆ ла́заревой просла́витсѧ ѡ҆ тебѣ̀ и҆́мѧ є҆гѡ̀. Мы́ же таково́мꙋ ѡ҆ тебѣ̀ бж҃їю смотре́нїю ѹ҆ди́вльшесѧ, глаго́лемъ тѝ такова̑ѧ:

<red>Р</red>а́дꙋйсѧ, ѡ҆рꙋ́дїемъ во́ли бж҃їѧ бы́вый: ра́дꙋйсѧ, во смиренномꙋ́дрїи пожи́вый. Ра́дꙋйсѧ, стра̑сти въ дꙋшѝ твое́й и҆скорени́вый: ра́дꙋйсѧ, ꙗ҆вле́нїемъ тѝ прпⷣбнагѡ а҆враа́мїѧ почте́нный. Ра́дꙋйсѧ, сою́зомъ любвѐ со бл҃же́ннымъ і҆ѡа́нномъ себѐ свѧза́вый: ра́дꙋйсѧ, прозорли́вымъ глаго́лѡмъ ѹ҆́стъ є҆гѡ̀ внима́вый. Ра́дꙋйсѧ, стѡ́гны росто́вскїѧ по́двиги твои́ми ѡ҆ст҃и́вый: ра́дꙋйсѧ, ѡ҆ всѣ́хъ притека́ющихъ къ тебѣ̀ ѹ҆се́рдный мл҃твенниче.

<red>Р</red>а́дꙋйсѧ, і҆рина́рше прпⷣбне, пꙋстынножи́телей свѣ́тлое ѹ҆краше́нїе.
