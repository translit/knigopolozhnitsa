---
title: "І҆́косъ и҃"
navigation:
  key: akathists-irinarhrost-16
  title: "І҆́косъ и҃"
  parent: akathists-irinarhrost
  order: 16
type: "akathist"
---

## І҆́косъ и҃:

<red>В</red>е́сь бы́лъ є҆сѝ ѹ҆мо́мъ и҆ се́рдцемъ въ го́рнѣмъ, а҆́ще и҆ въ хи́жинѣ ма́лѣй заключи́всѧ, прпⷣбне. Тѣ́мже и҆ ны́нѣ водворѧ́ѧсѧ на нб҃сѝ, застꙋпа́еши всѣ́хъ, вѣ́рою и҆ любо́вїю вопїю́щихъ тѝ такова̑ѧ:

<red>Р</red>а́дꙋйсѧ, въ терпѣ́нїи и҆ ѕлострада́нїи житїѐ твоѐ препроводи́вый: ра́дꙋйсѧ, во́лю свою̀ за́повѣдемъ гдⷭ҇нимъ покори́вый. Ра́дꙋйсѧ, блгⷣтїю дх҃а ст҃а́гѡ ѡ҆сїѧ́нный: ра́дꙋйсѧ, и҆сто́чниче чꙋде́съ бг҃одарова́нный. Ра́дꙋйсѧ, и҆сцѣле́нїй незави́стный пода́телю: ра́дꙋйсѧ, немꙋ́дрыхъ бг҃омꙋ́дрый наказа́телю. Ра́дꙋйсѧ, пра́вды бж҃їѧ нелицепрїе́мный возвѣсти́телю: ра́дꙋйсѧ, ѡ҆би́димыхъ многомо́щный защити́телю.

<red>Р</red>а́дꙋйсѧ, і҆рина́рше прпⷣбне, пꙋстынножи́телей свѣ́тлое ѹ҆краше́нїе.
