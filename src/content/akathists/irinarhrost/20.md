---
title: "І҆́косъ і҃"
navigation:
  key: akathists-irinarhrost-20
  title: "І҆́косъ і҃"
  parent: akathists-irinarhrost
  order: 20
type: "akathist"
---

## І҆́косъ і҃:

<red>С</red>тѣ́нꙋ неѡбори́мꙋю и҆ ѡ҆гражде́нїе нерꙋши́мое не то́чїю ѡ҆би́тели твое́й и҆ странѣ̀ росто́встѣй, но и҆ все́й держа́вѣ рѡссі́йстѣй дарова́ тѧ̀ гдⷭ҇ь, всебл҃же́нне, и҆́бо бл҃гопрїѧ́тными твои́ми мл҃твами ѻ҆́ныѧ ѡ҆гражда́еши и҆ ѿ нахожде́нїѧ и҆ноплеме́нныхъ свобожда́еши. За сїѧ̑ ѹ҆̀бо прїимѝ ѿ на́съ похвалы̑ сицєвы́ѧ:

<red>Р</red>а́дꙋйсѧ, рѡссі́йстѣй землѝ бг҃омъ дарова́нный защити́телю: ра́дꙋйсѧ, ст҃ы́ѧ ѡ҆би́тели твоеѧ̀ неꙋсы́пный храни́телю. Ра́дꙋйсѧ, любо́вь твою̀ ко ѻ҆те́чествїю земно́мꙋ въ житїѝ свое́мъ ꙗ҆ви́вый: ра́дꙋйсѧ, тꙋ́южде любо́вь къ немꙋ̀ и҆ по сме́рти сохрани́вый. Ра́дꙋйсѧ, кнѧ́зѧ дими́трїѧ кресто́мъ хрⷭ҇то́вым бл҃гослови́вый: ра́дꙋйсѧ, небоѧ́зненнѡ тещѝ на ѡ҆свобожде́нїе ца́рствꙋющагѡ гра́да москвы̀ глаго́лы свои́ми того̀ ѹ҆тверди́вый. Ра́дꙋйсѧ, свобожде́нїю ца́рскагѡ гра́да преди́вный помо́щниче: ра́дꙋйсѧ, свѣ́томъ нбⷭ҇нымъ, приходѧ́щїѧ къ тебѣ̀ ѡ҆зарѧ́ѧй.

<red>Р</red>а́дꙋйсѧ, і҆рина́рше прпⷣбне, пꙋстынножи́телей свѣ́тлое ѹ҆краше́нїе.
