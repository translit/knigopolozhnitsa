---
title: "І҆́косъ з҃"
navigation:
  key: akathists-betrohed-14
  title: "І҆́косъ з҃"
  parent: akathists-betrohed
  order: 14
type: "akathist"
---

## І҆́косъ з҃:

<red>Н</red>о́вый въ є҆гѵ́птѣ пока́залсѧ є҆сѝ і҆ѡ́сифъ па́че ѻ҆́нагѡ дре́внѧгѡ патрїа́рха, спа́сшагѡ лю́ди є҆гѵ́пєтскїѧ ѿ гла́да: ты́ бо спа́слъ є҆сѝ ѿ сме́рти спⷭ҇телѧ мі́ра и҆ лю́демъ є҆гѵ́петскимъ, гла́домъ нече́стїѧ ги́бнꙋщымъ, хлѣ́бъ живо́тный прине́слъ є҆сѝ и҆ сѣ́мена вѣ́чной жи́зни насѣ́ѧлъ є҆сѝ, ѿ ни́хъ же возрастѐ ди́вное прозѧбе́нїе въ пꙋсты́нѧхъ є҆гѵ́петскихъ. Тѣ́мже вопїе́мъ тѝ:

<red>Р</red>а́дꙋйсѧ, ско́рби и҆ трꙋды̀ хрⷭ҇та̀ ра́ди въ пꙋтѝ ра́достнѡ терпѣ́вый: ра́дꙋйсѧ, дѣтоводи́телю ѻ҆́трока і҆и҃са, въ пꙋсты́ни водившаго и҆ногда̀ і҆и҃лѧ столпо́мъ ѻ҆́гненнымъ и҆ ѻ҆́блачнымъ. Ра́дꙋйсѧ, пита́телю пита́вшего лю́ди своѧ̑ ма́нною: ра́дꙋйсѧ, носи́вшїй на рꙋка́хъ творца̀ и҆ носи́телѧ всѣ́ѧ тва́ри. Ра́дꙋйсѧ, спасы́й ѿ и҆́родовой ѕло́бы спа́сшаго и҆ногда̀ лю́ди бж҃їи ѿ горькой рабо́ты фарао́новой: ра́дꙋйсѧ, є҆гѵ́птꙋ за ра́бство бл҃года́ть сыноположе́нїѧ предꙋказа́вый.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
