---
title: "І҆́косъ и҃"
navigation:
  key: akathists-betrohed-16
  title: "І҆́косъ и҃"
  parent: akathists-betrohed
  order: 16
type: "akathist"
---

## І҆́косъ и҃:

<red>В</red>сегѡ̀ себѐ преда́въ бг҃ꙋ, чре́з̾ агг҃ла воззва́вшемꙋ сн҃а своегѡ̀ и҆з̾ є҆гѵ́пта, послѣ́довалъ є҆сѝ веле́нїю є҆гѡ̀ и҆ всели́лсѧ є҆сѝ съ і҆и҃сомъ и҆ мт҃рїю є҆гѡ̀ въ назаре́тѣ, да сбꙋ́детсѧ сло́во прⷪ҇ро́ка ѡ҆ не́мъ, ꙗ҆́кѡ назоре́й нарече́тсѧ. Тѣ́мже и҆ мы̀ тебѣ̀, ꙗ҆́кѡ вѣ́рномꙋ слꙋге бж҃їю, вопїе́мъ:

<red>Р</red>а́дꙋйсѧ, споспѣ́шниче бж҃їѧ и҆зволе́нїѧ: ра́дꙋйсѧ, соꙋча́стниче бж҃їѧ домострои́тельства. Ра́дꙋйсѧ, при́сный собесѣ́дниче а҆́гг҃лѡвъ: ра́дꙋйсѧ, на землѝ въ глꙋбины̀ та́инъ нбⷭ҇ныхъ посвѧще́нный. Ра́дꙋйсѧ, прⷪ҇ро́кѡвъ проречє́нїѧ ѡ҆ і҆и҃сѣ слы́шавый: ра́дꙋйсѧ, всѧ̑ бл҃гоговѣ́йнѡ въ глꙋбинѣ̀ се́рдца сохрани́вый, никомꙋ̀ же повѣ́даѧ.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
