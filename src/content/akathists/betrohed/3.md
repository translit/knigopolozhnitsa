---
title: "Конда́къ в҃"
navigation:
  key: akathists-betrohed-3
  title: "Конда́къ в҃"
  parent: akathists-betrohed
  order: 3
type: "akathist"
---

## Конда́къ в҃:

<red>В</red>и́дѧ дѣ́вꙋ мр҃і́ю, при хра́мѣ воспита́вшꙋюсѧ, совершеннолѣ́тню сꙋ́щꙋ, первосщ҃е́нникъ заха́рїѧ возопѝ ко гдⷭ҇ꙋ: гдⷭ҇и, покажѝ мꙋ́жа, досто́йнаго ѡ҆брꙋчи́тисѧ съ дв҃ою: є҆гда̀ же процвѣтѐ же́злъ і҆ѡ́сифа, врꙋча́ѧ є҆мꙋ̀ дв҃ꙋ, воспѣва́ше бг҃ꙋ: <red>А҆</red>ллилꙋ́їа.
