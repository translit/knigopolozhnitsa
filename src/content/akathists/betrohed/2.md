---
title: "І҆́косъ а҃"
navigation:
  key: akathists-betrohed-2
  title: "І҆́косъ а҃"
  parent: akathists-betrohed
  order: 2
type: "akathist"
---

## І҆́косъ а҃:

<red>А҆́</red>гг҃лом непостижи́мꙋю та́йнꙋ рожде́нїѧ бг҃а сло́ва ѿ пренепоро́чныѧ дв҃ы соблюда́ѧ чи́стꙋ ѿ клеветы̀ люде́й и҆ кова́рства дїа́вола, тебѐ, првⷣный і҆ѡ́сифе, смире́ннаго те́ктона, и҆збра̀ бг҃ъ бы́ти храни́телѧ и҆ свидѣ́телѧ дѣ́вства прест҃ы́ѧ мр҃і́и. тѣ́мже прославлѧ́ѧ тѧ̀, ꙗ҆́кѡ и҆збра́ннаго таи́нника бж҃їѧ, взыва́емъ тѝ:

<red>Р</red>а́дꙋйсѧ, честна́ѧ ѿрасле ѿ ко́рене і҆ессе́ова: ра́дꙋйсѧ, внꙋ́трь ѹ҆кра́шенный ца́рскимъ вели́чїемъ. Ра́дꙋйсѧ, скꙋ́достїю въ земно́мъ дꙋхо́вное стѧжа́вый бога́тство: ра́дꙋйсѧ, безвѣ́стностью сла́вꙋ вѣ́чнꙋю ѡ҆брѣты́й. Ра́дꙋйсѧ, сла́вный па́че царе́й: ра́дꙋйсѧ, првⷣный па́че патрїа́рхѡвъ и҆ пра́ѻтцєвъ.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
