---
title: "І҆́косъ в҃"
navigation:
  key: akathists-betrohed-4
  title: "І҆́косъ в҃"
  parent: akathists-betrohed
  order: 4
type: "akathist"
---

## І҆́косъ в҃:

<red>Р</red>азꙋ́мна є҆́сть всѣ̑мъ концє́мъ землѝ првⷣность твоѧ̀, ст҃ы́й і҆ѡ́сифе, ꙗ҆́кѡ несравне́нныѧ че́сти сподо́билсѧ є҆сѝ ѡ҆брꙋ́чникомъ бы́ти пребл҃гослове́нныѧ дв҃ы, и҆з̾ неѧ́же безмꙋ́жнѡ произы́де хрⷭ҇то́съ бг҃ъ, ты́ бо крѣ́пкїѧ ра́ди вѣ́ры, чистоты̀, смире́нїѧ и҆ преспѣ́ѧнїѧ во всѣ́хъ добродѣ́телѣхъ на сїѐ и҆збра́нъ бы́лъ є҆сѝ. тѣ́мже взыва́емъ тѝ:

<red>Р</red>а́дꙋйсѧ, пра́ведне чистѣ́йшей ѡ҆брꙋчи́выйсѧ: ра́дꙋйсѧ, мꙋ́же вѣ́ры, прїѧ́вшїй под̾ кро́въ сво́й ст҃ꙋ́ю дв҃ꙋ мр҃і́ю, вѣ́рою содѣ́лавшꙋюсѧ прⷭ҇то́ломъ бж҃їимъ. Ра́дꙋйсѧ, смире́нный дꙋ́хомъ: ра́дꙋйсѧ, про́стый се́рдцемъ. Ра́дꙋйсѧ, добродѣ́телѧми преꙋкраше́нный: ра́дꙋйсѧ, ст҃ы́й, ст҃ѣ́йшей послꙋжи́вшїй.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
