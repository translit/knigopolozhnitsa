---
title: "І҆́косъ є҃"
navigation:
  key: akathists-betrohed-10
  title: "І҆́косъ є҃"
  parent: akathists-betrohed
  order: 10
type: "akathist"
---

## І҆́косъ є҃:

<red>В</red>и́дѣвъ въ ꙗ҆́слехъ виѳлее́мскихъ ѕвѣздꙋ̀, возсїѧ́вшꙋю ѿ і҆а́кѡва, пе́рвый поклони́лсѧ є҆сѝ рожде́нномꙋ, и҆ є҆гда̀ не́бо ѕвѣздꙋ̀, а҆́гг҃ли пѣ́нїе, па́стыри и҆сповѣ́данїе и҆ волсвѝ поклоне́нїе и҆ да́ры приноша́хꙋ є҆мꙋ̀, ты̀ же, првⷣный і҆ѡ́сифе, всегѡ̀ себѐ прине́слъ є҆сѝ въ да́ръ гдⷭ҇ꙋ, и҆ жи́знь и҆ попечє́нїѧ и҆ трꙋды̀ ѿдава́ѧ на слꙋже́нїе є҆мꙋ̀. ⷭ҇егѡ̀ ра́ди вопїе́мъ тѝ:

<red>Р</red>а́дꙋйсѧ, ѹ҆зрѣ́вшїй пре́жде всѣ́хъ восхожде́нїе на землѝ незаходи́магѡ сл҃нца пра́вды: ра́дꙋйсѧ, пе́рвый на землѝ свидѣ́телю и҆ слꙋжи́телю воплоще́нїѧ сн҃а бж҃їѧ, пре́жде вѣ́къ ѿ ѻ҆ц҃а̀ рожде́ннаго. Ра́дꙋйсѧ, те́ктоне земны́й, сподо́бивыйсѧ и҆́мени ѻ҆тца̀ а҆рхїте́ктона нбⷭ҇нагѡ: ра́дꙋйсѧ, храни́телю и҆ попечи́телю ѻ҆троча́ти, є҆мꙋ̀ же со стра́хомъ слꙋ́жатъ чи́ны агг҃льскїе. Ра́дꙋйсѧ, бл҃гоговѣ́йный слꙋжи́телю мт҃ри бг҃а сло́ва.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
