---
title: "І҆́косъ і҃"
navigation:
  key: akathists-betrohed-20
  title: "І҆́косъ і҃"
  parent: akathists-betrohed
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ крѣ́пкаѧ всѣ̑мъ, къ твоемꙋ̀ предста́тельствꙋ прибѣга́ющымъ, првⷣный і҆ѡ́сифе, тѣ́мже не пре́зри и҆ на́съ, къ твоемꙋ̀ застꙋпле́нїю притека́ющихъ, въ бꙋ́рѧх и҆скꙋше́нїй, въ бѣда́хъ и҆ ско́рбехъ жите́йскихъ взыва́ющихъ тѝ:

<red>Р</red>а́дꙋйсѧ, ско́рый застꙋ́пниче на́шъ въ нꙋжда́хъ и҆ напа́стѣхъ: ра́дꙋйсѧ, си́льный предста́телю ѡ҆ на́съ пред̾ бг҃омъ. Ра́дꙋйсѧ, тве́рдое ѹ҆пова́нїе на́ше въ бꙋ́рѣ смꙋще́нїи и҆ недоꙋмѣ́нїи: ра́дꙋйсѧ, ско́рое и҆збавле́нїе ѿ клеветы̀ человѣ́ческїѧ. Ра́дꙋйсѧ, пита́телю тогѡ̀, и҆же но́ситъ всѧ́чєскаѧ глаго́ломъ си́лы своеѧ̀: ра́дꙋйсѧ, и҆збавлѧ́ющїй на́съ ѿ гла́да дꙋше́внагѡ и҆ всѧ́кїѧ ско́рби.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
