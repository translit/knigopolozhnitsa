---
title: "І҆́косъ ѕ҃"
navigation:
  key: akathists-betrohed-12
  title: "І҆́косъ ѕ҃"
  parent: akathists-betrohed
  order: 12
type: "akathist"
---

## І҆́косъ ѕ҃:

<red>В</red>озсїѧ́вшїй тебѣ̀, првⷣный і҆ѡ́сифе, въ младенцѣ і҆и҃сѣ прорече́нїемъ сѷмеѡ́на свѣ́тъ во ѿкрове́нїе ꙗ҆зы́кѡвъ и҆ сла́вꙋ люде́й і҆и҃левыхъ, а҆́бїе ѻ҆́блакомъ ско́рби покрыва́етсѧ: наро́дъ бо смꙋща́етсѧ, и҆́родъ бѣснꙋ́етсѧ, дꙋшѝ ѻ҆троча́ти и҆ща̀, въ се́рдце ма́тєри ѻ҆рꙋ́жїе пройтѝ предрека́етсѧ, да вѣ́ра и҆ терпѣ́нїе твоѐ ꙗ҆́вны бꙋ́дꙋтъ всѣ̑мъ. Тѣ́мже тебѣ̀, ꙗ҆́кѡ крѣ́пкомꙋ въ терпѣ́нїи и҆ въ вѣ́рѣ непоколеби́момꙋ, взыва́емъ:

<red>Р</red>а́дꙋйсѧ, ꙗ҆́кѡ зла́то въ горни́лѣ, ѡ҆чища́емый непреста́ннѡ и҆скꙋше́нїѧми: ра́дꙋйсѧ, въ ра́дости смире́нный, въ ско́рби же терпѣли́вый. Ра́дꙋйсѧ, всегда̀ вѣ́рный та́йнамъ, ввѣ́рєннымъ тебѣ̀: ра́дꙋйсѧ, въ мꙋ́жествѣ непоколеби́мый. Ра́дꙋйсѧ, вѣ́рою, ꙗ҆́кѡ ѕвѣздо́ю, въ мра́чныхъ пꙋте́хъ жи́зни рꙋководи́мый: ра́дꙋйсѧ, ѹ҆пова́нїе на бг҃а, ꙗ҆́кѡ ꙗ҆́корь, въ бꙋ́рѧхъ жите́йскагѡ пла́ванїѧ и҆мѣ́вый.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
