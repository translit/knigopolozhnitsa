---
title: "І҆́косъ ѳ҃"
navigation:
  key: akathists-betrohed-18
  title: "І҆́косъ ѳ҃"
  parent: akathists-betrohed
  order: 18
type: "akathist"
---

## І҆́косъ ѳ҃:

<red>В</red>иті̑ѧ многовѣща̑ннаѧ недоꙋмѣ́ютъ по достоѧ́нїю восхвали́ти тѧ̀, првⷣный і҆ѡ́сифе: мт҃рь бж҃їѧ, цр҃и́ца нб҃а и҆ землѝ и҆менꙋ́етъ тѧ̀ господи́номъ свои́мъ, воплоти́вшїйсѧ сн҃ъ бж҃їй нарица́етъ тѧ̀ ѻ҆ц҃е́мъ, и҆ до́мъ тво́й на землѝ бы́сть вмести́лище ст҃ы́ни пренбⷭ҇ныѧ, ꙗ҆́кѡ въ не́мъ ѡ҆бита́ше цр҃ь нб҃а и҆ землѝ. Тѣ́мже мы̀ смире́ннѡ вопїе́мъ тѝ:

<red>Р</red>а́дꙋйсѧ, и҆збра́нниче бж҃їй, и҆же хранѧ́ше кївѡ́тъ ст҃ы́ни пренбⷭ҇ныѧ: ра́дꙋйсѧ, ди́вный те́ктоне, въ є҆гѡ̀ же до́мѣ живѧ́ше творе́цъ нб҃а и҆ землѝ. Ра́дꙋйсѧ, пита́телю и҆ попечи́телю ѻ҆́трока і҆и҃са, и҆же, ꙗ҆́кѡ бг҃ъ, дае́тъ бытїѐ всѣ́мъ тва́рѧмъ и҆ промышлѧ́етъ ѡ҆ всѣ́мъ мі́рѣ, ви́димомъ и҆ неви́димомъ: ра́дꙋйсѧ, ꙗ҆́кѡ на землѝ сподо́билсѧ є҆сѝ лицезрѣ́ти сн҃а бж҃їѧ и҆ держа́ти є҆гѡ̀ въ ѡ҆б̾ѧ́тїѧхъ, и҆ лобыза́ти є҆гѡ̀. Ра́дꙋйсѧ, ꙗ҆́кѡ и҆ по ѿше́ствїи въ гѡ́рнїѧ ѡ҆би́тєли во свѣ́тѣ лица̀ є҆гѡ̀, цр҃ѧ̀ сла́вы, бл҃женствꙋеши и҆ вы́нꙋ прославлѧ́еши є҆гѡ̀ со ѻ҆ц҃е́мъ и҆ ст҃ы́мъ дх҃омъ.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
