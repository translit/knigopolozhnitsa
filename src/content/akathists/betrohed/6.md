---
title: "І҆́косъ г҃"
navigation:
  key: akathists-betrohed-6
  title: "І҆́косъ г҃"
  parent: akathists-betrohed
  order: 6
type: "akathist"
---

## І҆́косъ г҃:

<red>И҆</red>мꙋ́щꙋю бг҃опрїѧ́тнꙋю ѹ҆тро́бꙋ дв҃ꙋ ви́дѣвъ, і҆ѡ́сифъ смѧте́сѧ, зрѧ̀ не къ бра́чнѣй и҆ бракоѡкра́дованнꙋю помышлѧ́ѧ: но пра́веденъ сы́й, восхотѣ̀ ю҆̀ та́й пꙋсти́ти, бг҃ꙋ, вѣ́дꙋщемꙋ всѧ̑, сꙋ́дъ ввѣрѧ́ѧ и҆ на́съ наꙋчи́въ взыва́ти:

<red>Р</red>а́дꙋйсѧ, цѣломꙋ́дрїѧ ревни́телю: ра́дꙋйсѧ, їи҃льтѧ́нине, въ не́мъ же льстѝ нѣ́сть. Ра́дꙋйсѧ, бл҃гі́й се́рдцемъ: ра́дꙋйсѧ, кро́ткїй нра̑вы. Ра́дꙋйсѧ, всѐ ѹ҆пова́нїе на бг҃а полага́ѧй: ра́дꙋйсѧ, промышле́нїю є҆гѡ̀ себѣ̀ и҆ дрꙋги́хъ ввѣрѧ́ѧй.

<red>Р</red>а́дꙋйсѧ, првⷣный і҆ѡ́сифе, ско́рый помо́щниче и҆ мл҃твенниче ѡ҆ дꙋша́хъ на́шихъ.
