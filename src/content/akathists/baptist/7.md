---
title: "Конда́къ д҃"
navigation:
  key: akathists-baptist-7
  title: "Конда́къ д҃"
  parent: akathists-baptist
  order: 7
type: "akathist"
---

## Конда́къ д҃:

<red>Б</red>ꙋ́рею сомнѣ́нїѧ смꙋще́нный, і҆ере́й заха́рїа, не можа́ше по словесѝ а҆́гг҃льскомꙋ проглаго́лати. Є҆гда́ же по рождествѣ̀ твое́мъ, прⷣте́че гдⷭ҇нь, написа̀ бл҃года́тное и҆́мѧ твоѐ, а҆́бїе ѿверзо́шасѧ ѹ҆ста̀ и҆ ѧ҆зы́къ є҆гѡ̀, и҆ глаго́лаше, бл҃гословѧ̀ бг҃а, и҆ проро́чествова глаго́лѧ: бл҃гослове́нъ гдⷭ҇ь бг҃ъ і҆зра́илевъ, ꙗ҆́кѡ посѣтѝ и҆ сотворѝ и҆збавле́нїе лю́демъ свои̑мъ, и҆ ты̀, ѻ҆троча̀, прⷪ҇ро́къ вы́шнѧгѡ нарече́шисѧ поѧ̀ томꙋ̀: <red>А҆</red>ллилꙋ́їа.
