---
title: "Конда́къ г҃"
navigation:
  key: akathists-baptist-5
  title: "Конда́къ г҃"
  parent: akathists-baptist
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ разрѣшѝ непло́дство заматорѣ́вшїѧ во дне́хъ свои́хъ пра́ведныѧ є҆лїсаве́ты: зача́тъ бо тѧ̀, сла́вный прⷣте́че гдⷭ҇ень, и҆ таѧ́шесѧ мѣ̑сѧцъ пѧ́ть, глаго́лющи: ꙗ҆́кѡ та́кѡ мнѣ̀ сотворѝ гдⷭ҇ь во дни̑, въ нѧ́же призрѣ̀ ѿѧ́ти поноше́нїе моѐ въ человѣ́цѣхъ. Є҆гда́ же прїѧ̀ и҆мꙋ́щꙋю во чре́вѣ хрⷭ҇та̀, и҆спо́лнисѧ дх҃а ст҃а, и҆ возопѝ гла́сомъ ве́лїимъ: ѿткꙋ́дꙋ мнѣ̀ сїѐ, ꙗ҆́кѡ прїи́де мт҃и гдⷭ҇а моегѡ̀ ко мнѣ̀; съ не́юже ра́дꙋющисѧ, взыва́ше бг҃ꙋ: <red>А҆</red>ллилꙋ́їа.
