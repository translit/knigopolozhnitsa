---
title: "І҆́косъ а҃і"
navigation:
  key: akathists-baptist-22
  title: "І҆́косъ а҃і"
  parent: akathists-baptist
  order: 22
type: "akathist"
---

## І҆́косъ а҃і:

<red>С</red>вѣти́льника свѣ́та непристꙋ́пнагѡ и҆ всесвѣ́тлыхъ бл҃года́тныхъ дарова́нїй всего̀ и҆спо́лнена тѧ̀, і҆ѡа́нне бг҃опросвѣще́нне, вѣ́дꙋще, ра́достнѡ прино́симъ тѝ такова̑ѧ:

<red>Р</red>а́дꙋйсѧ, самови́дче ѡ҆зари́вшагѡ тѧ̀ свы́ше бж҃е́ственнагѡ свѣ́та: ра́дꙋйсѧ, свѣ́томъ добродѣ́телей твои́хъ просла́вивый бг҃а. Ра́дꙋйсѧ, прест҃ы́ѧ трⷪ҇цы велелѣ́пꙋю сла́вꙋ ꙗ҆ви́вый: ра́дꙋйсѧ, пра́вый и҆ ди́вный пꙋ́ть къ нб҃сѝ показа́вый. Ра́дꙋйсѧ, и҆ сꙋ́щымъ во а҆́дѣ бг҃а ꙗ҆́вльшагѡсѧ во пло́ти, бл҃говѣсти́телю: ра́дꙋйсѧ, дꙋ́шъ пра́ведныхъ, ѿ вѣ́ка въ преиспо́дней держи́мыхъ возвесели́телю. Ра́дꙋйсѧ, влⷣки хрⷭ҇та̀ бг҃а дрꙋ́же и҆́скреннїй: ра́дꙋйсѧ, ꙗ҆ви́вый мі́рꙋ свѣ́тъ и҆́стинный. Ра́дꙋйсѧ, свѣтоза́рное свѣ́та є҆ѵⷢ҇льскагѡ сїѧ́нїе: ра́дꙋйсѧ, ро́да хрїстїа́нскагѡ прославле́нїе. Ра́дꙋйсѧ, совѣ́та бж҃їѧ и҆сполне́нїе: ра́дꙋйсѧ, ꙗ҆́кѡ ѿ востѡ́къ со́лнца да́же до за̑падъ хва́льно и҆́мѧ твоѐ.

<red>Р</red>а́дꙋйсѧ, вели́кїй і҆ѡа́нне, прⷪ҇ро́че, прⷣте́че и҆ крⷭ҇ти́телю гдⷭ҇нь.
