---
title: "Конда́къ а҃"
navigation:
  key: akathists-baptist-1
  title: "Конда́къ а҃"
  parent: akathists-baptist
  order: 1
type: "akathist"
---

## Конда́къ а҃:

<red>И҆</red>збра́нный ѿ лѣ́тъ дре́внихъ бы́ти прⷣте́чею и҆ крⷭ҇ти́телемъ сп҃си́телѧ мі́ра хрⷭ҇та̀ бг҃а, і҆ѡа́нне бг҃охва́льне, прославлѧ́ѧ просла́вльшаго тѧ̀ гдⷭ҇а, похва̑льнаѧ восписꙋ́емъ тѝ, ꙗ҆́кѡ бо́льшемꙋ всѣ́хъ рожде́нныхъ жена́ми, во пло́ти а҆́гг҃лꙋ, покаѧ́нїѧ проповѣ́дникꙋ: ты́ же, ꙗ҆́кѡ и҆мѣ́ѧй ве́лїе дерзнове́нїе ко гдⷭ҇ꙋ, ѿ всѧ́кихъ бѣ́дъ свобожда́й и҆ къ покаѧ́нїю воздвиза́й на́съ, любо́вїю тебѣ́ зовꙋ́щихъ:

<red>Р</red>а́дꙋйсѧ, вели́кїй і҆ѡа́нне, прⷪ҇ро́че, предте́че и҆ крⷭ҇ти́телю гдⷭ҇нь.
