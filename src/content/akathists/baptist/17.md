---
title: "Конда́къ ѳ҃"
navigation:
  key: akathists-baptist-17
  title: "Конда́къ ѳ҃"
  parent: akathists-baptist
  order: 17
type: "akathist"
---

## Конда́къ ѳ҃:

<red>В</red>сѐ є҆стество̀ а҆́гг҃льское ѹ҆диви́сѧ высотѣ̀ слꙋже́нїѧ твоегѡ̀, и҆ цр҃ковь бл҃гоговѣ́йнѡ прославлѧ́етъ тѧ̀, ꙗ҆́кѡ дрꙋ́га хрⷭ҇та̀ бг҃а, предше́дшаго пред̾ ни́мъ дх҃омъ и҆ си́лою и҆лїино́ю. Ревнꙋ́ѧ бо по и҆́стинѣ, дерзнове́ннѡ ѡ҆блича́лъ є҆сѝ фарїсе́євъ и҆ беззако́ннаго и҆́рѡда, ѿ негѡ́же и҆ мч҃ническꙋю кончи́нꙋ прїѧ́лъ є҆сѝ. Покланѧ́ющесѧ ѹ҆́бѡ чⷭ҇тнѣ́й главѣ̀ твое́й, мо́лимсѧ тѝ: и҆зба́ви на́съ ѿ страсте́й безче́стїѧ, да чтⷭ҇ымъ се́рдцемъ и҆ ѹ҆сты̀ пое́мъ: <red>А҆</red>ллилꙋ́їа.
