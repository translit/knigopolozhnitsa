---
title: "І҆́косъ і҃"
navigation:
  key: akathists-ignatijbog-20
  title: "І҆́косъ і҃"
  parent: akathists-ignatijbog
  order: 20
type: "akathist"
---

## І҆́косъ і҃:

<red>Ц</red>р҃ь нбⷭ҇ный, ѹ҆тѣ́шитель бл҃гі́й, дх҃ъ и҆́стины поста́ви тѧ̀ пастѝ цр҃ковь хрⷭ҇то́вꙋ, пра́во пра́вити сло́во и҆́стины, вѣ́рныѧ лю́ди поꙋча́ти, проти́вѧщыѧсѧ ѡ҆блича́ти. Сегѡ̀ ра́ди зове́мъ тѝ:

<red>Р</red>а́дꙋйсѧ, ѹ҆чи́телю бл҃гоче́стїѧ: ра́дꙋйсѧ, ѡ҆бличи́телю нече́стїѧ. Ра́дꙋйсѧ, дꙋ́шꙋ свою̀ положи́вый за ѻ҆́вцы своѧ̑: ра́дꙋйсѧ, стѧжа́вый вѣне́цъ мч҃ничества. Ра́дꙋйсѧ, непреста́ннѡ въ жи́зни моли́выйсѧ за хрⷭ҇тїа́ны: ра́дꙋйсѧ, и҆ по сме́рти за ны̀ молѧ́йсѧ.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
