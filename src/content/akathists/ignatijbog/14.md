---
title: "І҆́косъ з҃"
navigation:
  key: akathists-ignatijbog-14
  title: "І҆́косъ з҃"
  parent: akathists-ignatijbog
  order: 14
type: "akathist"
---

## І҆́косъ з҃:

<red>Д</red>и́вный во ст҃ы́хъ бг҃ъ ѹ҆тѣ́ши тѧ̀, ст҃ы́й і҆гна́тїе, є҆гда̀ на пꙋтѝ въ ри́мъ, ведо́ма тѧ̀ десѧтїю̀ во́инами, срѣ́те вы̀ въ смѵ́рнѣ ст҃ы́й полѷка́рпъ, мꙋ́жъ првⷣный. Ты̀ же, бесѣ́дꙋѧ съ ни́мъ, ра́довалсѧ є҆сѝ ѡ҆ бз҃ѣ сп҃сѐ твое́мъ. сегѡ̀ ра́ди ѹ҆блажа́емъ тѧ̀:

<red>Р</red>а́дꙋйсѧ, ꙗ҆́кѡ вѣ́рꙋ во хрⷭ҇та̀ сохрани́лъ є҆сѝ: ра́дꙋйсѧ, ꙗ҆́кѡ наде́ждꙋ несꙋмнѣ́ннꙋ и҆мѣ́лъ є҆сѝ. Ра́дꙋйсѧ, ꙗ҆́кѡ и҆́мѧ хрⷭ҇то́во во все́й вселе́ннѣй просла́вилъ є҆сѝ: ра́дꙋйсѧ, ꙗ҆́кѡ ѹ҆гото́васѧ тебѣ̀ вѣне́цъ пра́вды. Ра́дꙋйсѧ, вѣ́рный слꙋжи́телю гдⷭ҇ень: ра́дꙋйсѧ, свѣти́льниче бж҃їй, горѧ́й и҆ свѣтѧ́й.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
