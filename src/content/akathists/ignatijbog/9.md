---
title: "Конда́къ є҃"
navigation:
  key: akathists-ignatijbog-9
  title: "Конда́къ є҃"
  parent: akathists-ignatijbog
  order: 9
type: "akathist"
---

## Конда́къ є҃:

<red>В</red>сѧ̑ кра̑снаѧ мі́ра въ ѹ҆мє́ты вмѣнѧ́ѧ, да хрⷭ҇та̀ прїѡбрѧ́щеши, кто̀ ны̀ разлꙋчи́тъ ѿ любвѐ бж҃їѧ, вопїѧ́лъ є҆сѝ, і҆гна́тїе, сладка̀ мнѣ̀ ско́рбь, любе́зны ѹ҆́зы за жела́емаго, гоне́нїѧ мѝ сла́дша па́че ѻ҆те́чества, болѣ̑зни па́че здра̑вїѧ тѣле́снагѡ. Мы̀ же, сла́внꙋю па́мѧть твою̀ чтꙋ́ще, пое́мъ бг҃ꙋ: <red>А҆</red>ллилꙋ́їа.
