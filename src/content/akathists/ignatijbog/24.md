---
title: "І҆́косъ в҃і"
navigation:
  key: akathists-ignatijbog-24
  title: "І҆́косъ в҃і"
  parent: akathists-ignatijbog
  order: 24
type: "akathist"
---

## І҆́косъ в҃і:

<red>П</red>ою́ще по́двиги твоѧ̑, почита́емъ страда̑нїѧ твоѧ̑, восхвалѧ́емъ мꙋ́жество твоѐ, ѹ҆бл҃жа́емъ ст҃ꙋ́ю кончи́нꙋ твою̀, и҆ прилѣ́жнѡ мо́лимъ тѧ̀: ѹ҆слы́ши ны̀, взыва́ющыѧ тѝ:

<red>Р</red>а́дꙋйсѧ, тече́нїе жи́зни сла́внѡ сконча́вый: ра́дꙋйсѧ, кро́вїю свое́ю и҆́стинꙋ хрⷭ҇то́ва ѹ҆че́нїѧ запечатлѣ́вый. Ра́дꙋйсѧ, полꙋчи́вый ѿ хрⷭ҇та̀ вѣне́цъ пра́вды, ѹ҆гото́ванный всѣ̑мъ возлюби́вшымъ ꙗ҆вле́нїе є҆гѡ̀: ра́дꙋйсѧ, во свѣ́тлостехъ ст҃ы́хъ всели́выйсѧ. Ра́дꙋйсѧ, ꙗ҆́кѡ со а҆рхагг҃лы ликовствꙋ́еши: ра́дꙋйсѧ, ꙗ҆́кѡ лицезрѣ́нїемъ бж҃їимъ наслажда́ешисѧ.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
