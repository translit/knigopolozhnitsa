---
title: "І҆́косъ д҃"
navigation:
  key: akathists-ignatijbog-8
  title: "І҆́косъ д҃"
  parent: akathists-ignatijbog
  order: 8
type: "akathist"
---

## І҆́косъ д҃:

<red>С</red>лы́шавше лю́дїе вѣ́рнїи твоѐ и҆сповѣ́данїе, сла́вѧхꙋ бг҃а, траѧ́нъ же, скрежеща̀ зꙋ́бы свои́ми, па́ки вопросѝ тѧ̀: почто̀ зове́шисѧ бг҃оно́сец; ты̀ же рѣ́клъ є҆сѝ: ꙗ҆́кѡ бг҃а моегѡ̀ въ се́рдце свое́мъ ношꙋ̀. Сегѡ̀ ра́ди воспѣва́емъ тѧ̀ си́це:

<red>Р</red>а́дꙋйсѧ, вѣ́рный во́ине цр҃ѧ̀ нбⷭ҇нагѡ: ра́дꙋйсѧ, побо́рниче вѣ́ры непобѣди́мый. Ра́дꙋйсѧ, па́стырю до́брый: ра́дꙋйсѧ, мл҃твенниче ѡ҆ дꙋша́хъ на́шихъ. Ра́дꙋйсѧ, ꙗ҆́кѡ бжⷭ҇твенным дх҃омъ просвѣще́нъ, свирѣ́пство мꙋчи́телѧ па́стырскимъ дерзнове́нїемъ посрами́лъ є҆сѝ: ра́дꙋйсѧ, ꙗ҆́кѡ наставлѧ́ѧ ста́до хрⷭ҇то́во, мно́гихъ свѣ́томъ бг҃оразꙋ́мїѧ просвѣти́лъ є҆сѝ.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
