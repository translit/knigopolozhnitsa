---
title: "І҆́косъ ѳ҃"
navigation:
  key: akathists-ignatijbog-18
  title: "І҆́косъ ѳ҃"
  parent: akathists-ignatijbog
  order: 18
type: "akathist"
---

## І҆́косъ ѳ҃:

<red>В</red>иті̑ѧ многовѣща̑нныѧ не мо́гꙋтъ по достоѧ́нїю воспѣ́ти твоѧ̑ страда̑нїѧ: сегѡ̀ ра́ди и҆ на́мъ ѹ҆до́бѣе люби́ти молча́нїе, но побѣжда́еми любо́вїю твое́ю, ѿ и҆збы́тка се́рдца вопїе́мъ тѝ:

<red>Р</red>а́дꙋйсѧ, ꙗ҆́кѡ мно́гихъ ко хрⷭ҇тꙋ̀ приве́лъ є҆сѝ: ра́дꙋйсѧ, ꙗ҆́кѡ писа́нїѧми свои́ми пꙋ́ть ко сп҃се́нїю ѹ҆ѧсни́лъ є҆сѝ. Ра́дꙋйсѧ, ꙗ҆́кѡ жа́ждꙋщыѧ сп҃се́нїѧ напои́лъ є҆сѝ бл҃гоче́стїѧ вода́ми: ра́дꙋйсѧ, ꙗ҆́кѡ дꙋше́вными ѻ҆чи́ма ѡ҆слѣпле́нныхъ свѣ́томъ бг҃оразꙋ́мїѧ просвѣти́лъ є҆сѝ. Ра́дꙋйсѧ, ꙗ҆́кѡ грѣхо́мъ разсла́бленныхъ воздви́глъ є҆сѝ на пꙋ́ть сп҃се́нїѧ: ра́дꙋйсѧ, ꙗ҆́кѡ скорбѧ́щыѧ и҆ пла́чꙋщыѧ ѹ҆тѣ́шилъ є҆сѝ.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
