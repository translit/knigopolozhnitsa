---
title: "І҆́косъ є҃"
navigation:
  key: akathists-ignatijbog-10
  title: "І҆́косъ є҃"
  parent: akathists-ignatijbog
  order: 10
type: "akathist"
---

## І҆́косъ є҃:

<red>В</red>и́дѧ тѧ̀ и҆сповѣ́дника вѣ́ры хрⷭ҇то́вы непобѣди́ма, ѡ҆сꙋдѝ тѧ̀ безбо́жный траѧ́нъ на сме́рть: ты̀ же, ра́дꙋѧсѧ, возопи́лъ є҆сѝ: сладка̀ мнѣ̀ сме́рть, мнѣ̀ є҆́же жи́ти хрⷭ҇то́съ, и҆ є҆́же ѹ҆мре́ти прїѡбрѣ́тенїе є҆́сть: къ немꙋ̀ и҆дꙋ̀, того̀ люблю̀, того̀ полꙋчи́ти надѣ́юсѧ. Сегѡ̀ ра́ди ѹ҆блажа́емъ тѧ̀, ст҃ы́й і҆гна́тїе, си́це:

<red>Р</red>а́дꙋйсѧ, жела́нїе и҆мѣ́вый разрѣши́тисѧ и҆ со хрⷭ҇то́мъ бы́ти: ра́дꙋйсѧ, же́ртва бг҃ꙋ чи́ста. Ра́дꙋйсѧ, подража́телю хрⷭ҇то́выхъ стрⷭ҇те́й: ра́дꙋйсѧ, ꙗ҆́кѡ хрⷭ҇то́ви сораспѧ́лсѧ є҆сѝ. Ра́дꙋйсѧ, ꙗ҆́кѡ кро́вь за хрⷭ҇та̀ и҆злїѧ́лъ є҆сѝ: ра́дꙋйсѧ, ꙗ҆́кѡ кро́вїю свое́ю ст҃и́тельскꙋю ѡ҆де́ждꙋ ѹ҆кра́силъ є҆сѝ.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
