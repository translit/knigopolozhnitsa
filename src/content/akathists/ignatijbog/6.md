---
title: "І҆́косъ г҃"
navigation:
  key: akathists-ignatijbog-6
  title: "І҆́косъ г҃"
  parent: akathists-ignatijbog
  order: 6
type: "akathist"
---

## І҆́косъ г҃:

<red>И҆</red>мѣ́ѧ блгⷣа́ть ѿ гдⷭ҇а просвѣща́ти лю́ди бж҃їѧ, ты̀ наставлѧ́лъ є҆сѝ ѧ҆̀ къ ра́зꙋмꙋ бжⷭ҇твенномꙋ сло́вомъ, па́че же житїе́мъ, ѡ҆́бразъ бы́въ любо́вїю, дꙋ́хомъ, вѣ́рою, чистото́ю и҆ смире́нїемъ. сегѡ̀ ра́ди воспѣва́емъ тѝ:

<red>Р</red>а́дꙋйсѧ, ꙗ҆́кѡ и҆́мѧ бж҃їе проне́слъ є҆сѝ пред̾ царѝ и҆ ꙗ҆зы́ки: ра́дꙋйсѧ, ꙗ҆́кѡ до́брѣ ѹ҆па́слъ є҆сѝ па́ствꙋ твою̀. Ра́дꙋйсѧ, смире́нїемъ стѧжа́вый высо́каѧ: ра́дꙋйсѧ, нището́ю приобрѣты́й бога́таѧ. Ра́дꙋйсѧ, а҆пⷭ҇льскихъ преда́нїй храни́телю: ра́дꙋйсѧ, цр҃кви бж҃їей вѣ́рный стра́же и҆ мꙋ́дрый строи́телю.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
