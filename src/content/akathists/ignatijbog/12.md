---
title: "І҆́косъ ѕ҃"
navigation:
  key: akathists-ignatijbog-12
  title: "І҆́косъ ѕ҃"
  parent: akathists-ignatijbog
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ ꙗ҆́кѡ со́лнце, ѹ҆го́дниче бж҃їй, красото́ю дꙋшѝ твоеѧ̀, є҆гда̀ во́ины возлага́хꙋ на тѧ̀ ѹ҆́зы, ты̀ же, ꙗ҆́кѡ ри́зꙋ сп҃се́нїѧ и҆ ѡ҆де́ждꙋ весе́лїѧ прїѧ́лъ є҆сѝ сїѐ но́вое мꙋче́нїе, и҆ на страда́нїе въ ри́мъ, а҆́ки на бра́чный пи́ръ ше́ствовалъ є҆сѝ. сегѡ̀ ра́ди воспѣва́емъ тѝ:

<red>Р</red>а́дꙋйсѧ, цр҃кви антїохі́йскїѧ сла́во: ра́дꙋйсѧ, бг҃омꙋ́дрыхъ ѻ҆ц҃є́въ красото̀ и҆ ѹ҆добре́нїе. Ра́дꙋйсѧ, цѣвни́це дх҃а ст҃а́гѡ: ра́дꙋйсѧ, во́ине хрⷭ҇то́въ непобѣди́мый. Ра́дꙋйсѧ, ꙗ҆́кѡ го́рдость траѧ́новꙋ низложи́лъ є҆сѝ: ра́дꙋйсѧ, ꙗ҆́кѡ дїа́вола посрами́лъ є҆сѝ.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
