---
title: "І҆́косъ а҃"
navigation:
  key: akathists-ignatijbog-2
  title: "І҆́косъ а҃"
  parent: akathists-ignatijbog
  order: 2
type: "akathist"
---

## І҆́косъ а҃:

<red>А҆</red>гг҃лѡмъ ѹ҆подо́билсѧ є҆сѝ, є҆гда̀ гдⷭ҇ь, прїе́мъ тѧ̀ на своѝ пречⷭ҇тыѧ рꙋ́цѣ, поста́ви тѧ̀ посредѐ ѹ҆чени̑къ свои́хъ, и҆ возло́жь рꙋ́кꙋ свою̀ на твою̀ главꙋ̀, речѐ и҆мъ: а҆́ще не ѡ҆брати́тесѧ и҆ бꙋ́дите ꙗ҆́кѡ дѣ́ти, не вни́дите въ црⷭ҇твїе бж҃їе. Сегѡ̀ ра́ди, прекло́ньше колѣ̑на, вопїе́мъ тѝ:

<red>Р</red>а́дꙋйсѧ, бг҃омъ носи́мый: ра́дꙋйсѧ, ꙗ҆́кѡ бг҃а вы́нꙋ въ се́рдце свое́мъ и҆мѣ́лъ є҆сѝ. Ра́дꙋйсѧ, ра́бе благі́й и҆ вѣ́рный: ра́дꙋйсѧ, мꙋ́жꙋ жела́нїй. Ра́дꙋйсѧ, ꙗ҆́кѡ ѿ ю҆́ности хрⷭ҇та̀ всѣ́мъ се́рдцемъ возлю́билъ є҆сѝ: ра́дꙋйсѧ, ꙗ҆́кѡ всецѣ́лѡ є҆мꙋ̀ преда́лсѧ є҆сѝ.

<red>Р</red>а́дꙋйсѧ, бг҃оно́сный і҆гна́тїе, вели́кїй и҆ пресла́вный страстоте́рпче.
