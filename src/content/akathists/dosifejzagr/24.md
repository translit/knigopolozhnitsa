---
title: "І҆́косъ в҃і"
navigation:
  key: akathists-dosifejzagr-24
  title: "І҆́косъ в҃і"
  parent: akathists-dosifejzagr
  order: 24
type: "akathist"
---

## І҆́косъ в҃і:

<red>С</red>т҃и́телю премꙋ́дрый и҆ и҆сповѣ́дниче неꙋстраши́мый, досто́йный слꙋжи́телю прест҃ы́ѧ трⷪ҇цы, проповѣ́дниче є҆ѵⷢ҇лїа, сщ҃еннослꙋжи́телю трапе́зы хрⷭ҇то́вы, прича́стниче бра́чныѧ ве́чери, соѻ́бщниче црⷭ҇твїѧ а҆́гнча, показа́лсѧ є҆сѝ досто́инъ зва́нїѧ и҆ чⷭ҇тенъ призва́нїѧ: сегѡ̀ ра́ди, дивѧ́щесѧ, сїѐ тѝ гл҃го́лемъ:

<red>Р</red>а́дꙋйсѧ, ꙗ҆́коже а҆пⷭ҇лъ па́ѵелъ, є҆ѵⷢ҇лїа ра́ди мнѡ́гїѧ скѡ́рби претерпѣ́вый. Ра́дꙋйсѧ, и҆́бо сѣ́мѧ вѣ́ры, тобо́ю возсѣ́ѧнное, возраста́етъ и҆ ѹ҆множа́етсѧ до дне́сь. Ра́дꙋйсѧ, ꙗ҆́коже стефа́нъ первомч҃никъ, врагѡ́мъ свои̑мъ прости́вый. Ра́дꙋйсѧ, сегѡ̀ ра́ди сн҃а бж҃їѧ въ сла́вѣ ѻ҆́ч҃и ѹ҆зрѣ́вый. Ра́дꙋйсѧ, ст҃ѣ́й бра́тїи меѳо́дїю и҆ кѷрі́ллꙋ въ мꙋ́дрости ра́вный. Ра́дꙋйсѧ, ст҃и́телѧ са́ввы се́рбскагѡ послѣ́дователю трꙋдолю́бный. Ра́дꙋйсѧ, нїкола́ю жи́чскомꙋ є҆динонра́вный. Ра́дꙋйсѧ, гора́зда че́шскагѡ ѹ҆ч҃телю. Ра́дꙋйсѧ, ѻ҆́бщества ст҃ы́хъ жи́телю.

<red>Р</red>а́дꙋйсѧ, ст҃ы́й і҆ера́рше досїѳе́е, и҆сповѣ́дниче цр҃кве хрⷭ҇то́вы.
