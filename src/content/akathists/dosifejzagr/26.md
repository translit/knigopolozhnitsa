---
title: "Мл҃тва"
navigation:
  key: akathists-dosifejzagr-26
  title: "Мл҃тва"
  parent: akathists-dosifejzagr
  order: 26
type: "akathist"
---

## Мл҃тва:

<versal>С</versal>т҃и́телю досїѳе́е, многострада́льче и҆ и҆сповѣ́дниче, ѿ ю҆́ности бг҃ꙋ пост҃и́лсѧ є҆сѝ, ве́сь живо́тъ сво́й томꙋ̀ возда́лъ є҆сѝ, томꙋ̀ ꙗ҆́кѡ а҆рхїере́й слꙋжи́лъ є҆сѝ, добродѣ́тельми бога́тъ и҆ мꙋ́дростїю ѹ҆кра́шенъ: поне́же ѿ мі́ра сегѡ̀ не бы́лъ є҆сѝ, но то́й тѧ̀ и҆збра̀ и҆ ѿ мі́ра ѿлꙋчѝ: сы́ны мі́ра сегѡ̀ воста́ша на тѧ̀ и҆ сподо́биша тѧ̀ посмѣѧ́нїй, порꙋга́нїй, ѡ҆клевета́нїй, ѡ҆плева́нїй, востерза́нїй, стра́шныхъ и҆ безчи́сленныхъ ѹ҆даре́нїй, влече́нїй и ѹ҆мерщвле́нїй: сподо́биша тѧ̀ врє́дъ, гема́тѡмъ и҆ ра̑нъ: ѻ҆ба́че же мі́ръ превозше́лъ є҆сѝ, того̀ побѣди́лъ є҆сѝ и҆ несравне́ннѡ бо́льшїй тогѡ̀ ꙗ҆ви́лсѧ є҆сѝ, побѣдоно́сче бг҃оимени́те, сегѡ̀ ра́ди многокра́тнагѡ вѣнца̀ сподо́билсѧ є҆сѝ: а҆рхїере́йства, просвѣти́тельства и҆ и҆сповѣ́дничества: и҆ па́че всѣ́хъ вѣ́чныѧ ра́дости ѡ҆ бз҃ѣ, ю҆́же и҆змолѝ и҆ на́мъ ѿ ѻ҆ц҃а̀ сн҃омъ же во ст҃ѣ́мъ дс҃ѣ: ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.
