---
title: "І҆́косъ в҃"
navigation:
  key: akathists-dosifejzagr-4
  title: "І҆́косъ в҃"
  parent: akathists-dosifejzagr
  order: 4
type: "akathist"
---

## І҆́косъ в҃:

<red>В</red>озлюби́въ чⷭ҇тотꙋ̀ житїѧ̀ по бг҃ꙋ, въ мона́шестѣмъ ѻ҆́бразѣ слꙋжи́ти гдⷭ҇ꙋ хрⷭ҇тꙋ̀ возжделѣ́лъ є҆сѝ, власы́ же главы̀ твоеѧ̀ постри́глъ є҆сѝ: и҆ ꙗ҆́кѡ и҆́стиннагѡ бг҃осло́вїѧ ѹ҆ч҃ни́къ, преподѡ́бнымъ ѻ҆ц҃є́мъ во ст҃ѣ́мъ кі́евѣ въ по́двизѣ поста̀ и҆ моли́твы послѣ́довалъ є҆сѝ: семꙋ̀ дивѧ́щесѧ, гл҃го́лемъ тѝ:

<red>Р</red>а́дꙋйсѧ, послꙋ́шниче во́ли бж҃їѧ смире́нный: Ра́дꙋйсѧ, преходѧ́щее ѡ҆ста́вивый и҆ вѣ́чное стѧжа́вый. Ра́дꙋйсѧ, въ сла́дости по́двига поко́й ѡ҆брѣти́вый: Ра́дꙋйсѧ, воздыха́ньми и҆ во́пльми дꙋ́шꙋ свою̀ ѹ҆краша́вый. Ра́дꙋйсѧ, ꙗ҆́кѡ ѡ҆снова́нїе покаѧ́нїе положи́вый: Ра́дꙋйсѧ, и҆́бо є҆сѝ мона́шескагѡ собо́ра ѹ҆добре́нїе. Ра́дꙋйсѧ, дꙋ́хъ на вє́лїѧ дѣѧ̑нїѧ ѹ҆крѣпи́вый: Ра́дꙋйсѧ, въ срⷣцы твое́мъ ле́гкѡ коего́ждо болѣ́знь вмѣсти́вый. Ра́дꙋйсѧ, на призва́нїе гдⷭ҇не не и҆знемогі́й:

<red>Р</red>а́дꙋйсѧ, ст҃ы́й і҆ера́рше досїѳе́е, и҆сповѣ́дниче цр҃кве хрⷭ҇то́вы.
