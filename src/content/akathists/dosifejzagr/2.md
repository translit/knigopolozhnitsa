---
title: "І҆́косъ а҃"
navigation:
  key: akathists-dosifejzagr-2
  title: "І҆́косъ а҃"
  parent: akathists-dosifejzagr
  order: 2
type: "akathist"
---

## І҆́косъ а҃:

<red>Н</red>и а҆́гг҃лѡмъ, ни дꙋхѡ́мъ соедини́сѧ, но ро́дꙋ на́шемꙋ, є҆ди́нъ ѿ на́съ бы́сть, пло́ть и҆ кро́вь, на́мъ соѻбра́зенъ, са́мое сло́во бж҃їе, и҆ возѡбновѝ є҆стество̀ на́ше и҆ сп҃сѐ созда́нїе, и҆ въ сїѧ̑ дни̑ ѹ҆строѧ́ѧ сп҃се́нїе на́ше, себѣ̀ слꙋжи́телѧ и҆збра̀ бг҃омꙋ́драго ѻ҆ц҃а̀ на́шего досїѳе́а, є҆мꙋ́же ра́достнѡ вопїе́мъ:

<red>Р</red>а́дꙋйсѧ, въ ра́дость присноживо́тїѧ призва́нный: Ра́дꙋйсѧ, въ та̑йны нбⷭ҇нагѡ црⷭ҇твїѧ посщ҃е́нный. Ра́дꙋйсѧ, бл҃говѣ́стїемъ дв҃ыѧ зача́тїѧ возра́дованный: Ра́дꙋйсѧ, та́инственнымъ воплоще́нїемъ сн҃а бж҃їѧ возѡбновле́нный. Ра́дꙋйсѧ, ра́достїю съ высоты̀ вы́нꙋ ѹ҆крѣплѧ́емый: Ра́дꙋйсѧ, любо́вїю бжⷭ҇твенною всегда̀ наставлѧ́емый. Ра́дꙋйсѧ, высото̀ бг҃олю́бїѧ: Ра́дꙋйсѧ, широто̀ чл҃вѣколю́бїѧ. Ра́дꙋйсѧ, бл҃гости хрⷭ҇то́вы сосꙋ́де и҆збра́нный:

<red>Р</red>а́дꙋйсѧ, ст҃ы́й і҆ера́рше досїѳе́е, и҆сповѣ́дниче цр҃кве хрⷭ҇то́вы.
