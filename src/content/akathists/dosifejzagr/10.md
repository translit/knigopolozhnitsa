---
title: "І҆́косъ є҃"
navigation:
  key: akathists-dosifejzagr-10
  title: "І҆́косъ є҃"
  parent: akathists-dosifejzagr
  order: 10
type: "akathist"
---

## І҆́косъ є҃:

<red>Ч</red>а́шꙋ ю҆́же тѝ гдⷭ҇ь дадѐ терпѣли́внѡ и҆спїѧ́лъ є҆сѝ: тѣле́сное же страда́нїе сконча́вшꙋ тебѣ̀, дꙋше́внѣ не престаѧ́лъ є҆сѝ страда́льчествовати, зрѧ̀ наро́дъ сво́й возлю́бленный въ вели́кихъ мꙋ́кахъ и҆ ꙗ҆́звахъ. сегѡ̀ ра́ди, млⷭ҇тиве ѻ҆́ч҃е, зове́мъ тѝ:

<red>Р</red>а́дꙋйсѧ, пребыва́ѧ въ прогна́нїи, любо́вь бж҃їю свидѣ́тельствовавый: Ра́дꙋйсѧ, кро́ткѡ и҆ безро́потнѡ мꙋче́нїе подноси́вый. Ра́дꙋйсѧ, мч҃никѡмъ хрⷭ҇тѡ́вымъ ꙗ҆́снѡ послѣ́довавый: Ра́дꙋйсѧ, страда́нїемъ ѡ҆ и҆́мени бж҃їи ѡ҆вѣнча́нный. Ра́дꙋйсѧ, ꙗ҆́кѡ ничто́же возмо́же разлꙋчи́ти тѧ̀ ѿ крⷭ҇та̀ хрⷭ҇то́ва: Ра́дꙋйсѧ, ꙗ҆́кѡ и҆згна́нъ пра́вды ра́ди, ны́нѣ въ црⷭ҇твїи бж҃їи весели́шисѧ. Ра́дꙋйсѧ, а҆́гнцꙋ, а҆́може а҆́ще по́йдетъ, смире́ннѡ послѣ́дꙋѧй: Ра́дꙋйсѧ, ны́нѣ ко хрⷭ҇тꙋ̀ цр҃ю̀ въ ри́захъ ѹ҆бѣле́нныхъ предстоѧ́вый. Ра́дꙋйсѧ, съ ве́лїимъ дерзнове́нїемъ ѡ҆ на́съ молѧ́щїйсѧ:

<red>Р</red>а́дꙋйсѧ, ст҃ы́й і҆ера́рше досїѳе́е, и҆сповѣ́дниче цр҃кве хрⷭ҇то́вы.
