---
title: "І҆́косъ д҃"
navigation:
  key: akathists-dosifejzagr-8
  title: "І҆́косъ д҃"
  parent: akathists-dosifejzagr
  order: 8
type: "akathist"
---

## І҆́косъ д҃:

<red>В</red>озсїѧ́лъ є҆сѝ ꙗ҆́кѡ ѕвѣзда̀ во мра́цѣ и҆ ꙗ҆́кѡ сл҃нце на восто́цѣ, ди́вный а҆рхїере́е бж҃їй досїѳе́е, сло́во бо твоѐ дѣ́йствꙋющее показа́сѧ, є҆ѵⷢ҇льски попещꙋ́сѧ тебѣ̀ ѡ҆ цр҃кви ні́шстѣй, ю҆́же возлюби́лъ є҆сѝ ꙗ҆́кѡ жени́хъ невѣ́стꙋ свою̀. тѣ́мъ тѧ̀, па́стырю до́брый, прославлѧ́емъ:

<red>Р</red>а́дꙋйсѧ, ни є҆ди́нꙋ а҆́гницꙋ забы́вый: Ра́дꙋйсѧ, всѧ́кꙋю по и҆́мени пригла́сивый. Ра́дꙋйсѧ, заблꙋ́ждшыѧ во дво́ръ дх҃о́вный собра́вый: Ра́дꙋйсѧ, же́злъ воспрїѧ́въ, во́ждь во страда́нїи бы́вый. Ра́дꙋйсѧ, врагѡ́мъ ѡ҆ста́вивый и҆ всѣ̑мъ бл҃готвори́вый: Ра́дꙋйсѧ, безкро́внꙋю же́ртвꙋ приносѧ̀ предстоѧ́вый. Ра́дꙋйсѧ, прогна̑нныѧ и҆ стра́нствꙋющыѧ прїе́мый и҆ по́мощь дарова́вый: Ра́дꙋйсѧ, ѹ҆чє́ннымъ ди́венъ покрови́тель бы́вый. Ра́дꙋйсѧ, сегѡ́ бо ра́ди небє́снаѧ врата̀ ѿверзо́шасѧ тебѣ̀:

<red>Р</red>а́дꙋйсѧ, ст҃ы́й і҆ера́рше досїѳе́е, и҆сповѣ́дниче цр҃кве хрⷭ҇то́вы.
