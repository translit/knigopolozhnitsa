---
title: "І҆́косъ ѕ҃"
navigation:
  key: akathists-dosifejzagr-12
  title: "І҆́косъ ѕ҃"
  parent: akathists-dosifejzagr
  order: 12
type: "akathist"
---

## І҆́косъ ѕ҃:

<red>Н</red>аслѣ́дникъ а҆пⷭ҇лѡвъ бы́лъ є҆сѝ въ слꙋже́нїи, проповѣ́данїи и҆ страда́нїи, въ вели́кихъ по́двизѣхъ ѡ҆ цр҃кви раве́нъ и҆̀мъ ѡ҆брѣ́лсѧ є҆сѝ. сегѡ̀ ра́ди, досїѳе́е преѡсщ҃е́нне, гл҃го́лемъ тѝ:

<red>Р</red>а́дꙋйсѧ, че́шскꙋю зе́млю ко хрⷭ҇тꙋ̀ приве́дый: Ра́дꙋйсѧ, въ не́й цр҃ковь ѹ҆тве́рдый. Ра́дꙋйсѧ, досто́йнаго па́стырѧ є҆́й и҆збра́вый: Ра́дꙋйсѧ, и҆́бо тобо́ю закарпа́ѳїе просвѣти́сѧ. Ра́дꙋйсѧ, и҆́бо твоѧ̑ жива̑ и҆ бг҃одх҃новє́нна словеса̀ ѹ҆ны̑лыѧ возбꙋди́ша: Ра́дꙋйсѧ, и҆́бо возжделѣ́вшїи и҆́стины въ тебѣ̀ дх҃о́внаго ѻ҆ц҃а̀ ѡ҆брѣто́ша. Ра́дꙋйсѧ, вѣ́рꙋ правосла́внꙋю свѣ́тлѡ посвидѣ́тельствовавый: Ра́дꙋйсѧ, и҆́бо сло́во твоѐ по вселе́ннѣй пронесе́сѧ. Ра́дꙋйсѧ, и҆́бо дѣла̀ твоѧ̑ къ прⷭ҇то́лꙋ бжⷭ҇тва̀ воздвиго́шасѧ:

<red>Р</red>а́дꙋйсѧ, ст҃ы́й і҆ера́рше досїѳе́е, и҆сповѣ́дниче цр҃кве хрⷭ҇то́вы.
