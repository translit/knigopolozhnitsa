---
title: "І҆́косъ ѳ҃"
navigation:
  key: akathists-dosifejzagr-18
  title: "І҆́косъ ѳ҃"
  parent: akathists-dosifejzagr
  order: 18
type: "akathist"
---

## І҆́косъ ѳ҃:

<red>К</red>рⷭ҇тнымъ пꙋте́мъ, на́ньже гдⷭ҇ь хрⷭ҇то́съ призва́ тѧ, ты̀ ше́ствовалъ є҆сѝ до конца̀, стрⷭ҇тоте́рпче досїѳе́е: мꙋ̑ки же и҆ болѣ̑езни ꙗ҆̀же под̾ѧ́лъ є҆сѝ ча́шꙋ стрⷭ҇ти и҆спива́ѧ, на́мъ не возмо́жно ни воѡбрази́ти: но хотѧ́ще по́двигъ тво́й возвели́чити, ѻ҆ба́че тѝ гл҃го́лемъ сїѐ:

<red>Р</red>а́дꙋйсѧ, ча́шы хрⷭ҇то́вѣ соприча́стниче. Ра́дꙋйсѧ, бг҃оввѣ́ренномꙋ ста́дꙋ сраспни́выйсѧ. Ра́дꙋйсѧ, ꙗ҆́кѡ тебѣ̀ похвала̀ ста́рости болѣ́знь и҆ не́мощь бы́сть: Ра́дꙋйсѧ, и҆збїе́нъ, а҆́ки хрⷭ҇тꙋ̀, предстоѧ́вый. Ра́дꙋйсѧ, ра́достнѡ тѧ̑жкаѧ ѹ҆дарє́нїѧ терпѣ́вый: Ра́дꙋйсѧ, въ терза́нїи ѧ҆зы́ка, брады̀ и҆ власы̀ кро́токъ показа́выйсѧ. Ра́дꙋйсѧ, и҆́бо гема́тѡмы и҆ ра̑ны свидѣ́тельство неподви́жимости твоеѧ̀ сꙋ́ть: Ра́дꙋйсѧ, ѡ҆ сп҃сѣ свое́мъ кро́вь свою̀ пролїѧ́вый. Ра́дꙋйсѧ, и҆́бо то́й чⷭ҇тно́ю кро́вїю свое́ю ѡ҆сщ҃а̀ всѐ сꙋщество̀ твоѐ.

<red>Р</red>а́дꙋйсѧ, ст҃ы́й і҆ера́рше досїѳе́е, и҆сповѣ́дниче цр҃кве хрⷭ҇то́вы.
