---
title: "І҆́косъ і҃"
navigation:
  key: akathists-dosifejzagr-20
  title: "І҆́косъ і҃"
  parent: akathists-dosifejzagr
  order: 20
type: "akathist"
---

## І҆́косъ і҃:

<red>Ѹ҆</red>мꙋче́нна и҆ ѹ҆трꙋжде́нна, ѻ҆́ч҃е досїѳе́е, и҆ сподо́бльшасѧ чⷭ҇тнѣ́йшагѡ да́ра, страда́нїѧ ѡ҆ и҆́мени хрⷭ҇то́вѣ, та́кѡ бога́та принесо́ша тѧ̀ во сщ҃е́ннꙋю ѻ҆би́тель ст҃овведе́нїйскꙋю, и҆дѣ́же до бл҃же́ннагѡ ѹ҆спе́нїѧ стрⷭ҇тоте́рпнѡ пожи́лъ є҆сѝ, ѡ҆хранѧ́емь и҆ соблюда́емь ѿ се́стричества сїѧ̀ ѻ҆би́тели, съ ни́мже похвалѧ́емъ тѧ̀:

<red>Р</red>а́дꙋйсѧ, братолю́бче неѕлоби́вый. Ра́дꙋйсѧ, нѣмы́й а҆́гнче предъ мꙋчи́тєли. Ра́дꙋйсѧ, кро́ткое и҆ чи́стое голꙋби́чище поже́ртое. Ра́дꙋйсѧ, приноше́нїе пренбⷭ҇номꙋ же́ртвенникꙋ. Ра́дꙋйсѧ, многотерпѣли́вый и҆ многострада́льный. Ра́дꙋйсѧ, ꙗ҆́звы хрⷭ҇тѡ́вы на тѣ́лѣ свое́мъ носѧ́й. Ра́дꙋйсѧ, прича́стниче воскрⷭ҇нїѧ хрⷭ҇то́ва. Ра́дꙋйсѧ, и҆́бо гдⷭ҇ь жела́нїе твоѐ и҆спо́лнилъ є҆́сть. Ра́дꙋйсѧ, и҆́бо во вѣ́ки зри́ши бл҃га̑ѧ і҆ерⷭ҇ли̑мскаѧ.

<red>Р</red>а́дꙋйсѧ, ст҃ы́й і҆ера́рше досїѳе́е, и҆сповѣ́дниче цр҃кве хрⷭ҇то́вы.
