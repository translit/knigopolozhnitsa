---
title: "І҆́косъ ѕ҃"
navigation:
  key: akathists-godloving-12
  title: "І҆́косъ ѕ҃"
  parent: akathists-godloving
  order: 12
type: "akathist"
---

## І҆́косъ ѕ҃:

<red>В</red>озсїѧ̀ блгⷣть неизрече́ннаѧ ѿ цѣльбоно́сныѧ і҆кѡ́ны твоеѧ̀, прест҃а́ѧ и҆ бг҃олюби́ваѧ мт҃и. Слы́шимъ и҆ ви́димъ вели́чїе чꙋде́съ, ѿ неѧ̀ быва́емое, со ѹ҆дивле́нїемъ взира́емъ на сїю̀ і҆кѡ́нꙋ, ꙗ҆́кѡ на пресвѣ́тлое лицѐ само́й пречⷭ҇той дѣ́вы. Ѽ, госпожѐ, цари́це и҆ влⷣчице. Ты̀ вы́нꙋ воздвиза́еши рꙋцѣ̀ твоѝ на моле́нїе за на́съ пред̾ сн҃омъ твои́мъ, не пре́зри и҆ вопїю́щихъ тѝ похва̑льнаѧ сїѧ̑:

<red>Р</red>а́дꙋйсѧ, во ѹ҆тѣше́нїе на́мъ дарова́вшаѧ ѻ҆́бразъ тво́й чꙋдотво́рный. Ра́дꙋйсѧ, но́вꙋю ми́лость и҆ но́вꙋю блгⷣть си́мъ въ цр҃кви ꙗ҆влѧ́ющаѧ и҆ тѣ́мъ пꙋ́ть сп҃се́нїѧ показꙋ́ющаѧ. Ра́дꙋйсѧ, покрови́тельнице на́ша, ѿ бѣ́дъ на́съ сп҃са́ющаѧ и҆ въ ско́рбѣхъ бы́строе ѡ҆блегче́нїе на́мъ посыла́ющаѧ. Ра́дꙋйсѧ, сострада́тельнѣйшаѧ къ болѣ́знємъ на́шимъ, ско́рꙋю по́мощь на́мъ подаю́щаѧ.

<red>Р</red>а́дꙋйсѧ, бг҃олюби́ваѧ цр҃и́це бцⷣе, наде́ждо и҆ прибѣ́жище на́ше.
