---
title: "Конда́къ ѳ҃"
navigation:
  key: akathists-godloving-17
  title: "Конда́къ ѳ҃"
  parent: akathists-godloving
  order: 17
type: "akathist"
---

## Конда́къ ѳ҃:

<red>В</red>сѐ ѹ҆пова́нїе возлага́емъ на твою̀ бла́гость, прест҃а́ѧ влⷣчце. Милосе́рдїю твоемꙋ̀ нѣ́сть конца̀, вели́чїе же твоѐ кто̀ и҆сповѣ́сть; Предстоѧ́щи съ мольбо́ю ѹ҆ прⷭ҇то́ла всевы́шнѧгѡ, ко́ль мно́гое мно́жество чꙋдє́съ ꙗ҆влѧ́ла є҆сѝ на́мъ, пречⷭ҇таѧ, ко́ль ди́внѡ сп҃сла̀ є҆сѝ сла́вный гра́дъ москвꙋ̀ ѿ гро́знагѡ врага̀ тамерла́на: ко́ль чꙋ́днѡ ѡ҆б̾ѧ́тъ є҆гѡ̀ вели́кїй стра́хъ прише́ствїемъ твои́мъ въ ма́терь рꙋ́сскихъ градѡ́въ и҆ понꙋ́ди а҆́бїе ѿстꙋпи́ти со всѣ́мъ во́инствомъ. Не ѹ҆молчи́мъ никогда̀, застꙋ́пнице на́ша пресла́внаѧ, ѡ҆ всѣ́хъ твои́хъ бл҃годѣѧ́нїихъ, да не бꙋ́детъ под̾ спꙋ́домъ свѣ́тъ чꙋдє́съ твои́хъ. И҆ ны́нѣ, предстоѧ́ще пред̾ пречⷭ҇тымъ твои́мъ ѻ҆́бразомъ и҆ молѧ́щесѧ ѹ҆миле́нною дꙋше́ю и҆̀ сокрꙋше́ннымъ се́рдцемъ, взыва́емъ бг҃ꙋ: <red>А҆</red>ллилꙋ́їа.
