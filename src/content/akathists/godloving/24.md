---
title: "І҆́косъ в҃і"
navigation:
  key: akathists-godloving-24
  title: "І҆́косъ в҃і"
  parent: akathists-godloving
  order: 24
type: "akathist"
---

## І҆́косъ в҃і:

<red>П</red>ою́ще неисчє́тнаѧ зна́мєнїѧ и҆ чꙋдеса̀ твоѧ̀, прест҃а́ѧ бцⷣе, ѹ҆миле́ннѡ припа́даемъ къ пречⷭ҇томꙋ ѻ҆́бразꙋ твоемꙋ̀, бг҃олюби́ваѧ мт҃и, лобыза́юще є҆гѡ̀ со стра́хомъ и҆ тре́петомъ, хва́лимъ тѧ̀ ꙗ҆́кѡ неисчерпа́емый и҆сто́чникъ блгⷣти, и҆ мо́лимъ: бꙋ́ди хода́таица ѡ҆ на́съ, воздви́гни рꙋцѣ̀ къ сн҃ꙋ твоемꙋ̀, да вы́нꙋ въ жи́зни сѣ́й и҆ въ бꙋ́дꙋщей милосе́рдїе є҆гѡ̀ неѿстꙋ́пнѡ бꙋ́детъ ѡ на́съ, взыва́ющихъ тебѣ̀:

<red>Р</red>а́дꙋйсѧ, приснобл҃же́ннаѧ, па́че земноро́дныхъ ведꙋ́щаѧ бл҃же́нство пребыва́ти съ бг҃омъ. Ра́дꙋйсѧ, и҆ на́съ прича́стники сегѡ̀ бл҃же́нства содѣ́лывающаѧ. Ра́дꙋйсѧ, пренепоро́чнаѧ дв҃о, всецѣ́лѡ стѧжа́вшаѧ чⷭ҇тотꙋ̀, смире́нїе и҆ непоро́чность. Ра́дꙋйсѧ, да́рꙋющаѧ на́мъ бл҃га̑ѧ сїѧ̑, да бꙋ́демъ ѹ҆го́дны тебѣ̀ и҆ бг҃ꙋ. Ра́дꙋйсѧ, всеми́лостиваѧ цр҃и́це, простира́ющаѧ на на́съ, грѣ́шныхъ, ми́лость свою̀ во всѧ̑кое вре́мѧ живота̀ на́шегѡ. Ра́дꙋйсѧ, чадолюби́ваѧ мт҃и, да́рꙋющаѧ на́мъ своѐ ма́тернее застꙋпле́нїе въ ча́съ сме́рти.

<red>Р</red>а́дꙋйсѧ, бг҃олюби́ваѧ цр҃и́це бцⷣе, наде́ждо и҆ прибѣ́жище на́ше.
