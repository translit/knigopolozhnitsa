---
title: "І҆́косъ г҃"
navigation:
  key: akathists-godloving-6
  title: "І҆́косъ г҃"
  parent: akathists-godloving
  order: 6
type: "akathist"
---

## І҆́косъ г҃:

<red>И҆</red>мѣ́ѧй на пꙋтѝ, ꙗ҆́кѡ бг҃оте́чнꙋю ѕвѣздꙋ̀, чтⷭ҇ны́й ѻ҆́бразъ тво́й, влⷣчце, бл҃говѣ́рный кн҃зь въ приле́жнѣй моли́твѣ свое́й пред̾ чꙋдотво́рною твое́ю і҆кѡ́ною сподо́бисѧ ꙗ҆́вѣ ѹ҆зрѣ́ти тѧ̀, цр҃и́цꙋ нбⷭ҇нꙋю, те́плое хода́тайство твоѐ бг҃ꙋ приноша́ше ѡ҆ мѣ́стѣ ꙗ҆вле́нїѧ твоегѡ̀ и҆ ѡ҆ всѣ̑мъ мі́рѣ. Ѽ, бж҃їѧ мт҃и, пречⷭ҇таѧ бцⷣе. Со ѹ҆миле́нїемъ припа́даемъ къ тебѣ̀ и҆, бога̑тыѧ твоеѧ̑ ми́лости ѡ҆жида́юще, ѹ҆ми́льнѡ вопїе́мъ тѝ:

<red>Р</red>а́дꙋйсѧ, ра́досте на́ша и҆ крѣ́пкаѧ застꙋ́пнице. Ра́дꙋйсѧ, покро́ве на́шъ и҆ на́ше ѹ҆тѣше́нїе. Ра́дꙋйсѧ, ѡ҆храни́тельнице на́ша и҆ на́ше ѹ҆пова́нїе. Ра́дꙋйсѧ, ѻ҆тра́до на́ша и҆ ди́вное ѡ҆ на́съ попече́нїе. Ра́дꙋйсѧ, похвало̀ на́ша, чꙋдесы̀ на́съ ѹ҆дивлѧ́ющаѧ. Ра́дꙋйсѧ, прибѣ́жище на́ше и҆ зало́гъ вѣ́чнагѡ сп҃се́нїѧ.

<red>Р</red>а́дꙋйсѧ, бг҃олюби́ваѧ цр҃и́це бцⷣе, наде́ждо и҆ прибѣ́жище на́ше.
