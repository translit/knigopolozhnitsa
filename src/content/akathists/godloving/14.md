---
title: "І҆́косъ з҃"
navigation:
  key: akathists-godloving-14
  title: "І҆́косъ з҃"
  parent: akathists-godloving
  order: 14
type: "akathist"
---

## І҆́косъ з҃:

<red>Д</red>и̑вна дѣла̀ твоѧ̀, влⷣчице. Всѝ лю́дїе, здра́вїи и҆ болѧ́щїи, бога́тїи и҆ ни́щїи, всѝ прибѣга́емъ къ тебѣ̀, сострада́тельнѣйшей ма́тери на́шей: не ѿри́ни на́съ ѿ лица̀ твоегѡ̀, бꙋ́ди ми́лостива къ на́мъ, недосто́йнымъ рабѡ́мъ твои̑мъ, во всѣ́хъ пꙋте́хъ жи́зни на́шеѧ, защитѝ и҆ поми́лꙋй ѿ всѣѧ̀ дꙋшѝ любо́вїю вопїю́щихъ тебѣ̀ такова̑ѧ:

<red>Р</red>а́дꙋйсѧ, ненадѣ́ющихсѧ надѣ́ѧнїе и҆ печа́льныхъ ѹ҆тѣше́нїе. Ра́дꙋйсѧ, ѡ҆ скорбѧ́щихъ попече́нїе и҆ бѣ́дствꙋющимъ по́моще. Ра́дꙋйсѧ, а҆́лчꙋщихъ корми́тельнице и҆ ни́щихъ ѻ҆дѣѧ́нїе. Ра́дꙋйсѧ, ѹ҆бо́гихъ застꙋ́пнице и҆ болѧ́щихъ и҆сцѣле́нїе. Ра́дꙋйсѧ, ста́рцєвъ покрови́тельнице и҆ ю҆́ныхъ воспита́тельнице. Ра́дꙋйсѧ, враждꙋ́ющихъ примире́нїе и҆ ѻ҆би́димыхъ защи́тнице.

<red>Р</red>а́дꙋйсѧ, бг҃олюби́ваѧ цр҃и́це бцⷣе, наде́ждо и прибѣ́жище на́ше.
