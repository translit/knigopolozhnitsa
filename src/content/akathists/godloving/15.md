---
title: "Конда́къ и҃"
navigation:
  key: akathists-godloving-15
  title: "Конда́къ и҃"
  parent: akathists-godloving
  order: 15
type: "akathist"
---

## Конда́къ и҃:

<red>Д</red>и́вное чꙋ́до пренесе́нїѧ пресла́вныѧ і҆кѡ́ны твоеѧ̀, влⷣчце, торже́ственнѡ всѝ че́ствꙋемъ и҆ на всѧ̑кое лѣ́то въ сѣ́й свѣ́тлый пра́здникъ бл҃года́рнѣ воспомина́емъ всѧ̑ неизчє́тнаѧ бл҃годѣѧ̑нїѧ чꙋдє́съ, тобо́ю, пречⷭ҇таѧ, ѿ і҆кѡ́ны ди́внѡ и҆сточа́ємыхъ: и҆ тѧ̀, ѹ҆го́дниче бж҃їй лео́нтїе, въ по́мощь призыва́емъ, чтꙋ́ще съ любо́вїю чтⷭ҇нꙋ́ю па́мѧть твою̀, да моли́твами твои́ми сподо́бимсѧ ѹ҆ пречⷭ҇тыѧ ѡ҆брѣстѝ блгⷣть, є҆щѐ же непреста́ннѡ воспѣва́ти гдⷭ҇ꙋ: <red>А҆</red>ллилꙋ́їа.
