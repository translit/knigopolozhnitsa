---
title: "Конда́къ з҃"
navigation:
  key: akathists-godloving-13
  title: "Конда́къ з҃"
  parent: akathists-godloving
  order: 13
type: "akathist"
---

## Конда́къ з҃:

<red>Х</red>отѧ̀ бл҃говѣ́рный кн҃зь досто́йнѡ почти́ти прест҃ꙋ́ю во́лю твою̀, влⷣчце, собра̀ а҆рхїере́и, сщ҃е́нники и҆ люде́й мно́жество, да ѹ҆бл҃жа́тъ тѧ̀ хвале́бнѡ собо́ромъ. Ѽ, чꙋ́днагоѡ торжества̀. Ѽ, премꙋ́дрости сꙋде́бъ твои́хъ, влⷣчце. Пресла́внѡ прено́ситсѧ чꙋдотво́рнаѧ твоѧ̀ і҆кѡ́на въ ди́вный хра́мъ всечестна́гѡ ржⷭ҇тва̀ твоегѡ̀. Чꙋдодѣ́йствїемъ прославлѧ́етсѧ цр҃ковь твоѧ̀, ѽ, гпⷭ҇жѐ бцⷣе, и҆ всѝ предстоѧ́щїи, ра́дости и҆ ѹ҆миле́нїѧ и҆сполне́ннїи, прекло́нше колѣ̑на, цѣлꙋ́ютъ тво́й пречⷭ҇тый ѻ҆́бразъ и҆ взыва́ютъ: ѽ, мт҃и бг҃олюби́ваѧ, ѡ҆сѣнѝ и҆ на́съ всеси́льною твое́ю десни́цею, воспѣва́ющихъ бг҃ꙋ: <red>А҆</red>ллилꙋ́їа.
