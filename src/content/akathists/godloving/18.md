---
title: "І҆́косъ ѳ҃"
navigation:
  key: akathists-godloving-18
  title: "І҆́косъ ѳ҃"
  parent: akathists-godloving
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща́нныѧ не довлѣ́ютъ по достоѧ́нїю воспѣ́ти хвалꙋ̀ и҆ бл҃годаре́нїе пречⷭ҇тѣй, ка́кѡ ца́рственный гра́дъ сохранѝ ѿ тата́рскихъ по́лчищъ. Є҆гда̀ всѧ̀ ра́ть вра̑жїѧ ѿстꙋпа́ше ѿ предѣ̑лъ моско́вскихъ, ца́рь і҆ѡа́ннъ со ско́рбїю и҆ слеза́ми ѿпꙋстѝ чꙋдотво́рный ѻ҆́бразъ тво́й, бг҃олюби́ваѧ влⷣчце, въ и҆збра́ннꙋю ѻ҆би́тель твою̀, и҆дѣ́же со ѹ҆миле́нїемъ и҆ ра́достїю неизрече́нною срѣто́ша є҆го̀ лю́дїе, и҆ ѿ ма́ла до вели́ка, всѝ, прекло́нше колѣ̑на, ѹ҆бл҃жа́хꙋ тѧ̀, пречⷭ҇таѧ. И҆ мы̀, сеѧ̀ ра́дости мы́сленнѣ причаща́ющесѧ, цр҃и́цѣ нбⷭ҇нѣй вопїе́мъ бл҃года́рнѣ:

<red>Р</red>а́дꙋйсѧ, премилосе́рдаѧ ѹ҆тѣ́шительнице на́ша, ст҃ꙋ́ю і҆кѡ́нꙋ да́ти на́мъ и҆зво́лившаѧ. Ра́дꙋйсѧ, ѿ наше́ствїѧ врагѡ́въ и҆ноплеме́нныхъ на́съ ди́внѡ сп҃сшаѧ. Ра́дꙋйсѧ, царе́й на́шихъ несокрꙋши́мый щи́те. Ра́дꙋйсѧ, ѻ҆те́чества на́шегѡ бл҃гонаде́жное ѹ҆твержде́нїе. Ра́дꙋйсѧ, во́инства крѣ́пкаѧ защи́то, ѿ меча̀ вра̑жїѧ сохранѧ́ющаѧ. Ра́дꙋйсѧ, ѿ разоре́нїѧ, плѣ́на и҆ лю́тыѧ сме́рти ст҃о́ю десни́цею твое́ю всѣ́хъ ѹ҆пова́ющихъ на тѧ̀ и҆збавлѧ́ющаѧ.

<red>Р</red>а́дꙋйсѧ, бг҃олюби́ваѧ цр҃и́це бцⷣе, наде́ждо и прибѣ́жище на́ше.
