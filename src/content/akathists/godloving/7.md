---
title: "Конда́къ д҃"
navigation:
  key: akathists-godloving-7
  title: "Конда́къ д҃"
  parent: akathists-godloving
  order: 7
type: "akathist"
---

## Конда́къ д҃:

<red>Н</red>едоꙋмѣва́етъ ѹ҆́мъ на́шъ, ка́кѡ досто́йнѡ є҆́сть восхвали́ти тѧ̀ и҆ ди́вное ꙗ҆вле́нїе твоѐ, прест҃а́ѧ влⷣчцѣ: ꙗ҆́кѡ сл҃нце лꙋчи̑ и҆спꙋща́ющи, предста́ла є҆сѝ молѧ́щемꙋсѧ кн҃зю и҆ та́кѡ рекла̀ є҆сѝ: не хощꙋ̀, да ѻ҆́бразъ мо́й несе́ши въ росто́въ, но во влади́мїрѣ поста́ви є҆гѡ̀ на се́мъ мѣ́стѣ во и҆́мѧ моегѡ̀ ржⷭ҇тва̀ цр҃ковь воздви́гни и҆ ѡ҆бита́лище и҆́нокѡмъ соста́ви, и҆, воздѣ́вши своѝ бжⷭ҇твенныѧ рꙋ́цѣ ко влⷣчнемꙋ ѻ҆бразꙋ, скры́сѧ ѿ дꙋхо́вныхъ ѻ҆че́съ є҆гѡ̀. Преклонѧ́емъ и҆ мы̀ колѣ̑на пред̾ тобо́ю, бг҃олюби́ваѧ мт҃и, и҆ твоѧ̀ чꙋ̑днаѧ ꙗ҆вле́нїѧ и҆ велѣ̑нїѧ разꙋмѣ́юще, и҆з̾ глꙋбины̀ дꙋшѝ воспѣва́емъ бг҃ꙋ: <red>А҆</red>ллилꙋ́їа.
