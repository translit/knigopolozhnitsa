---
title: "І҆́косъ а҃"
navigation:
  key: akathists-godloving-2
  title: "І҆́косъ а҃"
  parent: akathists-godloving
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ превы́сшꙋю всѧ̑ небє́сныѧ си̑лы велича́ютъ тѧ̀, бцⷣꙋ цр҃и́цꙋ, мы́ же грѣ́шнїи на землѝ, дивѧ́щесѧ чꙋ́дномꙋ бж҃їю ѡ҆ тебѣ̀ смотре́нїю, все́ю дꙋше́ю, се́рдцемъ и҆ ѹ҆стна́ми дерза́емъ глаго́лати:

<red>Р</red>а́дꙋйсѧ, бл҃гослове́ннаѧ въ жена́хъ дѣ́во блгⷣтнаѧ. Ра́дꙋйсѧ, всевы́шнѧгѡ ма́ти, дх҃а ст҃а́гѡ пребыва́нїе. Ра́дꙋйсѧ, цр҃и́цѣ нб҃сѐ и҆ землѝ и҆ всѣ́хъ нбⷭ҇ныхъ си́лъ вы́сшаѧ. Ра́дꙋйсѧ, а҆́гг҃лы чти́маѧ, ѿ серафі̑мъ воспѣва́емаѧ. Ра́дꙋйсѧ, бл҃гословлѧ́емаѧ на нб҃сѝ и҆ сла́вимаѧ на землѝ. Ра́дꙋйсѧ, вои́стинꙋ приснобл҃же́ннаѧ и҆ пренепоро́чнаѧ.

<red>Р</red>а́дꙋйсѧ, бг҃олюби́ваѧ цр҃и́це бцⷣе, наде́ждо и҆ прибѣ́жище на́ше.
