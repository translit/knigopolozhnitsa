---
title: "Конда́къ г҃"
navigation:
  key: akathists-godloving-5
  title: "Конда́къ г҃"
  parent: akathists-godloving
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ ѡ҆сѣнѧ́етъ всѣ́хъ, съ вѣ́рою и҆ бл҃гоговѣ́нїемъ притека́ющихъ къ тебѣ̀, пречⷭ҇таѧ гпⷭ҇жѐ бцⷣе, и҆ ѹ҆пова́ющихъ на твою̀ ми́лость, поне́же всѧ̑кое бл҃го́е проше́нїе прїе́млеши те́плѣ. Бл҃говѣ́рный кн҃зь молѧ́ше тѧ̀, влⷣчце, ꙗ҆ви́ти во́лю твою̀, преиспо́лнивсѧ тре́пета пред̾ та́инствомъ твоегѡ̀ произволе́нїѧ. Та́кожде и҆ мы̀ къ тебѣ̀, пречⷭ҇таѧ, прибѣга́емъ, ѹ҆миле́ннѡ вопїю́ще: всеми́лостиваѧ покрови́тельнице на́ша, наꙋчѝ и҆ на́съ прославлѧ́ти всечⷭ҇тное и҆ всехва́льное и҆́мѧ твоѐ и҆ досто́йнѡ воспѣва́ти бг҃ꙋ: <red>А҆</red>ллилꙋ́їа.
