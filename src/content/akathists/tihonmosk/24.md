---
title: "І҆́косъ в҃і"
navigation:
  key: akathists-tihonmosk-24
  title: "І҆́косъ в҃і"
  parent: akathists-tihonmosk
  order: 24
type: "akathist"
---

## І҆́косъ в҃і:

<red>П</red>ою́ще вѣне́цъ и҆сповѣ́дничества, прїе́мый тобо́ю, тѵ́хѡне досточꙋ́дне, недоꙋмѣ́емъ, ка́кѡ вои́стиннꙋ нарече́мъ тѧ̀, и҆́бо тобо́ю въ трⷪ҇цѣ сла́вимый бг҃ъ на́шъ сла́внѡ просла́висѧ. Сегѡ̀ ра́ди прино́симъ тѝ похвалє́нїѧ сицєва́ѧ:

<red>Р</red>а́дꙋйсѧ, трꙋ́дъ крⷭ҇тоноше́нїѧ бг҃оꙋго́днѡ под̾ѧ́вый: ра́дꙋйсѧ, то́кмѡ бл҃говоле́нїѧ бж҃їѧ и҆ска́вый. Ра́дꙋйсѧ, сосꙋ́де, дх҃а ст҃а́гѡ и҆спо́лненный: ра́дꙋйсѧ, дара́ми дх҃а влⷣчнѧ ѡ҆богаще́нный: ра́дꙋйсѧ, вѣ́чное прїе́мый ѿ бг҃а бл҃гослове́нїе. Ра́дꙋйсѧ, лю́демъ твои́мъ и҆спроси́вый бж҃їе бл҃говоле́нїе: ра́дꙋйсѧ, многоцѣлє́бныѧ мо́щи твоѧ̑ во ѻ҆гнѝ ꙗ҆ви́вый. Ра́дꙋйсѧ, си́ми хра́мъ ѿ ѻ҆гнѧ̀ сохрани́вый: ра́дꙋйсѧ, сла́вы бж҃їѧ ве́лїй ре́внителю. Ра́дꙋйсѧ, моли́твъ на́шихъ ско́рый и҆сполни́телю: ра́дꙋйсѧ, па́ствы твоеѧ̀ при́сное ра́дованїе. Ра́дꙋйсѧ, во всѣ́мъ житїѝ твое́мъ правосла́вїѧ пꙋтевождю̀.

<red>Р</red>а́дꙋйсѧ, ст҃и́телю тѵ́хѡне, цр҃кве правосла́вныѧ похвало̀ и҆ ѹ҆твержде́нїе.
