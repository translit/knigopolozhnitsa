---
title: "І҆́косъ з҃"
navigation:
  key: akathists-tihonmosk-14
  title: "І҆́косъ з҃"
  parent: akathists-tihonmosk
  order: 14
type: "akathist"
---

## І҆́косъ з҃:

<red>Н</red>о́ваго и҆ ди́внаго попечи́телѧ цр҃кве рѡссі́йскїѧ вѣ́мы тѧ̀, ст҃и́телю тѵ́хѡне, поне́же во и҆сповѣ́данїи твое́мъ не ѹ҆страши́лсѧ є҆сѝ человѣ́ческихъ преще́нїй, и҆ ст҃оѻте́чєскїѧ завѣ́ты соблю́лъ є҆сѝ. Сегѡ̀ ра́ди и҆ крѣ́пость дꙋхо́внꙋю подадѐ тѝ подвигополо́жникъ хрⷭ҇то́съ: мы́ же недосто́йнїи возно́симъ тѝ сицєва́ѧ:

<red>Р</red>а́дꙋйсѧ, самоѿверже́нїе всецѣ́лое показа́вый: ра́дꙋйсѧ, сп҃се́нїѧ мно́гихъ взыска́вый. Ра́дꙋйсѧ, ꙗ҆́кѡ волкѡ́въ хи́щныхъ ѿ па́ствы твоеѧ̀ ѿгна́лъ є҆сѝ: ра́дꙋйсѧ, ꙗ҆́кѡ кова́рство и҆̀хъ мꙋ́дрѡ распозна́лъ є҆сѝ. Ра́дꙋйсѧ, над̾ всѣ́ми ко́знѧми сатани́нскими восторжествова́вый: ра́дꙋйсѧ, всеѻрꙋ́жїе бл҃гоче́стїѧ под̾ѧ́вый. Ра́дꙋйсѧ, про́мысла бж҃їѧ ѡ҆ лю́дехъ провозве́стниче: ра́дꙋйсѧ, ди́вное нра́вѡвъ ѡ҆чисти́лище. Ра́дꙋйсѧ, сокро́вищъ правосла́вныѧ вѣ́ры ѹ҆се́рдный храни́телю: ра́дꙋйсѧ, бж҃їѧ бл҃говоле́нїѧ къ лю́демъ и҆сполни́телю. Ра́дꙋйсѧ, таи́нниче бж҃їй, є҆щѐ на землѝ нбⷭ҇ныхъ бла́гъ вкꙋси́вый: ра́дꙋйсѧ, ст҃ость дꙋшѝ твоеѧ̀ житїе́мъ ꙗ҆ви́вый.

<red>Р</red>а́дꙋйсѧ, ст҃и́телю тѵ́хѡне, цр҃кве правосла́вныѧ похвало̀ и҆ ѹ҆твержде́нїе.
