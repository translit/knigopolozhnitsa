---
title: "І҆́косъ и҃"
navigation:
  key: akathists-tihonmosk-16
  title: "І҆́косъ и҃"
  parent: akathists-tihonmosk
  order: 16
type: "akathist"
---

## І҆́косъ и҃:

<red>В</red>е́сь и҆спо́лнь любвѐ хрⷭ҇то́вы, тѵ́хѡне бл҃госе́рде, па́ствꙋ свою̀ не ѡ҆ста́вилъ є҆сѝ: ꙗ҆́кѡ а҆́гг҃лъ храни́тель ча́дѡмъ свои́мъ пребыва́еши, мл҃твы всевы́шнемꙋ ѡ҆ ни́хъ возсыла́ѧ: сегѡ̀ ра́ди ѹ҆се́рднѡ чти́мъ свѣ́тлꙋю па́мѧть твою̀, бл҃года́рственное хва́ленїе воспѣва́ющи тѝ:

<red>Р</red>а́дꙋйсѧ, ѻ҆би́лїемъ любвѐ твоеѧ̀ мі́ръ ѹ҆диви́вый: ра́дꙋйсѧ, въ чи́нѣ власти́телѧ кро́тость и҆ снизхожде́нїе ꙗ҆ви́вый. Ра́дꙋйсѧ, сла́вꙋ предо́брагѡ и҆ пребл҃га́гѡ влады́ки сни́скавый: ра́дꙋйсѧ, свѣ́тъ црⷭ҇твїѧ нбⷭ҇нагѡ на землѝ показа́вый. Ра́дꙋйсѧ, а҆пⷭ҇льскихъ преда́нїй ревни́телю: ра́дꙋйсѧ, цр҃ко́вныхъ канѡ́нѡвъ премꙋ́дрый насади́телю. Ра́дꙋйсѧ, въ ст҃и́тельстѣмъ слꙋже́нїи свое́мъ трꙋ́дъ и҆ по́двигъ, а҆ не сла́вꙋ и҆ поче́тъ прозрѣ́вый: ра́дꙋйсѧ, и҆́стиннѡ правовѣ̑рныѧ повелѣ̑нїѧ пода́вый. Ра́дꙋйсѧ, ꙗ҆́кѡ бжⷭ҇твеннагѡ сщ҃е́нства пра́вило бы́лъ є҆сѝ. Ра́дꙋйсѧ, ꙗ҆́кѡ вели́кое воздаѧ́нїе первост҃и́тельства прїѧ́лъ є҆сѝ. Ра́дꙋйсѧ, ка́меню драгі́й, зе́млю рꙋ́сскꙋю всю̀ ѹ҆краша́ѧй: ра́дꙋйсѧ, на славосло́вїе бж҃їе на́съ, немощны́хъ, созыва́ѧй.

<red>Р</red>а́дꙋйсѧ, ст҃и́телю тѵ́хѡне, цр҃кве правосла́вныѧ похвало̀ и҆ ѹ҆твержде́нїе.
