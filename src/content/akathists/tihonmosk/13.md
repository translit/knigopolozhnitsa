---
title: "Конда́къ з҃"
navigation:
  key: akathists-tihonmosk-13
  title: "Конда́къ з҃"
  parent: akathists-tihonmosk
  order: 13
type: "akathist"
---

## Конда́къ з҃:

<red>Ж</red>ела́ѧ невозбра́ннѡ па́стыремъ до́брымъ бы́ти, є҆мꙋ́же сꙋ́ть ѻ҆́вцы своѧ̑, потща́лсѧ є҆сѝ, бг҃оно́сне тѵ́хѡне, на по́льзꙋ дꙋ́шъ ста́да твоегѡ̀ всѣ̑мъ всѧ̑ бы́ти, да вси взы́щꙋтъ є҆ди́нагѡ бг҃а. Мы́ же, ѹ҆пова́юще дости́гнꙋти сп҃се́нїѧ пресла́внымъ хода́тайствомъ твои́мъ, со дерзнове́нїемъ воспѣва́емъ: <red>А҆</red>ллилꙋ́їа.
