---
title: "І҆́косъ є҃"
navigation:
  key: akathists-tihonmosk-10
  title: "І҆́косъ є҃"
  parent: akathists-tihonmosk
  order: 10
type: "akathist"
---

## І҆́косъ є҃:

<red>В</red>негда̀ поста́вленъ бы́лъ є҆сѝ на свѣ́щницѣ слꙋже́нїѧ первост҃и́тельскагѡ, всемꙋ́дре тѵ́хѡне, потща́лсѧ вседꙋ́шнѡ бг҃ꙋ бл҃гоꙋгоди́ти и҆ не вотщѐ потрꙋди́лсѧ є҆сѝ, просвѣща́ѧ ѡ҆мрачє́нныѧ страстьмѝ. Мы́ же, вѣ́дѧще тѧ̀ а҆рхїпа́стырѧ бг҃омꙋ́дра и҆ строи́телѧ до́мꙋ бж҃їѧ вѣ́рна и҆ предо́бра, похва̑льнаѧ возсыла́емъ тѝ:

<red>Р</red>а́дꙋйсѧ, ѹ҆ корми́ла правле́нїѧ цр҃ковнагѡ тве́рдѡ стоѧ́вый: ра́дꙋйсѧ, свѣ́тъ хрⷭ҇то́въ вѣ̑рнымъ возсїѧ́вый. Ра́дꙋйсѧ, нꙋ́жды дꙋхо́внѡ ѡ҆крадꙋ́емыхъ предварѧ́ѧй: ра́дꙋйсѧ, въ попече́нїи ѡ҆ цр҃кви на всѧ́къ де́нь ѹ҆мира́нїе под̾е́млѧй. Ра́дꙋйсѧ, дꙋшетлѣ́нномꙋ ѕвѣ́рю ста́до твоѐ расхища́ти не попꙋсти́вый: ра́дꙋйсѧ, цр҃ковь, въ гоне́нїихъ сꙋ́щꙋю, вѣ́рнꙋю хрⷭ҇тꙋ̀ сохрани́вый. Ра́дꙋйсѧ, ꙗ҆́кѡ тобо́ю мїроде́ржца и҆збавлѧ́емсѧ: ра́дꙋйсѧ, ꙗ҆́кѡ тобо́ю ре́вности по бз҃ѣ и҆сполнѧ́емсѧ. Ра́дꙋйсѧ, ꙗ҆́кѡ кра́сенъ ꙗ҆ви́лсѧ є҆сѝ бг҃осло́вїемъ и҆ бл҃ги́ми дѣѧ́ньми: ра́дꙋйсѧ, ꙗ҆́кѡ ме́рзкагѡ неи́стовства потреби́лъ є҆сѝ мꙋдрова́нїе. Ра́дꙋйсѧ, ꙗ҆́кѡ пресѣ́клъ є҆сѝ пре́лести гное́нїе: ра́дꙋйсѧ, наро́дꙋ правосла́вномꙋ похвале́нїе.

<red>Р</red>а́дꙋйсѧ, ст҃и́телю тѵ́хѡне, цр҃кве правосла́вныѧ похвало̀ и҆ ѹ҆твержде́нїе.
