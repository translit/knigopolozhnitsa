---
title: "І҆́косъ г҃"
navigation:
  key: akathists-tihonmosk-6
  title: "І҆́косъ г҃"
  parent: akathists-tihonmosk
  order: 6
type: "akathist"
---

## І҆́косъ г҃:

<red>И҆</red>мѣ́ѧ вѣ́рꙋ несꙋмне́ннꙋ и҆ по́мыслъ чи́стъ, всѧ̑ кра̑снаѧ мі́ра сегѡ̀ презрѣ́лъ є҆сѝ, тѵ́хѡне бг҃обл҃женне, и҆ въ чи́нѣ ст҃и́тельстемъ гдⷭ҇еви нелѣ́ностнѡ послꙋжи́лъ є҆сѝ. Тѣ́мже бл҃гостїю ѹ҆кра́шенный и҆ вѣ́дѣнїемъ свы́ше ѡ҆заре́нный, а҆́ки ѕвѣзда̀ пꙋтево́днаѧ свѣ́тиши всѣ̑мъ, вопїю́щымъ тебѣ̀:

<red>Р</red>а́дꙋйсѧ, є҆ди́наго хрⷭ҇та̀ всѣ́мъ се́рдцемъ возлюби́вый: ра́дꙋйсѧ, дарова́нный тала́нтъ прїꙋмно́живый. Ра́дꙋйсѧ, ꙗ҆́кѡ ѹ҆гожда́лъ є҆сѝ бг҃ꙋ всѧ́ческимъ бл҃гоꙋгожде́нїемъ: ра́дꙋйсѧ, воѻрꙋже́нный мꙋ́дростїю, кро́тостїю и҆ смире́нїемъ. Ра́дꙋйсѧ, пра́вды и҆ и҆́стины пре́жде всегѡ̀ и҆ска́вый: ра́дꙋйсѧ, и҆́стинꙋ дерзнове́ннѡ вѣща́вый. Ра́дꙋйсѧ, заточе́нїе пра́вды ра́ди небоѧ́зненнѡ претерпѣ́вый: ра́дꙋйсѧ, смиренномꙋ́дрїемъ вознесе́нный. Ра́дꙋйсѧ, вѣ́чнꙋю мздꙋ̀ добродѣ́тельми стѧжа́вый: ра́дꙋйсѧ, ꙗ҆́кѡ ѻ҆́ными и҆ противлѧ́ющихсѧ во́ле бж҃їей ѹ҆дивлѧ́вый. Ра́дꙋйсѧ, ѡ҆ ѹ҆твержде́нїи па́ствы твоеѧ̀ при́сный хода́таю: ра́дꙋйсѧ, те́плый къ бг҃ꙋ ѡ҆ на́съ предста́телю.

<red>Р</red>а́дꙋйсѧ, ст҃и́телю тѵ́хѡне, цр҃кве правосла́вныѧ похвало̀ и҆ ѹ҆твержде́нїе.
