---
title: "І҆́косъ ѕ҃"
navigation:
  key: akathists-tihonmosk-12
  title: "І҆́косъ ѕ҃"
  parent: akathists-tihonmosk
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ въ первопресто́льной ꙗ҆́кѡ ѕвѣзда̀ лꙋчеза́рнаѧ, блиста́нїемъ ѹ҆че́нїй твои́хъ и҆ и҆сповѣ́дничества ѡ҆зарѧ́ѧ дꙋ́ши вѣ́рныхъ и҆ разгонѧ́ѧ тмꙋ̀ нече́стїѧ. И҆ ны́нѣ плоды̀ сѣ́ѧнїѧ твоегѡ̀ насыща́еши всѧ̑, ꙗ҆́же со ѹ҆дивле́нїемъ и҆ любо́вїю взыва́ютъ къ тебѣ̀:

<red>Р</red>а́дꙋйсѧ, на престо́лъ первост҃и́тельскїй про́мысломъ бж҃їимъ возше́дый: ра́дꙋйсѧ, кре́стный пꙋ́ть съ па́ствою свое́ю проше́дый. Ра́дꙋйсѧ, ꙗ҆́кѡ жезло́мъ бл҃говоле́нїѧ ста́до хрⷭ҇то́во па́слъ є҆сѝ: ра́дꙋйсѧ, ꙗ҆́кѡ ѻ҆ве́цъ заблꙋ́ждшихъ и҆ ѡ҆брече́нныхъ на закла́нїе не ѡ҆ста́вилъ є҆сѝ. Ра́дꙋйсѧ, поте́рѧннꙋю ѻ҆вцꙋ̀ ѿ̾иска́вый, ѹ҆гна́ннꙋю возврати́вый: ра́дꙋйсѧ, пораже́ннꙋю перевѧза́вый, больнꙋ́ю ѹ҆крѣпи́вый. Ра́дꙋйсѧ, ѹ҆толсте́вшее и҆ бꙋ́йное ѻ҆вча̀ и҆стреби́вый: ра́дꙋйсѧ, бг҃оме́рзкихъ є҆ресе́й воста́нїе ѿрази́вый. Ра́дꙋйсѧ, ѿ ра́спрей церко́вныхъ мно́гѡ скорбе́вый: ра́дꙋйсѧ, непра́ведное лише́нїе са́на и҆ мона́шескагѡ зва́нїѧ претерпѣ́вый. Ра́дꙋйсѧ, ꙗ҆́кѡ длѧ̀ наро́да рꙋ́сскагѡ є҆гѡ̀ драгоцѣ́нное сокро́вище цр҃ковь и҆ ст҃о́е правосла́вїе сохрани́вый: ра́дꙋйсѧ, ꙗ҆́кѡ твои́ми трꙋды̀ и҆ ны́нѣ живе́мъ и҆ дви́жими є҆смы̀.

<red>Р</red>а́дꙋйсѧ, ст҃и́телю тѵ́хѡне, цр҃кве правосла́вныѧ похвало̀ и҆ ѹ҆твержде́нїе.
