---
title: "І҆́косъ в҃і"
navigation:
  key: akathists-konstantinelena-24
  title: "І҆́косъ в҃і"
  parent: akathists-konstantinelena
  order: 24
type: "akathist"
---

## І҆́косъ в҃і:

<red>П</red>ою́ще и҆ восхвалѧ́юще ва́съ, ст҃і́и равноапⷭ҇льнїи ца́рїе кѡнстанті́не и҆ є҆ле́но, пра́зднꙋемъ ст҃ꙋ́ю па́мѧть ва́шꙋ и҆ про́симъ: не забꙋ́дите на́съ, грѣ́шныхъ, чтꙋ́щихъ трꙋды̀ и҆ по́двиги ва́шѧ, да всѝ съ вѣ́рою и҆ любо́вїю зове́мъ къ ва́мъ:

<red>Р</red>а́дꙋйтесѧ, гра́да и҆ хра́ма сегѡ̀ покрови́тели: ра́дꙋйтесѧ, па́стырємъ цр҃кве бг҃омꙋ́дрїи ѹ҆ч҃тели. Ра́дꙋйтесѧ, во тьмѣ̀ заблꙋ́ждшымъ ꙗ҆́рїи свѣти̑льницы: ра́дꙋйтесѧ, за ѻ҆ч҃ество на́ше те́плїи предъ бг҃омъ мл҃твенники. Ра́дꙋйтесѧ, ꙗ҆́кѡ больны́хъ, слѣпы́хъ и҆ глꙋхи́хъ и҆сцѣлѧ́ете: ра́дꙋйтесѧ, ꙗ҆́кѡ ѿ неча́ѧнныѧ сме́рти и҆збавлѧ́ете. Ра́дꙋйтесѧ, (ꙗ҆́кѡ) є҆ретїкѡ́въ и҆ хꙋ́льникѡвъ вѣ́ры стра́хомъ правосꙋ́дїѧ бж҃їѧ ѹ҆страша́ете: ра́дꙋйтесѧ, (ꙗ҆́кѡ) грѣ́шникѡмъ ка́ющымсѧ проще́нїѧ ѹ҆ прⷭ҇то́ла бж҃їѧ и҆спроша́ете.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
