---
title: "І҆́косъ ѕ҃"
navigation:
  key: akathists-konstantinelena-12
  title: "І҆́косъ ѕ҃"
  parent: akathists-konstantinelena
  order: 12
type: "akathist"
---

## І҆́косъ ѕ҃:

<red>В</red>озсїѧ̀ лꙋ́чь бжⷭ҇твеннагѡ свѣ́та въ срⷣцы і҆ꙋ́ды, непрекло́ннаго досе́лѣ къ проше́нїѧмъ и҆ ѹ҆вѣща́нїѧмъ бг҃омꙋ́дрыѧ цари́цы є҆ле́ны, и҆́же ѿве́рзъ ѹ҆ста̀, гл҃го́лаше: бли́зъ голго́ѳы, въ ка́пищи вене́ры, ѡ҆брѧ́щете крⷭ҇тъ ва́шегѡ хрⷭ҇та̀. Ѿто́лѣ нача́ша и҆ска́ти, мнѡ́ги трꙋды̀ понесо́ша, не ѡ҆брѣ́тше же сокро́вища, ѕѣлѡ̀ и҆знемо́гша. Є҆гда́ же ѡ҆щꙋти́ша ве́лїе бл҃гоꙋха́нїе и҆зъ нѣ́дръ землѝ, ѹ҆сꙋгꙋ́биша трꙋды̀ и҆ ѡ҆брѣто́ша трѝ крєста̀, тогда̀ вѣ́рнїи лю́ди прославлѧ́хꙋ ва́съ со слеза́ми:

<red>Р</red>а́дꙋйтесѧ, требл҃же́ннагѡ дре́ва ѹ҆се́рднїи и҆ска́телїе: ра́дꙋйтесѧ, дѣ́ла а҆пⷭ҇льскагѡ нелѣ́ностнїи продолжа́телїе. Ра́дꙋйтесѧ, торжество̀ вѣ́ры правосла́вныѧ ꙗ҆ви́вшїи: ра́дꙋйтесѧ, лю́ди, чтꙋ́щїи крⷭ҇тъ гдⷭ҇ень, ѕѣлѡ̀ возвесели́вшїи. Ра́дꙋйтесѧ, воздꙋ́хъ животво́рнымъ зна́менїемъ ѡ҆ст҃и́вшїи: ра́дꙋйтесѧ, ѡ҆брѣ́тенїемъ крⷭ҇та̀ ѡ҆ста́вившїи лю́демъ па́мѧть вѣ́чнꙋю. Ра́дꙋйтесѧ, прине́сшїи всемꙋ̀ мі́рꙋ ра́дость безконе́чнꙋю.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
