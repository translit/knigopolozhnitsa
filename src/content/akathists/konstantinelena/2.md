---
title: "І҆́косъ а҃"
navigation:
  key: akathists-konstantinelena-2
  title: "І҆́косъ а҃"
  parent: akathists-konstantinelena
  order: 2
type: "akathist"
---

## І҆́косъ а҃:

<red>А҆́</red>гг҃льскїй собо́ръ прини́къ на зе́млю зрѣ́ти ве́лїе чꙋ́до, ка́кѡ ѡ҆брѣ́тесѧ ст҃о́е дре́во, на мно́гѡ лѣ́тъ въ нѣ́дрѣхъ землѝ бездꙋ̑шнымъ ка́менїемъ храни́мое, ны́нѣ же рꙋка́ми а҆рхїере́йскими возноси́мое, лю́дїе же ви́дѣша сїѐ, ни́цъ на зе́млю падо́ша, сле́знѡ вопїю́ще: гдⷭ҇и, поми́лꙋй! Гдⷭ҇и, поми́лꙋй! Гдⷭ҇и, поми́лꙋй! Ва́съ же, ст҃і́и равноапⷭ҇льнїи кѡнстанті́не и҆ є҆ле́но, смире́ннѡ велича́хꙋ:

<red>Р</red>а́дꙋйсѧ, бл҃же́ннаѧ ма́ти, ѕѣлѡ̀ возлюби́вшаѧ хрⷭ҇та̀: ра́дꙋйсѧ, бг҃овѣнча́нный сы́не, слꙋго̀ нбⷭ҇нагѡ цр҃ѧ̀. Ра́дꙋйтесѧ, земні́и а҆́гг҃ли и҆ нбⷭ҇нїи чл҃вѣ́цы: ра́дꙋйтесѧ, строи́тели та̑инъ бж҃їихъ. Ра́дꙋйтесѧ, ꙗ҆́кѡ ва́ми нб҃о и҆ землѧ̀ дꙋхо́внѡ возра́довашасѧ: ра́дꙋйтесѧ, ꙗ҆́кѡ ѿ всѣ́хъ земноро́дныхъ вкꙋ́пѣ просла́вистесѧ. Ра́дꙋйтесѧ, досто́йнїи носи́тели и҆́мене хрⷭ҇то́ва: ра́дꙋйтесѧ, два̀ свѣти̑ла вели̑каѧ во вселе́ннѣй.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
