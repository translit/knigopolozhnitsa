---
title: "І҆́косъ д҃"
navigation:
  key: akathists-konstantinelena-8
  title: "І҆́косъ д҃"
  parent: akathists-konstantinelena
  order: 8
type: "akathist"
---

## І҆́косъ д҃:

<red>С</red>лы́шавше мꙋ́чєницы и҆ страда́льцы хрⷭ҇тѡ́вы повелѣ́нїе твоѐ, бг҃обл҃же́нне кѡнстанті́не, да свобо́днѡ и҆сповѣ́даютъ вѣ́рꙋ хрⷭ҇то́вꙋ, возвесели́шасѧ и҆ со слеза́ми ра́дости воспѣва́хꙋ тѝ си́це:

<red>Р</red>а́дꙋйсѧ, вели́кагѡ ри́ма ѹ҆краше́нїе: ра́дꙋйсѧ, ѹ҆́зникѡвъ хрⷭ҇то́выхъ свобожде́нїе. Ра́дꙋйсѧ, ꙗ҆зы́ческагѡ мі́ра ѹ҆праздне́нїе: ра́дꙋйсѧ, і҆́дѡлѡвъ и҆ кꙋми́рѡвъ сокрꙋше́нїе. Ра́дꙋйсѧ, пра̑въ и҆ зако́нѡвъ ѹ҆твержде́нїе: ра́дꙋйсѧ, чарова́нїй волше́бныхъ и҆ гада́нїй кара́тельное запреще́нїе. Ра́дꙋйсѧ, ѡ҆ цр҃кви пекꙋ́щисѧ, а҆́ки чадолюби́ваѧ ма́ти: ра́дꙋйсѧ, воспрети́вый ѡ҆сꙋжде́нныхъ на крⷭ҇ты̀ распѧ́тїе.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
