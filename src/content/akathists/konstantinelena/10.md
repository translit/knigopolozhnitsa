---
title: "І҆́косъ є҃"
navigation:
  key: akathists-konstantinelena-10
  title: "І҆́косъ є҃"
  parent: akathists-konstantinelena
  order: 10
type: "akathist"
---

## І҆́косъ є҃:

<red>В</red>и́дѧ ѡ҆смидесѧтилѣ́тнѧѧ ста́рица, бг҃омꙋ́драѧ ма́ти є҆ле́на, срⷣце твоѐ, пречꙋ́дне царю̀ кѡнстанті́не, жела́нїемъ и҆спо́лнено къ прославле́нїю ст҃а́гѡ дре́ва, сама̀ со тща́нїемъ прїе́млетъ трꙋды̀, да ѿкры́етъ сокро́вище на поклоне́нїе всѣ̑мъ ꙗ҆зы́кѡмъ, съ любо́вїю зовꙋ́щихъ ва́мъ такѡва́ѧ:

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ца́рїе премꙋ́дрїи: ра́дꙋйтесѧ, дво́ице ст҃а́ѧ, бг҃омъ возлю́бленнаѧ. Ра́дꙋйтесѧ, любо́вїю къ немꙋ̀ а҆́ки серафі́ми пламенѣ́вшїи: ра́дꙋйтесѧ, ре́вностїю а҆́ки а҆пⷭ҇лы послꙋжи́вшїи. Ра́дꙋйтесѧ, ѹ҆се́рдїемъ ва́шымъ ꙗ҆́кѡ жєны̀ съ мѵ́ры прише́дшїи: ра́дꙋйтесѧ, за по́двиги ва́шѧ ѿ всѣ́хъ земноро́дныхъ сла́вимїи. Ра́дꙋйтесѧ, ꙗ҆́кѡ а҆́гг҃ли съ ва́ми ликꙋ́ютъ на нб҃сѝ: ра́дꙋйтесѧ, ꙗ҆́кѡ чл҃вѣ́цы вы́нꙋ восхвалѧ́ютъ ва́съ на землѝ.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
