---
title: "І҆́косъ в҃"
navigation:
  key: akathists-konstantinelena-4
  title: "І҆́косъ в҃"
  parent: akathists-konstantinelena
  order: 4
type: "akathist"
---

## І҆́косъ в҃:

<red>Р</red>а́зꙋмъ тво́й, не просвѣще́нъ є҆щѐ ст҃ы́мъ креще́нїемъ, царю̀ кѡнстанті́не, просвѣтѝ гдⷭ҇ь во снѣ̀ но́щїю, наꙋча́ѧ побѣди́ти врага̀ крⷭ҇тнымъ зна́менїемъ. Мы́ же, дивѧ́щесѧ таково́мꙋ про́мыслꙋ бж҃їю ѡ҆ тебѣ̀, взыва́емъ си́це:

<red>Р</red>а́дꙋйсѧ, двꙋкра́тнымъ видѣ́нїемъ крⷭ҇та̀ свы́ше ѡ҆заре́нный: ра́дꙋйсѧ, па́че всѣ́хъ царе́й земны́хъ превознесе́нный. Ра́дꙋйсѧ, свы́ше пред̾избра́нный на а҆пⷭ҇льское слꙋже́нїе: ра́дꙋйсѧ, побѣди́телю врагѡ́въ ви́димыхъ и҆ неви́димыхъ. Ра́дꙋйсѧ, крⷭ҇тъ гдⷭ҇ень ѕѣлѡ̀ просла́вивый: ра́дꙋйсѧ, цр҃кви хрⷭ҇тїа́нстѣй всѧ̑ си̑лы ѿда́вый. Ра́дꙋйсѧ, врага̀ сп҃се́нїѧ чл҃вѣ́ческагѡ посрами́вый: ра́дꙋйсѧ, чⷭ҇тны́мъ крⷭ҇то́мъ главꙋ̀ є҆гѡ̀ сокрꙋши́вый.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
