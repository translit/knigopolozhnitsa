---
title: "І҆́косъ з҃"
navigation:
  key: akathists-konstantinelena-14
  title: "І҆́косъ з҃"
  parent: akathists-konstantinelena
  order: 14
type: "akathist"
---

## І҆́косъ з҃:

<red>Н</red>о́вый хрⷭ҇тїа́нскїй хра́мъ созида́етъ мꙋ́драѧ цари́ца є҆ле́на на голго́ѳѣ длѧ всемі́рнагѡ воздви́женїѧ животворѧ́щагѡ крⷭ҇та̀ гдⷭ҇нѧ, безчи́сленное же мно́жество люді́й моли́ша бл҃же́ннаго патрїа́рха мака́рїа, да сподо́бѧтсѧ ѹ҆зрѣ́ти гдⷭ҇ень крⷭ҇тъ. Ѻ҆́нъ же, смире́нїѧ сы́й и҆спо́лненъ, съ ѡ҆сщ҃е́ннымъ собо́ромъ высокѡ̀ под̾ѧ́ша крⷭ҇тъ, да ви́дѧтъ всѝ: зрѧ́ще сїѐ, племена̀ и҆ ꙗ҆зы́цы съ бл҃гоговѣ́нїемъ и҆ ра́достїю восклица́хꙋ:

<red>Р</red>а́дꙋйсѧ, требл҃же́нное дре́во, и҆́мже сп҃се́сѧ дво́ица первозда́ннаѧ: ра́дꙋйсѧ, чⷭ҇тно́е дре́во, и҆́мже а҆́дъ и҆спꙋстѝ ѹ҆́зники. Ра́дꙋйсѧ, чⷭ҇тно́е дре́во, а҆рха́гг҃лами и҆ а҆́гг҃лами храни́мое: ра́дꙋйсѧ, чⷭ҇тно́е дре́во, прⷪ҇ро́ками бг҃огл҃го́ливыми предзри́мое. Ра́дꙋйсѧ, чⷭ҇тно́е дре́во, прпⷣбныхъ и҆ првⷣныхъ весе́лїе: ра́дꙋйсѧ, чⷭ҇тно́е дре́во, ка́ющихсѧ грѣ́шникѡвъ наде́ждо и҆ сп҃се́нїе.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
