---
title: "І҆́косъ а҃і"
navigation:
  key: akathists-konstantinelena-22
  title: "І҆́косъ а҃і"
  parent: akathists-konstantinelena
  order: 22
type: "akathist"
---

## І҆́косъ а҃і:

<red>С</red>вѣ́тла и҆ ра́достна кончи́на ва́ша, ст҃і́и равноапⷭ҇льнїи кѡнстанті́не и҆ є҆ле́но, вы́ бо побѣдоно́сное зна́менїе въ ѡ҆б̾ѧ́тїѧхъ свои́хъ держа́ще, показꙋ́ете си́мъ, да во́зметъ кі́йждо крⷭ҇тъ сво́й, и҆ во смире́нїи ше́ствꙋѧ пꙋ́ть земна́гѡ стра́нствїѧ, сподо́битсѧ полꙋчи́ти безболѣ́зненнꙋю кончи́нꙋ и҆ бжⷭ҇твенныхъ та̑инъ причаще́нїе, со слеза́ми взыва́ѧ ва́мъ:

<red>Р</red>а́дꙋйтесѧ, ꙗ҆́кѡ поетѐ є҆мꙋ̀ со а҆́гг҃лы трист҃о́е пѣ́нїе: ра́дꙋйтесѧ, ꙗ҆́кѡ съ собо́ромъ а҆пⷭ҇лѡвъ є҆мꙋ̀ предстоитѐ. Ра́дꙋйтесѧ, ꙗ҆́кѡ вкꙋ́пѣ со всѣ́ми ст҃ы́ми ра̑йскаѧ селє́нїѧ зритѐ: ра́дꙋйтесѧ, бѣ́дныхъ и҆ ѹ҆бо́гихъ млⷭ҇тивїи попечи́тели. Ра́дꙋйтесѧ, ѿ ѹ҆́зъ и҆ плѣне́нїѧ ско́рїи свободи́тели: ра́дꙋйтесѧ, пра̑здникъ не почита́ющихъ стро́гїи наказа́тели. Ра́дꙋйтесѧ, ѡ҆ всѣ́хъ чтꙋ́щихъ па́мѧть ва́шꙋ предъ гдⷭ҇емъ предста́тели.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
