---
title: "І҆́косъ г҃"
navigation:
  key: akathists-konstantinelena-6
  title: "І҆́косъ г҃"
  parent: akathists-konstantinelena
  order: 6
type: "akathist"
---

## І҆́косъ г҃:

<red>И҆</red>мѣ́ѧ въ срⷣцы чꙋ́вство живы́ѧ хрⷭ҇тїа́нскїѧ вѣ́ры, вели́кїй кѡнстанті́нъ повелѣ̀: да сокрꙋша́тсѧ і҆́дѡлы и҆ да сози́ждꙋтсѧ хра́мы, и҆дѣ́же со́нмы а҆́гг҃лѡвъ и҆ ли́ки првⷣныхъ вы́нꙋ мо́лѧтъ своегѡ̀ созда́телѧ. Мы́ же недосто́йнїи, просѧ́ще ѡ҆ ми́рѣ мі́ра и҆ до́бромъ ѿвѣ́тѣ на стра́шнѣмъ сꙋди́щи хрⷭ҇то́вѣ, зове́мъ ва́мъ:

<red>Р</red>а́дꙋйтесѧ, пе́рвїи во хрⷭ҇тїа́нѣхъ ца́рїе: ра́дꙋйтесѧ, млⷭ҇рдїемъ и҆ вла́стїю ѹ҆краше́ннїи. Ра́дꙋйтесѧ, любо́вїю и҆ пра́вдою ѡ҆дѣ́ѧннїи: ра́дꙋйтесѧ, ѿ вра́жїихъ пре́лестей и҆зба́вленнїи. Ра́дꙋйтесѧ, ѹ҆ста́вѡвъ цр҃ко́вныхъ храни́телїе: ра́дꙋйтесѧ, дв҃ства и҆ цѣломꙋ́дрїѧ люби́телїе. Ра́дꙋйтесѧ, ꙗ҆зы́чєскїѧ хра́мы и҆ зе́мли ѹ҆праздни́вшїи: ра́дꙋйтесѧ, де́нь воскрⷭ҇ный пра́здновати ѹ҆станови́вшїи.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
