---
title: "Мл҃тва"
navigation:
  key: akathists-konstantinelena-26
  title: "Мл҃тва"
  parent: akathists-konstantinelena
  order: 26
type: "akathist"
---

## Мл҃тва:

<versal>Ѽ</versal> преди́внїи и҆ всехва́льнїи ца́рїе, ст҃і́и равноапⷭ҇льнїи кѡнстанті́не и҆ є҆ле́но! Къ ва́мъ, тє́плымъ застꙋ́пникѡмъ, возно́симъ на́шѧ недостѡ́йныѧ моли̑твы, ꙗ҆́кѡ ве́лїе и҆́мате дерзнове́нїе ко гдⷭ҇ꙋ. И҆спроси́те ѹ҆ негѡ̀ ми́ръ цр҃кви и҆ всемꙋ̀ мі́рꙋ бл҃годе́нствїе, нача́льникѡмъ мꙋ́дрость, па́стырємъ попече́нїе ѡ҆ па́ствѣ, пасѡ́мымъ смире́нїе, ста́рцємъ жела́нное ѹ҆покое́нїе, мꙋжє́мъ крѣ́пость, жена́мъ бл҃голѣ́пїе, дв҃ственникѡмъ чⷭ҇тотꙋ̀, дѣ́тємъ послꙋша́нїе, млⷣнцємъ хрⷭ҇тїа́нское воспита́нїе, больны̑мъ и҆сцѣле́нїе, враждꙋ́ющымъ примире́нїе, ѡ҆би̑димымъ терпѣ́нїе, ѡ҆би́дѧщымъ стра́хъ бж҃їй, приходѧ́щымъ въ хра́мъ се́й и҆ молѧ́щымсѧ въ не́мъ ст҃о́е блгⷭ҇ве́нїе, и҆ всѣ̑мъ всѧ̑ по коего́ждо проше́нїю полє́знаѧ, да хва́лимъ и҆ пое́мъ бл҃годѣ́телѧ всѣ́хъ бг҃а, въ трⷪ҇цѣ сла́вимаго, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.
