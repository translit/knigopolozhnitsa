---
title: "І҆́косъ ѳ҃"
navigation:
  key: akathists-konstantinelena-18
  title: "І҆́косъ ѳ҃"
  parent: akathists-konstantinelena
  order: 18
type: "akathist"
---

## І҆́косъ ѳ҃:

<red>В</red>иті́и сладковѣща́ннїи, бг҃оно́снїи ѻ҆ц҃ы̀, ст҃и́тели и҆ ѹ҆чи́тели на собо́рѣ нїке́йстѣмъ, нїкола́й мѷрлѷкі́йскїй, спѷрїдѡ́нъ трїмѷѳꙋ́нтскїй, пафнꙋ́тїй ѳѷваі́дскїй, па́ѵелъ неокесарі́йскїй, а҆ѳана́сїй а҆леѯандрі́йскїй и҆ про́чїи и҆сповѣ̑дницы хрⷭ҇тѡ́вы, и҆̀же свы́ше ѹ҆мꙋдри́вшасѧ, и҆зложи́ша та́мѡ сѷмво́лъ вѣ́ры, и҆ все́й цр҃кви ѹ҆зако́ниша пѣ́ти трⷪ҇цꙋ є҆диносꙋ́щнꙋю, прине́сше пѣ́снь бл҃годаре́нїѧ верхо́вномꙋ влⷣцѣ всѣ́хъ, бг҃ꙋ, и҆ слꙋжи́телю є҆гѡ̀ взыва́юще:

<red>Р</red>а́дꙋйсѧ, досто́йный сы́не ма́тере своеѧ̀ бг҃омꙋ́дрыѧ є҆ле́ны: ра́дꙋйсѧ, подража́вый є҆́й во смире́нїи неизрече́ннѡ. Ра́дꙋйсѧ, царю̀, превосходѧ́й мꙋ́дрость соломѡ́на: ра́дꙋйсѧ, стѧжа́вый вѣ́рꙋ пра́ѻц҃а а҆враа́ма. Ра́дꙋйсѧ, зако́нѡвъ и҆ вла̑сти высо́кїй а҆рхїте́ктоне: ра́дꙋйсѧ, но́вый а҆пⷭ҇ле вели́кагѡ гра́да кѡнстантїнопо́лѧ. Ра́дꙋйсѧ, млⷭ҇тивый и҆ кро́ткїй повели́телю: ра́дꙋйсѧ, пе́рвагѡ нїке́йскагѡ собо́ра мꙋ́дрый предсѣда́телю.

<red>Р</red>а́дꙋйтесѧ, ст҃і́и равноапⷭ҇льнїи кѡнстанті́не и҆ є҆ле́но, ѡ҆брѣ́тшїи крⷭ҇тъ гдⷭ҇ень, ѻ҆рꙋ́жїе сп҃си́тельное.
