---
title: "І҆́косъ ѕ҃"
navigation:
  key: akathists-maksimlemk-12
  title: "І҆́косъ ѕ҃"
  parent: akathists-maksimlemk
  order: 12
type: "akathist"
---

## І҆́косъ ѕ҃:

<red>Ѽ</red> свѣ́та и҆злива́емагѡ на всѣ́хъ ѡ҆би́димыхъ, же́ртвою до́блественною твое́ю, новомꙋ́чениче! Ѻ҆́гненнымъ бо мече́мъ бл҃года́ти бж҃їей воѻрꙋжи́всѧ, тьмꙋ̀ лжѝ разгна́лъ є҆сѝ ѿ без̾ꙋте́шнѡ ѹ҆томлѧ́емыхъ в̾ сѣ́ни латі́нскихъ заблꙋжде́нїй дѡ́лгїѧ вѣ́ки. Сегѡ̀ ра́ди восхвалѧ́юще бг҃а, ди́внаго во ст҃ы́хъ свои́хъ, зове́мъ тѝ:

<red>Р</red>а́дꙋйсѧ, го́рлицы свѣтоза́рнѣйшїй свѣти́льниче. Ра́дꙋйсѧ, та́мѡ ꙗ҆́кѡ со́лнце сїѧ́ющїй, всѣ́хъ ѡ҆кормлѧ́ѧ къ ти́хомꙋ приста́нищꙋ. Ра́дꙋйсѧ, и҆́мже сатана̀ посрами́сѧ. Ра́дꙋйсѧ, и҆́мже хрⷭ҇то́съ просла́висѧ. Ра́дꙋйсѧ, страстоте́рпцєвъ сїѧ́тельнаѧ сла́во. Ра́дꙋйсѧ, ꙗ҆́кѡ вѣща́нїе страда́нїѧ твоегѡ̀ ра́достїю вѣ̑рныѧ и҆сполнѧ́етъ. Ра́дꙋйсѧ, сокро́вище дарѡ́въ и҆зрѧ́дныхъ дх҃а. Ра́дꙋйсѧ, житїе́мъ твои́мъ гдⷭ҇ꙋ ѹ҆годи́вый. Ра́дꙋйсѧ, пле́велы, въ ни́вꙋ цр҃ко́внꙋю насаждє́нныѧ и҆ско́ннымъ враго́мъ чл҃кѡвъ, и҆сторга́ющїй. Ра́дꙋйсѧ, є҆гѡ́же терпѣ́нїе мꙋчи́телємъ ѻ҆́строе ѡ҆бличе́нїе бѧ́ше. Ра́дꙋйсѧ, є҆реті́чєскаѧ заблꙋждє́нїѧ и҆спрове́ргшїй . Ра́дꙋйсѧ, совѣ́тъ нечести́выхъ разгонѧ́ющїй.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
