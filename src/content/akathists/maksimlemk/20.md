---
title: "І҆́косъ і҃"
navigation:
  key: akathists-maksimlemk-20
  title: "І҆́косъ і҃"
  parent: akathists-maksimlemk
  order: 20
type: "akathist"
---

## І҆́косъ і҃:

<red>Ѽ</red> сто́лпе правосла́вїѧ, ѹ҆гнета́ємымъ защи́тниче, ѡ҆би̑димымъ побо́рниче, всѣ̑мъ же застꙋ́пниче и҆ хода́таю! Бл҃года́рствєннаѧ прино́симъ сп҃сꙋ на́шемꙋ, ꙗ҆́кѡ дарова́лъ є҆́сть на́мъ такова́го вели́каго хода́таѧ пред̾ свѣтови́днымъ престо́ломъ є҆гѡ̀: и҆́бо маѯі́мъ ст҃ы́й во сла́вѣ предстои́тъ нбⷭ҇номꙋ цр҃ю̀, непреста́ннѡ молѧ́сѧ ѡ҆ чтꙋ́щихъ па́мѧть є҆гѡ̀ и҆ взыва́ющихъ є҆мꙋ̀:

<red>Р</red>а́дꙋйсѧ, пре́жде бра́ни ѹ҆се́рдною мл҃твою къ бг҃ꙋ ѹ҆крѣпи́выйсѧ. Ра́дꙋйсѧ, смире́нъ дꙋ́хомъ бы́вый. Ра́дꙋйсѧ, простотꙋ̀ срⷣца и҆мѣ́вый. Ра́дꙋйсѧ, побо́рниче вѣ́ры, бг҃ови ѹ҆годи́ти па́че всѣ́хъ и҆збра́вый. Ра́дꙋйсѧ, землѐ плодоно́снаѧ, сѣ́мѧ словесѐ бж҃їѧ въ себѐ прїѧ́вшаѧ. Ра́дꙋйсѧ, ни́во, стори́чествꙋющїй пло́д̾ приносѧ́щаѧ. Ра́дꙋйсѧ, пшени́цо, въ мꙋ́кꙋ нбⷭ҇номꙋ хлѣ́бꙋ сомле́ннаѧ. Ра́дꙋйсѧ, въ жи̑тницы бжⷭ҇твєннаѧ вложе́нный. Ра́дꙋйсѧ, на про́мыслъ бж҃їй всѐ ѹ҆пова́нїе твоѐ возложи́вый. Ра́дꙋйсѧ, би́серъ многоцѣ́нный ѡ҆брѣ́тъ, всѧ̑ стѧжа̑нїѧ своѧ̑ прода́вый и҆ сего̀ кꙋпи́вый. Ра́дꙋйсѧ, кора́бль дꙋшѝ своеѧ̀ въ жите́йстѣмъ мо́рѣ ѡ҆корми́вый. Ра́дꙋйсѧ, во́лны и҆ ка́менїе мо́ри сегѡ̀ спаси́тельнѡ проше́дшїй.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
