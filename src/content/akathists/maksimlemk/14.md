---
title: "І҆́косъ з҃"
navigation:
  key: akathists-maksimlemk-14
  title: "І҆́косъ з҃"
  parent: akathists-maksimlemk
  order: 14
type: "akathist"
---

## І҆́косъ з҃:

<red>В</red>ѣ́рнїи гра́да го́рлицы взѧ́ша ст҃ы̑ѧ мо́щи твоѧ̑ по бл҃же́нномъ ѿше́ствїи твое́мъ и҆ чⷭ҇тнѣ землѝ преда́ша ѧ҆̀, бли́з̾ мѣ́ста ѹ҆бїе́нїѧ твоегѡ̀, првⷣне маѯі́ме: мо́щи же твоѧ̑ чⷭ҇тны̑ѧ кꙋпе́ль сотвори́шасѧ, прⷭ҇нѡ подава́ющїй и҆сцѣле́нїй дарѡва́нїѧ, вѣ́рою къ ни̑мъ притека́ющымъ и҆ тебѣ̀ зовꙋ́щымъ:

<red>Р</red>а́дꙋйсѧ, съ нб҃сѝ на бра́тїю твою̀ на землѝ призира́ющїй. Ра́дꙋйсѧ, ѡ҆ всѣ́хъ въ по́мощь тебѐ призыва́ющїй молѧ́щїйсѧ. Ра́дꙋйсѧ, ѻ҆́бразомъ житїѧ̀ ст҃а́гѡ твоегѡ̀ послѣ́довати хрⷭ҇тꙋ̀ всѣ́хъ на́мъ зовꙋ́щїй. Ра́дꙋйсѧ, безпредѣ́льное вели́чїе бж҃їе и҆́менемъ твои́мъ зна́менꙋющїй. Ра́дꙋйсѧ, и҆́щꙋщихъ сп҃се́нїе досточꙋ́дный къ всевы́шнемꙋ ѡ҆корми́телю. Ра́дꙋйсѧ, по ѹ҆́зкомꙋ и҆ пра́вомꙋ пꙋтѝ ко хрⷭ҇тꙋ̀ ше́ствовавый. Ра́дꙋйсѧ, ꙗ҆́кѡ вше́лъ є҆сѝ въ нбⷭ҇ныѧ черто́зи. Ра́дꙋйсѧ, слове́съ є҆ретїкѡ́въ ѿврати́выйсѧ. Ра́дꙋйсѧ, ꙗ҆́кѡ и҆сповѣ́давъ ст҃ꙋ́ю вѣ́рꙋ хрⷭ҇то́вꙋ пред̾ чл҃ки свидѣ́телѧ хрⷭ҇та̀ и҆мѣ́еши пред̾ ѻ҆ц҃е́мъ нбⷭ҇нымъ. Ра́дꙋйсѧ, вѣ́рный ра́бе хрⷭ҇то́въ, вѣ́рности ра́ди црⷭ҇твїе вы́шнее наслѣ́дивый. Ра́дꙋйсѧ, кꙋ́пнѡ со а҆́гг҃лы пребыва́ющїй, всѣ́хъ ст҃ы́хъ при́сный. Ра́дꙋйсѧ гдⷭ҇а хрⷭ҇та̀ все́ю крѣ́постїю возлюби́вый.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
