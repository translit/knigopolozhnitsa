---
title: "І҆́косъ в҃"
navigation:
  key: akathists-maksimlemk-4
  title: "І҆́косъ в҃"
  parent: akathists-maksimlemk
  order: 4
type: "akathist"
---

## І҆́косъ в҃:

<red>К</red>а́кѡ возмо́жемъ восхвали́ти твоѐ мꙋ́жество и҆ по́двигъ по достоѧ́нїю, ст҃е маѯі́ме; є҆да̀ возмо́гꙋтъ ѹ҆стнѣ̀ на̑ша брє́ннаѧ соста́вити словеса̀ чⷭ҇тыѧ хвалы̀; ѻ҆ба́че прїимѝ сїѐ ѹ҆бо́гое приноше́нїе на́ше, ꙗ҆́коже вдовы̀ двѣ̀ ле́птѣ хрⷭ҇то́съ прїѧ́тъ, и҆ не ѿве́ржи на́съ вѣ́рою зовꙋ́щихъ тѝ:

<red>Р</red>а́дꙋйсѧ, сатанѣ̀ ѡ҆долѣ́ти на́мъ помага́ѧй. Ра́дꙋйсѧ, дꙋшетлѣ̑нныѧ де́моны, хи́щницамъ пти́цамъ подѡ́бныѧ, ѿ на́съ прогонѧ́ѧй. Ра́дꙋйсѧ, кѡ́зни є҆реті̑къ волконра́вныхъ познава́ти на́съ наꙋча́ѧй. Ра́дꙋйсѧ, и҆́хъ ѕвѣрови̑днаѧ хищє́нїѧ на ѹ҆́мъ и҆ срⷣца̀ на̑ша гнꙋша́ѧйсѧ. Ра́дꙋйсѧ премога́ѧй всѧ̑ и҆скꙋшє́нїѧ. Ра́дꙋйсѧ, крило́ма дꙋ́ха твоегѡ̀ на́съ покрыва́ѧй и҆ сохранѧ́ѧй. Ра́дꙋйсѧ, ꙗ҆́кѡ спобо́рникъ и҆ застꙋ́пникъ на́шъ, помога́ѧй на́мъ во всѣ́хъ нꙋ́ждахъ. Ра́дꙋйсѧ, крѣ́пкїй сово́инственниче на́мъ проти́вꙋ кнѧ́зѧ въ мі́рѣ се́мъ напа́сти творѧ́щагѡ. Ра́дꙋйсѧ, мечꙋ̀ дх҃а, ѡ҆бостре́нъ во є҆́же разсѣщѝ лжевѣ́рїе. Ра́дꙋйсѧ, безбо́жїѧ прогони́телю. Ра́дꙋйсѧ, ꙗ҆́кѡ ѹ҆мѣ́ты всѧ̑ мимотекꙋ̑щаѧ презрѣ́вый. Ра́дꙋйсѧ, пло́ть свою̀ дꙋ́хꙋ твоемꙋ̀ покори́вый.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
