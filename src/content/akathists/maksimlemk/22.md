---
title: "І҆́косъ а҃і"
navigation:
  key: akathists-maksimlemk-22
  title: "І҆́косъ а҃і"
  parent: akathists-maksimlemk
  order: 22
type: "akathist"
---

## І҆́косъ а҃і:

<red>В</red>сѧ̑ гра́ды и҆ селє́нїѧ лє́мковскаѧ и҆спо́лнишасѧ свѣ́та, ꙗ҆́кѡ возвы́сисѧ маѯі́мъ ст҃ы́й, ꙗ҆́коже свѣти́льникъ бл҃голѣ́пный, ꙗ҆́снѡ сїѧ́ющїй свѣ́томъ бл҃года́ти и҆ всѣ́хъ пꙋтеводѧ́щїй по пра́вомꙋ и҆ ѹ҆́зкомꙋ пꙋтѝ правосла́вїѧ, ведꙋ́щемꙋ къ нбⷭ҇нымъ селе́нїємъ. Сегѡ̀ ра́ди сокрꙋше́ннѡ вопїе́мъ є҆мꙋ̀:

<red>Р</red>а́дꙋйсѧ, непобѣди́мый спобо́рниче, дарова́нный на́мъ ѿ бг҃а. Ра́дꙋйсѧ, теплѣ́йшїй на́шъ застꙋ́пниче. Ра́дꙋйсѧ, все́ю дꙋше́ю ко хрⷭ҇тꙋ̀ прилѣпи́выйсѧ. Ра́дꙋйсѧ, на высотꙋ̀ добродѣ́телей возше́дый. Ра́дꙋйсѧ, мꙋ́ченичества многострада́льнагѡ по́двига неꙋбоѧ́выйсѧ. Ра́дꙋйсѧ, мꙋ́дре, житїѐ вре́менное на вѣ́чное премѣни́вый. Ра́дꙋйсѧ, и҆́стины безбоѧ́зненный проповѣ́дниче. Ра́дꙋйсѧ, бл҃гоче́стїѧ крѣ́пкїй ѻ҆рꙋ́жниче. Ра́дꙋйсѧ, всю̀ дꙋ́шꙋ твою̀ гдⷭ҇еви ѡ҆ст҃и́вый. Ра́дꙋйсѧ, всѧ̑ взыгра̑нїѧ пло́ти ѹ҆вѧди́вый. Ра́дꙋйсѧ, всѧ́къ недꙋ́гъ и҆ болѣ́знь и҆сцѣлѧ́ти ѿ гдⷭ҇а да́ръ полꙋчи́вый. Ра́дꙋйсѧ, ѹ҆мертви́вшихъ тѧ̀ є҆ретїкѡ́въ мꙋдрѣ́йшїй.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
