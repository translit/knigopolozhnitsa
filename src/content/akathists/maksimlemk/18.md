---
title: "І҆́косъ ѳ҃"
navigation:
  key: akathists-maksimlemk-18
  title: "І҆́косъ ѳ҃"
  parent: akathists-maksimlemk
  order: 18
type: "akathist"
---

## І҆́косъ ѳ҃:

<red>М</red>здꙋ̀ ве́лїю превы́спреннихъ прїѡбрѣ́лъ є҆сѝ ѿ подвигополо́жника хрⷭ҇та̀ бг҃а на́шегѡ, велича́йшїй маѯі́ме, и҆́бо тече́нїе сконча́лъ є҆сѝ и҆ вѣ́рꙋ соблю́лъ є҆сѝ. Сегѡ̀ ра́ди краснослове́снѣйшїи вѣті́и лю́тыхъ време́нъ на́шихъ, ꙗ҆́кѡ ры̑бы нѣ̑мы пребыва́ютъ, немогꙋ́ще по достоѧ́нїю восхвали́ти тѧ̀. Мы́ же почита́ющїи тѧ̀, вопїе́мъ тѝ си́це:

<red>Р</red>а́дꙋйсѧ, долготерпѣ́нїемъ твои́мъ а҆́гг҃лѡвъ и҆ чл҃кѡвъ ѹ҆диви́вый. Ра́дꙋйсѧ, сме́ртїю за хрⷭ҇та̀ вѣ́рꙋ свою̀ и҆сповѣ́давый. Ра́дꙋйсѧ, крѣ́пкимъ и҆сповѣ́данїемъ твои́мъ всѣ́хъ правосла́вныхъ хрⷭ҇тїа́нъ вдохнови́вый. Ра́дꙋйсѧ, тве́рдое ѹ҆пова́нїе на бг҃а возложи́вый. Ра́дꙋйсѧ, ꙗ҆́кѡ бо́дростнѣ поспѣша́лъ є҆сѝ къ бл҃гоꙋха́нномꙋ мѵ́рꙋ хрⷭ҇та̀. Ра́дꙋйсѧ, бл҃говоле́нїе всевы́шнѧгѡ сниска́вый. Ра́дꙋйсѧ, въ домꙋ̀ бж҃їи насажде́ннаѧ ма́слино. Ра́дꙋйсѧ, высо́кїй ке́дре лїва́нскїй. Ра́дꙋйсѧ, небе́сныхъ чи́нѡвъ ра́дованїе. Ра́дꙋйсѧ, богохꙋ́льныхъ є҆реті̑къ посрамле́нїе. Ра́дꙋйсѧ, ѡ҆ дꙋша́хъ ѻ҆ве́цъ твои́хъ пещи́сѧ раче́нїе те́плое и҆мѣ́вый. Ра́дꙋйсѧ, сла́вꙋ мі́ра сегѡ̀ во ю҆ро́дство вмѣни́вый.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
