---
title: "І҆́косъ д҃"
navigation:
  key: akathists-maksimlemk-8
  title: "І҆́косъ д҃"
  parent: akathists-maksimlemk
  order: 8
type: "akathist"
---

## І҆́косъ д҃:

<red>С</red>лы́шавше ѡ҆ бл҃гоче́стїи твое́мъ, правосла́внїи лю́ди гра́бы къ тебѣ̀ притеко́ша ѹ҆молѧ́юще тѧ̀ ѹ҆пастѝ и҆́хъ ста́до бл҃говѣ́рное: и҆ слꙋже́нїе сїѐ взѧ́въ на сѧ̀, не ꙗ҆́кѡ нае́мникъ бы́лъ є҆сѝ, но па́стырь и҆́стинный ꙗ҆ви́лсѧ є҆сѝ, дꙋ́шꙋ свою̀ за ѻ҆́вцы полага́ѧй. Тѣ́мже по достоѧ́нїю тебѣ̀ похвалы̑ сїѧ̑ тебѣ̀ воспѣва́емъ:

<red>Р</red>а́дꙋйсѧ, всѧ̑ до конца̀ претерпѣ́ти ѿ хрⷭ҇та̀ млⷭ҇тивагѡ бл҃года́ть полꙋчи́вый. Ра́дꙋйсѧ, ꙗ҆́кѡ то́й ѹ҆крѣплѧ́ше тѧ̀ въ лютѣ́йшихъ мꙋ́кахъ. Ра́дꙋйсѧ, въ бѣда́хъ и҆ ско́рбехъ сꙋ́щыѧ къ застꙋпле́нїємъ ст҃ы́хъ прибѣга́ти наставлѧ́ѧй. Ра́дꙋйсѧ, во всѣ́хъ нꙋ́ждахъ на́шихъ къ бг҃ꙋ ѡ҆браща́тисѧ на́съ наꙋча́ѧй. Ра́дꙋйсѧ, терза̑нїѧ тѣ́ла твоегѡ̀ до́блественнѣ претерпѣ́вый. Ра́дꙋйсѧ, мꙋ́жествомъ и҆ терпѣ́нїемъ твои́мъ мꙋчи́телѧ неи́стовати сотвори́вый. Ра́дꙋйсѧ, си́лꙋ тогѡ̀ ѹ҆праздни́вый. Ра́дꙋйсѧ, въ любвѝ къ бг҃ꙋ и҆ лю́демъ гдⷭ҇ꙋ преста́вленный. Ра́дꙋйсѧ, вѣ́ры въ бг҃а крѣ́пость ꙗ҆ви́вый. Ра́дꙋйсѧ, вѣ̑рныѧ и҆скꙋпи́телѧ на́шегѡ прославлѧ́ти подвиза́ѧй. Ра́дꙋйсѧ, ѻ҆́бразомъ житїѧ̀ твоегѡ̀ и҆ сме́рти, мнѡ́гїѧ ко гдⷭ҇ꙋ ѡ҆брати́вый. Ра́дꙋйсѧ, ꙗ҆́кѡ долготерпѣ́нїемъ твои́мъ вѣне́цъ пра́вды на нб҃сѝ прїѧ́лъ є҆сѝ.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
