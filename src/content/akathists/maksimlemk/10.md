---
title: "І҆́косъ є҃"
navigation:
  key: akathists-maksimlemk-10
  title: "І҆́косъ є҃"
  parent: akathists-maksimlemk
  order: 10
type: "akathist"
---

## І҆́косъ є҃:

<red>С</red>трастоте́рпчествꙋ твоемꙋ̀ дивѧ́тсѧ да́же маловѣ́рнїи и҆ нелюбо́внїи, сщ҃енномꙋ́чениче: ꙗ҆́коже бо ѻ҆́троцы ст҃і́и въ пе́щи вавѷлѡ́нстѣй вве́ржєнныѧ, неꙋклѡ́нны во и҆сповѣ́данїи и҆́стиннагѡ бг҃а пребы́ша, си́це и҆ ты̀ недви́жимь бы́лъ є҆сѝ во и҆сповѣ́данїи вѣ́ры правосла́вныѧ. Сегѡ̀ ра́ди восхвалѧ́емъ мꙋ́жество и҆ терпѣ́нїе твоѐ, пою́ще си́це:

<red>Р</red>а́дꙋйсѧ, лꙋка̑вствїѧ дїа́вола и҆ а҆́ггелѡвъ є҆гѡ̀ разорѧ́ющїй. Ра́дꙋйсѧ, всю̀ си́лꙋ и҆́хъ ѹ҆празднѧ́ющїй. Ра́дꙋйсѧ, не́мѡщны и҆̀хъ ꙗ҆влѧ́ющїй. Ра́дꙋйсѧ, творѧ́щїй ѧ҆̀ ѹ҆жаса́тисѧ и҆ трѧсти́сѧ. Ра́дꙋйсѧ, вѣ̑рныѧ ко сп҃се́нїю пꙋтеводѧ́щїй. Ра́дꙋйсѧ, заблꙋжда́ющымсѧ де́рзостный ѡ҆бличи́телю. Ра́дꙋйсѧ, въ по́двизѣ возвраще́нїѧ ѹ҆нїа́тѡвъ въ цр҃ковь ст҃ꙋ́ю до конца̀ ѿве́ргшїй себесама́гѡ. Ра́дꙋйсѧ, и҆́бо словеса̀ хрⷭ҇тѡ́вы, ꙗ҆́кѡ претерпѣ́вый до конца̀ спасе́нъ бꙋ́детъ, на тѧ̀ и҆спо́лнишасѧ. Ра́дꙋйсѧ, ѹ҆го́дниче бж҃їй, црⷭ҇твїе вѣ́чное наслѣ́дствовавый. Ра́дꙋйсѧ, пра́веднагѡ житїѧ̀ ѻ҆́бразе. Ра́дꙋйсѧ, пꙋ́ть и҆́стиннагѡ покаѧ́нїѧ є҆ретїкѡ́мъ ꙗ҆влѧ́ющїй.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
