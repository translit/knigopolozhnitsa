---
title: "Мл҃тва"
navigation:
  key: akathists-maksimlemk-26
  title: "Мл҃тва"
  parent: akathists-maksimlemk
  order: 26
type: "akathist"
---

## Мл҃тва:

<versal>Ѽ</versal> ст҃ы́й сщ҃енномꙋ́чениче маѯі́мѣ! Несконча́емагѡ бл҃же́нства на нб҃сѝ ны́нѣ прича́стникъ є҆сѝ, и҆дѣ́же несре́дственнѡ ли́къ хрⷭ҇то́въ во сла́вѣ созерца́еши, невеще́ственныѧ бл҃года́ти є҆гѡ̀ и҆спо́лненный. Сегѡ̀ ра́ди вѣ́дꙋще тѧ̀ ѹ҆се́рдна застꙋ́пника всѣ̑мъ чтꙋ́щымъ тѧ̀ и҆ защи́тителѧ ѡ҆би̑димымъ и҆ стра́ждꙋщимъ, те́плѣ ѹ҆молѧ́емъ тѧ̀: молѝ гдⷭ҇а и҆ бг҃а на́шегѡ і҆и҃са хрⷭ҇та̀ и҆спо́лнити срⷣца̀ ле́мковскихъ люде́й любо́вїю къ це́ркви и҆́хъ и҆ тве́рдости, во є҆́же крѣ́пкѡ держа́тисѧ ѡ҆ вѣ́рѣ ѻ҆те́честѣй, ꙗ҆́кѡ да не ѡ҆камене́ютъ срⷣца̀ и҆́хъ, да не нападꙋ́тъ на нѧ̀ во́лцы є҆реті̑цы и҆ заблꙋ́дѧтъ и҆̀хъ, во є҆́же растерза́ти ѧ҆̀, нижѐ да совратѧ́тъ и҆̀хъ ко́зни и҆ лꙋка̑вствїѧ де́мѡнскїѧ ѿ пꙋтѝ въ безво́дное пре́лести безпꙋ́тїе. Є҆́й, ѻ҆́тче, бг҃ꙋ возлю́бленне воздѣ́й рꙋ́цѣ твоѝ ко всевы́шнемꙋ и҆ ѹ҆молѝ є҆го̀ дарова́ти на́мъ ми́ръ и҆ бл҃годе́нствїе, да не рекꙋ́тъ нечести́вїи: гдѣ̀ є҆́сть бг҃ъ и҆́хъ; твои́мъ бо мꙋ́жескимъ и҆сповѣ́данїемъ содѣ́лалсѧ є҆сѝ ве́лїй моли́твенникъ за всѣ́хъ па́мѧть твою̀ ст҃ꙋ́ю чтꙋ́щихъ и҆ къ чⷭ҇тны̑мъ мощє́мъ твои̑мъ притека́ющихъ. Ты́ же вы́нꙋ хрⷭ҇та̀ ѹ҆молѧ́еши дарова́ти на́мъ ми́ръ и҆ поми́ловати дꙋ́шы на́шѧ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
