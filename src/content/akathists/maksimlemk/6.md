---
title: "І҆́косъ г҃"
navigation:
  key: akathists-maksimlemk-6
  title: "І҆́косъ г҃"
  parent: akathists-maksimlemk
  order: 6
type: "akathist"
---

## І҆́косъ г҃:

<red>Л</red>юбвѐ ра́ди къ ро́дꙋ твоемꙋ̀ многострада́льномꙋ прїѧ́лъ є҆сѝ рꙋкоположе́нїе во і҆ере́а, рꙋко́ю бл҃же́ннѣйшагѡ і҆ера́рха а҆нтѡ́нїа, и҆ по́сланъ бы́лъ є҆сѝ въ зе́млю ро́да твоегѡ̀ пастѝ хрⷭ҇то́во ста́до, смꙋща́емое неисче́тными хи́щники. Нн҃ѣ же со безпло́тными вѡ́и на нб҃сѣ́хъ пребыва́ѧ, слы́шиши ѿ на́съ сицєва́ѧ:

<red>Р</red>а́дꙋйсѧ, двє́ри бл҃гоꙋтро́бїѧ бж҃їѧ грѣ̑шнымъ ѿверза́ѧй. Ра́дꙋйсѧ, ка́ющымсѧ грѣ́шникѡмъ проще́нїе ѿ бг҃а подава́ѧй. Ра́дꙋйсѧ, дх҃а и҆́стины чⷭ҇тымъ се́рдцемъ полꙋчи́вый. Ра́дꙋйсѧ, ꙗ҆́кѡ ѹ҆крѣ́пльсѧ житїе́мъ твои́мъ и҆ терпе́нїемъ ѹ҆ма̀, попра́лъ є҆сѝ пре́лесть мы́сленнагѡ сопоста́та. Ра́дꙋйсѧ, щи́те вѣ́ры, въ бра́ни проти́вꙋ врагѡ́въ на́съ сохранѧ́ѧй. Ра́дꙋйсѧ, є҆го́же тѣ́ло многоцѣ́нное ѻ҆рꙋ́жїемъ нечести́выхъ ѹ҆мертви́сѧ. Ра́дꙋйсѧ, ꙗ҆́кѡ въ ри́зꙋ, кро́вїю твое́ю ѡ҆багре́ннꙋю, хрⷭ҇тꙋ̀ преста́вилсѧ є҆сѝ. Ра́дꙋйсѧ, коне́цъ жела́нный дости́гъ, нн҃ѣ лицезри́ши сп҃са и҆ гдⷭ҇а возлю́бленнагѡ твоегѡ̀. Ра́дꙋйсѧ, пла́мень страсте́й ѹ҆толѧ́ющїй нбⷭ҇ною прохла́дою. Ра́дꙋйсѧ, ѻ҆́гнь трѧсави́цы въ болѣ́знехъ на́шихъ ѹ҆гаша́ѧй. Ра́дꙋйсѧ, зе́млю ѡ҆кропи́вый кро́вїю твое́ю. Ра́дꙋйсѧ, нога́ма дїа́вола попра́вый.

<red>Р</red>а́дꙋйсѧ, велича́йшїй маѯі́ме, стра́ждꙋщымъ и҆ ѡ҆би̑димымъ застꙋ́пниче.
