---
title: "Конда́къ и҃"
navigation:
  key: akathists-oblationbefore-15
  title: "Конда́къ и҃"
  parent: akathists-oblationbefore
  order: 15
type: "akathist"
---

## Конда́къ и҃:

<red>И҆</red> по хлѣ́бѣ, си́речь по вкꙋше́нїи ѿ по́даннагѡ тобо́ю хлѣ́ба преда́телю, ꙗ҆́коже повѣствꙋ́етъ ст҃ы́й і҆ѡа́ннъ, вни́де въ ѻ҆́нь сатана̀. Ѻ҆́ле, стра́шныѧ ка́зни за невѣ́рїе. Ѻ҆́ле, ѕлополꙋ́чнагѡ жре́бїѧ преда́телѧ. Є҆́же во сп҃се́нїе долженствова́ше бы́ти, въ сме́рть и҆ поги́бель є҆мꙋ̀ ѡ҆брѣ́тесѧ. Пред̾ таковы́мъ ѹ҆́бѡ сꙋдо́мъ пра́вды твоеѧ̀ бл҃гоговѣ́ѧ, со стра́хомъ и҆ тре́петомъ зовꙋ̀ тѝ: <red>А҆</red>ллилꙋ́їа.
