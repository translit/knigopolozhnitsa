---
title: "Конда́къ ѕ҃"
navigation:
  key: akathists-oblationbefore-11
  title: "Конда́къ ѕ҃"
  parent: akathists-oblationbefore
  order: 11
type: "akathist"
---

## Конда́къ ѕ҃:

<red>А҆</red>ми́нь, а҆ми́нь, глаго́лю ва́мъ: є҆ди́нъ ѿ ва́съ преда́стъ мѧ̀, ре́клъ є҆сѝ въ ско́рби дꙋ́ха ѹ҆ченикѡ́мъ твои́мъ на ве́чери. Ѻ҆нѝ же, а҆́ще и҆ чи́сти ѿ за́мысла преда́нїѧ, є҆да̀ а҆́зъ є҆́смь, вопроша́хꙋ тѧ̀ кі́йждо, показꙋ́ѧ си́мъ глꙋбинꙋ̀ своегѡ̀ смиренномꙋ́дрїѧ. А҆́зъ же, что̀ рекꙋ̀ тѝ, седми́жды на де́нь па́даѧй и҆ и҆змѣнѧ́ѧй тебѣ̀. Ѻ҆ба́че ты̀ са́мъ соблюдѝ мѧ̀, да не ѿпадꙋ̀ въ коне́цъ, взыва́ѧ тѝ благода́рнѣ: <red>А҆</red>ллилꙋ́їа.
