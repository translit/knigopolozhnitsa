---
title: "І҆́косъ а҃і"
navigation:
  key: akathists-oblationbefore-22
  title: "І҆́косъ а҃і"
  parent: akathists-oblationbefore
  order: 22
type: "akathist"
---

## І҆́косъ а҃і:

<red>Ꙗ҆</red>ды́й и҆ пїѧ́й недосто́йнѣ, сꙋ́дъ себѣ̀ ꙗ҆́стъ и҆ пїе́тъ, не разсꙋжда́ѧй тѣ́ла и҆ кро́ви гдⷭ҇ни, вразꙋмлѧ́етъ пристꙋпа́ющихъ ко причаще́нїю небоше́ственный па́ѵелъ. Тѣ́мже и҆ а҆́зъ страшꙋ́сѧ и҆ трепе́щꙋ своегѡ̀ недосто́инства, но да не надо́лзѣ ѹ҆далѧ́лсѧ твоегѡ̀ ѻ҆бще́нїѧ, ѿ мы́сленнагѡ во́лка ѕвѣроꙋловле́нъ бꙋ́дꙋ, прихождꙋ̀ къ тебѣ̀ со гла́сомъ таковы́мъ:

<red>І҆</red>и҃се, прїимѝ мѧ̀, ꙗ҆́коже прїѧ́лъ є҆сѝ мытарѧ̀, блꙋдни̑цꙋ и҆ разбо́йника. І҆и҃се, не возгнꙋша́йсѧ вни́ти под̾ кро́въ дꙋшѝ моеѧ̀, а҆́ще и҆ ве́сь пꙋ́стъ и҆ па́лсѧ є҆́сть. І҆и҃се, разве́рзи и҆ моѧ̀ дꙋше́вныѧ ѻ҆́чи, ꙗ҆́коже разве́рзлъ є҆сѝ слѣ́пꙋ ѿ рожде́нїѧ. І҆и҃се, прорцы̀ и҆ мнѣ̀, ꙗ҆́коже и҆ ѻ҆́номꙋ разсла́бленномꙋ: возста́ни и҆ ходѝ. І҆и҃се, ѹ҆ста́ви то́къ нечи́стыхъ пожела́нїй дꙋшѝ моеѧ̀, ꙗ҆́коже ѹ҆ста́вилъ є҆сѝ то́ки жены̀ кровоточи́выѧ. І҆и҃се, ѹ҆врачꙋ́й прока́зꙋ дꙋшѝ и҆ со́вѣсти моеѧ̀.

<rubric>І҆и҃се, бж҃е се́рдца моегѡ̀, прїидѝ и҆ соедини́ мѧ̀ съ тобо́ю на вѣ́ки.</rubric>
