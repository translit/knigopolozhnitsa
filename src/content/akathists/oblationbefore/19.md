---
title: "Конда́къ і҃"
navigation:
  key: akathists-oblationbefore-19
  title: "Конда́къ і҃"
  parent: akathists-oblationbefore
  order: 19
type: "akathist"
---

## Конда́къ і҃:

<red>Н</red>а ве́чери въ ка́нѣ галїле́йстѣй, во́дꙋ въ вїно̀ претвори́въ, пе́рвое си́мъ зна́менїе бж҃е́ственныѧ си́лы твоеѧ̀ показа́лъ є҆сѝ. Ѿходѧ̀ же на крⷭ҇тъ, ꙗ҆́кѡ жени́хъ дꙋ́шъ, послѣ́днее чꙋ́до любвѝ вѣ́рꙋющимъ въ тѧ̀ ꙗ҆ви́лъ є҆сѝ, претвори́въ хлѣ́бъ въ тѣ́ло твоѐ и҆ вїно̀ въ кро́вь твою̀, и҆́мже насыща́ѧсѧ и҆ а҆́зъ въ живо́тъ вѣ́чный, бл҃года́рнѣ зовꙋ̀ тѝ: <red>А҆</red>ллилꙋ́їа.
