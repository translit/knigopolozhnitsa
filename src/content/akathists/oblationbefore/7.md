---
title: "Конда́къ д҃"
navigation:
  key: akathists-oblationbefore-7
  title: "Конда́къ д҃"
  parent: akathists-oblationbefore
  order: 7
type: "akathist"
---

## Конда́къ д҃:

<red>Н</red>е се́й ли є҆́сть і҆и҃съ, сы́нъ і҆ѡ́сифовъ, є҆го́же мы̀ зна́емъ ѻ҆ц҃а и҆ мт҃рь. Ка́кѡ ѹ҆́бѡ глаго́летъ се́й, ꙗ҆́кѡ съ нбⷭ҇сѐ снидо́хъ. И҆ ка́кѡ мо́жетъ да́ти на́мъ пло́ть свою̀ ꙗ҆́сти, глаго́лахꙋ междꙋ̀ собо́ю жи́довє, ѹ҆слы́шавше ѡ҆ пресла́вномъ ѡ҆беща́нїи твое́мъ да́тисѧ въ снѣ́дь вѣ́рнымъ. Не вѣ́дꙋще, по ѡ҆камене́нїю серде́цъ свои́хъ, со смире́нїемъ вѣ́ровати и҆ взыва́ти къ тебѣ̀: <red>А҆</red>ллилꙋ́їа.
