---
title: "І҆́косъ ѳ҃"
navigation:
  key: akathists-oblationbefore-18
  title: "І҆́косъ ѳ҃"
  parent: akathists-oblationbefore
  order: 18
type: "akathist"
---

## І҆́косъ ѳ҃:

<red>Ѻ҆́</red>ч҃е, да всѝ є҆ди́но бꙋ́дꙋтъ: ꙗ҆́коже ты̀ во мнѣ̀ и҆ а҆́зъ въ тебѣ̀, да и҆ ті́и въ на́съ є҆ди́но бꙋ́дꙋтъ, да и҆ мі́ръ вѣ́рꙋ и҆́мѣтъ, ꙗ҆́кѡ а҆́зъ ѿ тебѣ̀ и҆з̾ыдо́хъ, та́кѡ возгласи́лъ є҆сѝ въ послѣ́дней вели́цей мл҃твѣ ко ѻ҆ц҃ꙋ̀. Семꙋ̀ пресла́дкомꙋ гла́сꙋ твоемꙋ̀ послѣ́дꙋѧ и҆ ѡ҆ си́лѣ мл҃твы твоеѧ̀ дерза́ѧ, съ вѣ́рою возглаша́ю тѝ:

<red>І҆</red>и҃се, всѧ̀ совокꙋплѧ́ѧй во є҆ди́нѡ, возсоединѝ всѣ́хъ на́съ неразлꙋ́чнѣ съ тобо́ю и҆ ѻ҆ц҃е́мъ твои́мъ. І҆и҃се, всѧ̀ примирѧ́ѧй, да́ждь да бꙋ́демъ всѐ є҆диномы́сленни въ вѣ́рѣ и҆ любвѝ къ тебѣ̀. І҆и҃се, не терпѧ́й вражды̀ и҆ раздѣле́нїѧ, потребѝ ѕлочести́выѧ є҆́реси и҆ раскѡ́лы. І҆и҃се, всѣ́хъ любѧ́й и҆ ми́лꙋѧй, соберѝ во є҆ди́но ста́до всѧ̀ заблꙋ̑дшїѧ ѻ҆́вцы. І҆и҃се, ми́ръ всѣ́мъ подава́ѧй, ѹ҆толѝ за́висть и҆ пререка́нїѧ междꙋ̀ призыва́ющими и҆́мѧ твоѐ. І҆и҃се, причаща́ѧй мѧ̀ самагѡ̀ тѣ́ла и҆ кро́ви твоеѧ̀, да бꙋ́дꙋ вои́стинꙋ пло́ть ѿ пло́ти твоеѧ̀ и҆ ко́сть ѿ косте́й твои́хъ.

<rubric>І҆и҃се, бж҃е се́рдца моегѡ̀, прїидѝ и҆ соедини́ мѧ̀ съ тобо́ю на вѣ́ки.</rubric>
