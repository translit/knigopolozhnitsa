---
title: "І҆́косъ є҃"
navigation:
  key: akathists-oblationbefore-10
  title: "І҆́косъ є҃"
  parent: akathists-oblationbefore
  order: 10
type: "akathist"
---

## І҆́косъ є҃:

<red>Ꙗ҆</red>ды́й мою̀ пло́ть и҆ пїѧ́й мою̀ кро́вь во мнѣ̀ пребыва́етъ и҆ а҆́зъ въ не́мъ: то́й и҆́мать живо́тъ вѣ́чный и҆ а҆́зъ воскрешꙋ̀ є҆гѡ̀ въ послѣ́днїй де́нь, сїѐ є҆́сть въ воскресе́нїе живота̀ и҆ бл҃же́нства. Сегѡ̀ ѹ҆́бѡ вожделѣ́ннагѡ воскресе́нїѧ въ живо́тъ и҆ща̀ сподо́битисѧ, и҆з̾ глꙋбины̀ дꙋшѝ вопїю̀ тѝ:

<red>І҆</red>и҃се, прибли́зисѧ ко и҆́щꙋщемꙋ соедине́нїѧ съ тобо́ю. І҆и҃се, вни́ди во ѹ҆тро́бꙋ, во всѧ̑ соста̑вы и҆ всѧ̑ ко́сти моѧ̀. І҆и҃се, бꙋ́ди свѣ́томъ моегѡ̀ помраче́ннагѡ ѹ҆ма̀. І҆и҃се, напо́лни собо́ю ненасы́тимꙋю всѣ́мъ мі́ромъ бѣ́зднꙋ моегѡ̀ се́рдца. І҆и҃се, вѣща́й гла́сомъ моеѧ̀ со́вѣсти. І҆и҃се, дви́жи и҆ ѹ҆правлѧ́й мое́ю во́лею.

<rubric>І҆и҃се, бж҃е се́рдца моегѡ̀, прїидѝ и҆ соедини́ мѧ̀ съ тобо́ю на вѣ́ки.</rubric>
