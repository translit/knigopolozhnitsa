---
title: "І҆́косъ г҃"
navigation:
  key: akathists-oblationbefore-6
  title: "І҆́косъ г҃"
  parent: akathists-oblationbefore
  order: 6
type: "akathist"
---

## І҆́косъ г҃:

<red>В</red>озста́въ съ ве́чери, ꙗ҆́кѡ же повѣствꙋ́етъ ст҃ы́й і҆ѡа́ннъ, и҆ препоѧ́савсѧ ле́нтїемъ, ѹ҆мы́лъ є҆сѝ но́ги ѹ҆ченикѡ́мъ, наꙋча́ѧ си́мъ, да не пристꙋпа́емъ къ бж҃е́ственнѣй трапе́зѣ твое́й, неѡмы́тїи слеза́ми покаѧ́нїѧ, во грѣсѣ́хъ на́шихъ. Ѡ҆щꙋща́ѧ презѣ́льнꙋю нꙋ́ждꙋ сегѡ̀ та́инственнагѡ ѡ҆мове́нїѧ и҆ скꙋ́дость сле́зъ ѡ҆жесточе́ннагѡ се́рдца моегѡ̀, съ петро́мъ вопїю̀ тѝ:

<red>І҆</red>и҃се пребл҃гі́й, са́мъ мѝ ѹ҆мы́й не но́зѣ то́кмо, но и҆ рꙋ́цѣ и҆ главꙋ̀. І҆и҃се, ѡ҆бнажѝ пред̾ мно́ю бе́зднꙋ дꙋше́внагѡ моегѡ̀ растлѣ́нїѧ. І҆и҃се, разве́рзи во мнѣ̀ и҆сто́чникъ сокрꙋше́нїѧ серде́чнагѡ. І҆и҃се, ѡ҆росѝ мѧ̑ ка́плѧми твоегѡ̀ млⷭ҇рдїѧ. І҆и҃се, ѡ҆бвѣ́й мѧ̑ стра́хомъ сꙋда́ и҆ мꙋ́къ вѣ́чныхъ. І҆и҃се, возбꙋдѝ со́вѣсть, спѧ́щꙋю во мнѣ̀, и҆ ѹ҆крѣпѝ гла́съ є҆ѧ̀.

<rubric>І҆и҃се, бж҃е се́рдца моегѡ̀, прїидѝ и҆ соедини́ мѧ̀ съ тобо́ю на вѣ́ки.</rubric>
