---
title: "І҆́косъ в҃і"
navigation:
  key: akathists-oblationbefore-24
  title: "І҆́косъ в҃і"
  parent: akathists-oblationbefore
  order: 24
type: "akathist"
---

## І҆́косъ в҃і:

<red>С</red>ѐ пред̾ сосꙋ́домъ съ бж҃е́ственными та́инами твои́ми предстою̀, ѕлы́хъ же помышле́нїй мои́хъ не ѿстꙋпа́ю: є҆ди́на всемогꙋ́щаѧ бл҃года́ть твоѧ̀ ѡ҆бодрѧ́етъ и҆ привлека́етъ мѧ̀. Тѣ́мже, поверга́ѧ себѧ̀ въ бе́зднꙋ млⷭ҇рдїѧ твоегѡ̀, вопїю̀:

<red>І҆</red>и҃се, призыва́ѧй къ поко́ю въ тебѣ̀ всѣ́хъ трꙋжда́ющихсѧ и҆ ѡ҆бремене́нныхъ, прїимѝ и҆ менѐ, ѹ҆трꙋжде́ннагѡ сꙋето́ю мі́ра. І҆и҃се, прише́дшїй призва́ти не пра́ведныѧ, но грѣ́шныѧ на покаѧ́нїе, разрѣшѝ и҆ мѧ̀ ѿ грѣ́хѡвъ и҆ страсте́й мои́хъ. І҆и҃се, и҆сцѣлѧ́ѧй всѧ́кїй недꙋ́гъ и҆ всѧ́кꙋю ꙗ҆́звꙋ, ѹ҆врачꙋ́й ра́ны и҆ гное́нїе дꙋшѝ моеѧ̀. І҆и҃се, насыща́ѧй а҆́лчꙋщїѧ, насы́ти мѧ̀ тѣ́ломъ и҆ кро́вїю твое́ю. І҆и҃се, воскреша́ѧй ме́ртвыѧ, ѡ҆живѝ мѧ̀, ѹ҆ме́ршагѡ грѣха́ми. І҆и҃се, побѣди́телю а҆́да, и҆звлецы̀ мѧ̀ и҆з̾ че́люстей дꙋ́ха ѕло́бы.

<rubric>І҆и҃се, бж҃е се́рдца моегѡ̀, прїидѝ и҆ соедини́ мѧ̀ съ тобо́ю на вѣ́ки.</rubric>
