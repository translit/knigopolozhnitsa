---
title: "І҆́косъ і҃"
navigation:
  key: akathists-oblationbefore-20
  title: "І҆́косъ і҃"
  parent: akathists-oblationbefore
  order: 20
type: "akathist"
---

## І҆́косъ і҃:

<red>В</red>ъ де́нь воскр҃се́нїѧ твоего̀, дво́ю ѿ ѹ҆чени́къ твои́хъ спꙋтеше́ствꙋѧ во ѡ҆́бразѣ стра́нника во є҆ммаꙋ́съ, поꙋча́лъ є҆сѝ и҆̀хъ ѡ҆ та́йнѣ страда́нїй твои́хъ: ѻ҆́нѣма же держа́стесѧ ѻ҆́чи, да тѧ̀ не позна́ста, а҆́ще и҆ се́рдце и҆̀хъ горѧ̑ бѣ̀ въ ни́хъ ѿ сла́дости слове́съ твои́хъ. Є҆гда̀ же прекло́ньсѧ на моле́нїе и҆̀хъ, вше́лъ є҆сѝ съ ни́ми ѡ҆блещѝ, и҆ бл҃гослови́въ хлѣ́бъ, пода́лъ є҆сѝ и҆́мъ: а҆́бїе ѿверзо́стесѧ и҆́ма ѻ҆́чи, да тѧ̀ позна́ста. Подо́бѧсѧ си́мъ ѹ҆ченикѡ́мъ, дерза́ѧ и҆ а҆́зъ со смире́нїемъ вознестѝ къ тебѣ̀ сицевы́й гла́съ:

<red>І҆</red>и҃се, долготерпѣли́вый, не ѡ҆ста́ви и҆ менѐ є҆ди́нагѡ на пꙋтѝ жи́зни за скꙋ́дость вѣ́ры моеѧ̀. І҆и҃се, наꙋчѝ мѧ̀, ꙗ҆́коже и҆ ѻ҆́нѣхъ, разꙋмѣ́ти прⷪ҇ро́чествїѧ ѡ҆ тебѣ̀ и҆ та́йнꙋ бл҃года́тнагѡ соедине́нїѧ съ тобо́ю. І҆и҃се, согрѣ́й и҆ воспламенѝ, ꙗ҆́коже и҆ ѻ҆́нѣхъ ѹ҆ченикѡ́въ, и҆ моѐ хла́дное се́рдце. І҆и҃се пребл҃гі́й, ѡ҆блѧ́зи и҆ со мно́ю, ꙗ҆́кѡ ѹ҆жѐ преклони́лсѧ є҆́сть къ ве́черꙋ де́нь моеѧ̀ жи́зни. І҆и҃се, да́ждь мѝ позна́ти тѧ̀ вои́стинꙋ въ настоѧ́щемъ преломле́нїи та́инственнагѡ хлѣ́ба и҆ въ питїѝ ѿ ча́ши. І҆и҃се, сотворѝ, да и҆ а҆́зъ, позна́въ си́лꙋ любвѐ твоеѧ̀, бꙋ́дꙋ провозвѣ́стникомъ ѻ҆́ныѧ длѧ̀ бра́тїй мои́хъ.

<rubric>І҆и҃се, бж҃е се́рдца моегѡ̀, прїидѝ и҆ соедини́ мѧ̀ съ тобо́ю на вѣ́ки.</rubric>
