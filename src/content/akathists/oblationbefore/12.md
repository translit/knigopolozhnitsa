---
title: "І҆́косъ ѕ҃"
navigation:
  key: akathists-oblationbefore-12
  title: "І҆́косъ ѕ҃"
  parent: akathists-oblationbefore
  order: 12
type: "akathist"
---

## І҆́косъ ѕ҃:

<red>Ꙗ҆́</red>коже розга̀ не мо́жетъ плода̀ твори́ти ѡ҆ себѣ̀, а҆́ще не бꙋ́детъ на лозѣ̀, та́ко и҆ вы̀, а҆́ще во мнѣ̀ не пребꙋ́дете: а҆ и҆́же бꙋ́детъ во мнѣ̀ и҆ а҆́зъ въ не́мъ, то́й сотвори́тъ пло́дъ мно́гъ: си́це, тайнодѣ́йствꙋѧ, поꙋча́лъ є҆сѝ возлю́бленныѧ ѹ҆ченикѝ твоѧ̀ на пꙋтѝ въ геѳсїма́нию. Семꙋ̀ ѹ҆́бѡ наставле́нїю вне́млѧ, и҆ вѣ́дый не́мощь є҆стества̀ моегѡ̀ без̾ бл҃года́ти твоеѧ̀, приле́жно вопїю̀ тѝ:

<red>І҆</red>и҃се, пренбⷭ҇ный дѣ́лателю, са́мъ мѧ̑ всадѝ въ живоно́сный вертогра́дъ тво́й. І҆и҃се, лоза̀ и҆́стиннаѧ, прикрѣпѝ мѧ̑ къ тебѣ̀, ꙗ҆́кѡ ро́згꙋ ди́кꙋю. І҆и҃се, ко́реню неизсыха́ющїй, и҆спо́лни мѧ̑ со́комъ жи́зни вѣ́чныѧ. І҆и҃се, побѣди́телю всѧ́кїѧ ме́ртвенности, ѿребѝ є҆́же и҆з̾со́хло є҆́сть во мнѣ̀ ѿ зно́ѧ страсте́й. І҆и҃се, кра́сный добро́тою, ѹ҆кра́си мѧ̑ цвѣта́ми бл҃ги́хъ чꙋ́вствъ и҆ помышле́нїй. І҆и҃се, бога́тый въ млⷭ҇ти, ѹ҆ще́дри мѧ̑ плода́ми и҆́стиннагѡ покаѧ́нїѧ и҆ пра́вды.

<rubric>І҆и҃се, бж҃е се́рдца моегѡ̀, прїидѝ и҆ соедини́ мѧ̀ съ тобо́ю на вѣ́ки.</rubric>
