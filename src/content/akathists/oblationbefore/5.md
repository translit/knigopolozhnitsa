---
title: "Конда́къ г҃"
navigation:
  key: akathists-oblationbefore-5
  title: "Конда́къ г҃"
  parent: akathists-oblationbefore
  order: 5
type: "akathist"
---

## Конда́къ г҃:

<red>Ѻ҆</red>тцы̀ на́ша ꙗ҆до́ша ма́ннꙋ въ пꙋсты́ни и҆ ѹ҆мро́ша: а҆́зъ є҆́смь хлѣ́бъ, сходѧ́й съ нб҃сѐ, да а҆́ще кто̀ ꙗ҆́стъ ѿ негѡ̀, жи́въ бꙋ́детъ во вѣ́ки: и҆ хлѣ́бъ, є҆го́же а҆́зъ да́мъ, пло́ть моѧ̀ є҆́сть, ю҆́же а҆́зъ да́мъ за живо́тъ мі́ра, ре́клъ є҆сѝ і҆ꙋде́ѡмъ, и҆ска́вшимъ ви́дѣти ѿ тебѣ̀ зна́менїе съ нб҃сѝ, подо́бное ма́ннѣ мѡѷсе́евой. Є҆гѡ̀ же мы̀ слы́шаще и҆ сбытїѐ предречє́ннагѡ ви́дѧще, со стра́хомъ зове́мъ: <red>А҆</red>ллилꙋ́їа.
