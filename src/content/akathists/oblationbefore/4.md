---
title: "І҆́косъ в҃"
navigation:
  key: akathists-oblationbefore-4
  title: "І҆́косъ в҃"
  parent: akathists-oblationbefore
  order: 4
type: "akathist"
---

## І҆́косъ в҃:

<red>И҆</red>зꙋ́й сапогѝ ѿ ногꙋ̀ твое́ю, землѧ́ бо, на не́й же стои́ши, ст҃а̀ є҆́сть, ре́клъ є҆сѝ мѡѷсе́ю и҆з̾ кꙋпины̀ горѣ́вшїѧ и҆ несгора́вшїѧ, ѿ неви́димагѡ во ѻ҆́ной присꙋ́тствїѧ твоегѡ̀. Сосꙋ́дъ съ бж҃е́ственнымъ тѣ́ломъ и҆ кро́вїю твое́ю вои́стинꙋ бо́лѣе и҆ ст҃ѣ́е неѡпали́мыѧ кꙋпины̀ є҆́сть: а҆́зъ же пе́рстенъ, нечи́стъ, про́данъ под̾ грѣ́хъ. Тѣ́мже со смире́нїемъ и҆ вѣ́рою вопию̀ тѝ:

<red>І҆</red>и҃се, всемогꙋ́щїй, совлецы̀ мѧ̑ ве́тхагѡ чл҃вѣ́ка съ дѣѧ́ньми є҆гѡ̀. І҆и҃се, ѹ҆мертвѝ сѣ́мѧ тлѝ, во мнѣ̀ гнѣздѧ́щеесѧ. І҆и҃се, расто́ргни ѹ҆́зы грѣха̀, и҆́миже свѧза̀ мѧ̑ вра́гъ. І҆и҃се пода́ждь мѝ се́рдце смире́ннѡ и҆ дꙋ́хъ сокрꙋше́нъ. І҆и҃се, ѿженѝ ѿ менѐ и҆скꙋше́нїѧ и҆ собла́зны. І҆и҃се, ѹ҆твердѝ мѧ̑ въ вѣ́рѣ и҆ любвѝ къ тебѣ̀.

<rubric>І҆и҃се, бж҃е се́рдца моегѡ̀, прїидѝ и҆ соедини́ мѧ̀ съ тобо́ю на вѣ́ки.</rubric>
