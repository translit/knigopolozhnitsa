---
title: "Конда́къ в҃"
navigation:
  key: akathists-descent-3
  title: "Конда́къ в҃"
  parent: akathists-descent
  order: 3
type: "akathist"
---

## Конда́къ в҃:

<red>В</red>и́дѣвъ гдⷭ҇ь по воскресе́нїи свое́мъ ѹ҆ченикѝ своѧ̀ є҆щѐ пло́тскаѧ мꙋ́дрствꙋющихъ и҆ земно́е ца́рство ча́ющихъ, ꙗ҆ви́сѧ, и҆́мъ две́ремъ затворе́ннымъ, дꙋ́нꙋ и҆ преподадѐ и҆́мъ дх҃а ст҃а́гѡ блгⷣть просвѣща́ющꙋю помышле́нїѧ и҆̀хъ и҆ ѹ҆готовлѧ́ющꙋю и҆̀хъ къ прїѧ́тїю сꙋще́ственномꙋ та́инства бжⷭ҇твеннагѡ, глаго́люще: прїими́те дх҃ъ ст҃ъ, и҆́мже ѿпꙋсти́те грѣхѝ, ѿпꙋ́стѧтсѧ и҆́мъ, и҆ и҆́мже держи́те, держа́тсѧ. Тѣ́мже, прїе́мше таковꙋ́ю вла́сть дꙋхо́внꙋю, ѹ҆крѣпи́шасѧ дꙋ́хомъ, вопїю́ще бг҃ꙋ: <red>А҆</red>ллилꙋ́їа.
