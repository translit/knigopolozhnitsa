---
title: "Конда́къ д҃"
navigation:
  key: akathists-descent-7
  title: "Конда́къ д҃"
  parent: akathists-descent
  order: 7
type: "akathist"
---

## Конда́къ д҃:

<red>Б</red>ꙋ́рное дыха́нїе ве́лїе внеза́пꙋ пронесе́сѧ, ѹ҆ченикѡ́мъ въ сїѡ́нѣ со́браннымъ и҆ въ го́рницѣ ѡ҆б̾ ча́сѣ тре́тьемъ днѣ̀ молѧ́щимсѧ, и҆ бы́сть шꙋ́мъ, ꙗ҆́кѡ гро́мъ съ нб҃сѣ̀, тишинѣ̀ ве́лїей ѡ҆́крестъ сꙋ́щей, и҆ и҆спо́лни ве́сь до́мъ, и҆дѣ́же бѧ́хꙋ сѣдѧ́ще. И҆҆ колеба́шесѧ хра́мина, ꙗ҆́кѡ лодїѧ̀, и҆ ѹ҆боѧ́шесѧ а҆пⷭ҇ли мнѧ́ще, ꙗ҆́кѡ ѿ дыха́нїѧ бꙋ́рна паде́тсѧ го́рница, и҆ всѝ въ стра́сѣ возопи́ша: ѽ, влⷣко, ѹ҆ти́ши колеба́нїе и҆ послѝ всест҃а́гѡ дх҃а твоегѡ̀, є҆мꙋ́же согла́снѡ да воспое́мъ: <red>А҆</red>ллилꙋ́їа.
