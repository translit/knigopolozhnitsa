---
title: "Конда́къ ѳ҃"
navigation:
  key: akathists-descent-17
  title: "Конда́къ ѳ҃"
  parent: akathists-descent
  order: 17
type: "akathist"
---

## Конда́къ ѳ҃:

<red>В</red>сѧ́кое є҆стество̀ чл҃вѣ́ческое возвесели́сѧ дне́сь ѡ҆ соше́ствїи твое́мъ, ѹ҆тѣ́шителю бл҃гі́й, занѐ въ ве́тхꙋю пѧтидесѧ́тницꙋ при сїна́ѣ бы́вшꙋю, всѝ лю́дїе и҆здале́че стоѧ́хꙋ въ стра́хѣ и҆ въ ѹ҆́жасѣ, все́й горѣ̀ дымѧ́щейсѧ и҆ во ѻ҆гнѣ̀ бы́вшей, є҆ди́нъ бо то́чїю мѡѷсе́й взы́де на ве́рхъ є҆ѧ̀ во мра́къ, и҆дѣ́же бѧ́ше бг҃ъ. Ны́нѣ же, всѝ слы́шавшїи петра̀ ѹ҆мили́шасѧ се́рдцемъ, ѹ҆вѣ́роваша и҆ крⷭ҇ти́шасѧ, и҆ приложи́сѧ въ де́нь то́й дꙋ́шъ, ꙗ҆́кѡ трѝ ты́сѧщи, и҆ та́кѡ въ се́й вели́кїй де́нь пѧтидесѧ́тницы положи́сѧ нача́ло цр҃кви хрⷭ҇то́вой на землѝ и҆ всѝ и҆спо́лнишасѧ дх҃а ст҃а́гѡ и҆ дꙋ́хомъ взыдо́ша на го́рꙋ гдⷭ҇ню блгⷣти бж҃їѧ, всѝ ѻ҆ча́ми вѣ́ры гдⷭ҇а ѹ҆зрѣ́ша и҆ съ ра́достїю возопи́ша є҆мꙋ̀: <red>А҆</red>ллилꙋ́їа.
