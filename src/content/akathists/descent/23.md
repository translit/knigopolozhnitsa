---
title: "Конда́къ в҃і"
navigation:
  key: akathists-descent-23
  title: "Конда́къ в҃і"
  parent: akathists-descent
  order: 23
type: "akathist"
---

## Конда́къ в҃і:

<red>Б</red>лгⷣть дꙋхо́носнꙋю дарова́лъ є҆сѝ, ѹ҆тѣ́шителю ст҃ы́й, все́й цр҃кви хрⷭ҇то́вой въ вели́кїй де́нь ст҃ы́ѧ пѧтидесѧ́тницы, ꙗ҆́коже и҆ пре́жде вы́нꙋ спребыва́лъ є҆сѝ влⷣке хрⷭ҇тꙋ̀ во днѣ́хъ є҆гѡ̀ пло́ти, ꙗ҆́кѡ же великїй въ бг҃осло́вѣхъ ст҃ы́й григо́рїй вѣті́йствꙋетъ: рожда́етсѧ хрⷭ҇то́съ и҆ дх҃ъ предворѧ́етъ. кр҃ща́етсѧ хрⷭ҇то́съ и҆ дх҃ъ свидѣ́тельствꙋетъ. И҆҆скꙋша́етсѧ хрⷭ҇то́съ и҆ дх҃ъ возво́дитъ (въ пꙋсты́ню). Соверша́етъ си́лы хрⷭ҇то́съ и҆ дх҃ъ сопꙋ́тствꙋетъ. Возно́ситсѧ хрⷭ҇то́съ и҆ дх҃ъ прее́мствꙋетъ. Сегѡ̀ ра́ди и҆ нача́тки бжⷭ҇тва подае́ши ны́нѣ, ст҃ы́й дꙋшѐ, є҆стествꙋ̀ пе́рстномꙋ, да па́ки возведе́ши є҆̀ къ пе́рвомꙋ ра́йскомꙋ бл҃горо́дїю и҆ да ѡ҆бж҃иши є҆̀ во ѻ҆́бразъ вознесе́ннагѡ на нб҃са̀ є҆стества̀ хрⷭ҇то́ва. Мы́ же и҆сче́сти не могꙋ́ще многочи́сленнаѧ па́че песка̀ морска́гѡ бл҃годѣѧ́нїѧ дарова́нїй твои́хъ, вопїе́мъ тебѣ̀: <red>А҆</red>ллилꙋ́їа.
