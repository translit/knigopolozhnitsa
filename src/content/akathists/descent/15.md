---
title: "Конда́къ и҃"
navigation:
  key: akathists-descent-15
  title: "Конда́къ и҃"
  parent: akathists-descent
  order: 15
type: "akathist"
---

## Конда́къ и҃:

<red>С</red>тра́нными глаго́лы вѣща́юще, возглаго́лаша ст҃і́и а҆пⷭ҇ли стра́нныѧ ѹ҆че́нїѧ и҆ стра́нныѧ веле́нїѧ ст҃ы́ѧ трⷪ҇цы, ѿ дх҃а ст҃а́гѡ просвѣща́еми. Высокоглаго́ливыми же проповѣ́дꙋюще ꙗ҆зы́ки, не чл҃вѣ́комъ глаго́лахꙋ первѣ́е, но бг҃ꙋ, та́йны вѣща́юще дꙋ́хомъ, ꙗ҆́коже бжⷭ҇твенный па́ѵелъ глаго́летъ, бы́ша бо въ восто́рзѣ дꙋхо́вномъ, неизглаго́ланными воздыха́нїи ст҃а́гѡ дх҃а наставлѧ́еми. Невѣ́рꙋющимъ же ѿ ꙗ҆зы́къ сїѐ дх҃а дѣ́йство пїѧ́нство непщева́шесѧ бы́ти. Ѻ҆ба́че мно́зи бл҃гоговѣ́йни бы́вше, ѹ҆жаса́хꙋсѧ, и҆ недоꙋмѣва́ющесѧ, дрꙋ́гъ дрꙋ́га вопроша́хꙋ: что̀ ѹ҆́бѡ хо́щетъ сїѐ бы́ти; и҆ съ вѣ́рою просла́виша бг҃а, пою́ще є҆мꙋ̀: <red>А҆</red>ллилꙋ́їа.
