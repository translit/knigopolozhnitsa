---
title: "І҆́косъ в҃і"
navigation:
  key: akathists-descent-24
  title: "І҆́косъ в҃і"
  parent: akathists-descent
  order: 24
type: "akathist"
---

## І҆́косъ в҃і:

<red>П</red>ою́ще, бжⷭ҇твенный дꙋшѐ, твою̀ живонача́льнꙋю блгⷣть, ѡ҆бновлѧ́ющꙋю лицѐ землѝ дохнове́нїемъ твои́мъ, поклонѧ́емсѧ твоемꙋ̀ во ѻ҆́гненныхъ ꙗ҆зы́цѣхъ на а҆пⷭ҇лы соше́ствїю, и҆ вѣ́рꙋемъ, ꙗ҆́кѡ по ѻ҆бѣтова́нїю хрⷭ҇то́вꙋ вы́нꙋ твоѧ̀ блгⷣть во ст҃ѣ́й цр҃кви пребꙋ́детъ, до́ндеже па́ки прїи́деши въ послѣ́днїй де́нь во ѻ҆́бщее воскресе́нїе во є҆́же воздви́гнꙋти всѧ̑ ѿ вѣ́ка ѹ҆ме́ршїѧ, ꙗ҆́кѡ же ст҃ы́й і҆езекїи́ль предречѐ глаго́лѧ: ѿ четыре́хъ вѣ́трѡвъ прїи́де, дꙋшѐ, и҆ вдꙋ́ни въ ме́ртвыѧ ко́сти сїѧ̀ и҆ да ѡ҆живꙋ́тъ. И҆҆ вни́де въ ни́хъ дх҃ъ жи́зни и҆ ѡ҆жи́ша и҆ ста́ша на нога́хъ свои́хъ собо́ръ мно́гъ ѕѣлѡ̀. Тогда̀ не посрамѝ на́съ вопїю́щихъ тебѣ̀ си́це:

<red>П</red>рїидѝ, ѹ҆тѣше́нїе и҆ ра́досте моѧ̀, ѹ҆слы́ши мѧ̀ въ де́нь ско́рби и҆ печа́ли моеѧ̀. Прїидѝ, дыха́нїе и҆ жи́знь моѧ̀, бꙋ́ди мѝ є҆ди́нъ дꙋ́хъ со мно́ю до са́мыѧ сме́рти моеѧ̀. Прїидѝ, блестѧ́щеесѧ ѻ҆дѣѧ́нїе дꙋшѝ моеѧ̀, покры́й внꙋ́треннюю наготꙋ̀ и҆ безѻбра́зїе грѣхопаде́нїѧ моегѡ̀. Прїидѝ, теплѣ́йшее ѡ҆чище́нїе со́вѣсти моеѧ̀, ѿмы́й скве́рнꙋ дꙋшѝ и҆ тѣ́ла моегѡ̀ чи́стыми слеза́ми прише́ствїѧ твоегѡ̀. Прїидѝ, пи́ще неизрече́ннаѧ и҆ нетлѣ́ннаѧ, напита́й а҆́лчꙋщїй дꙋ́хъ мо́й въ жи́знь вѣ́чнꙋю безсме́ртїѧ плода́ми. Прїидѝ, питїѐ бжⷭ҇твенное и҆ превожделѣ́нное, напо́й жа́ждꙋщꙋю дꙋ́шꙋ мою̀ бл҃гоче́стїѧ вода́ми.

<rubric>Прїидѝ, ѹ҆тѣ́шителю бл҃гі́й, всели́сѧ въ ны̀ и҆ сп҃сѝ дꙋ́ши на́ша.</rubric>
