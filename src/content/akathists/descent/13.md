---
title: "Конда́къ з҃"
navigation:
  key: akathists-descent-13
  title: "Конда́къ з҃"
  parent: akathists-descent
  order: 13
type: "akathist"
---

## Конда́къ з҃:

<red>Х</red>отѧ̀ сп҃стѝ всѧ̑ ꙗ҆зы̑ки, гдⷭ҇и, дарова́лъ є҆сѝ ѹ҆ченикѡ́мъ твои́мъ во ѻ҆́гненныхъ ꙗ҆зы́цѣхъ дх҃а твоегѡ̀, да по ѻ҆бѣтова́нїю твоемꙋ̀ возглаго́лютъ но́выми ꙗ҆зы́ки, и҆ всѝ и҆спо́лнишасѧ дх҃а ст҃а и҆ на́чаша глаго́лати и҆ны́ми ꙗ҆зы́ки, ꙗ҆́коже дх҃ъ даѧ́ше и҆́мъ провѣщева́ти, да всѝ наро́ди ѿ всѣ́хъ ꙗ҆зы́къ на пра́здникъ прише́дшїѧ, ѹ҆слы́шатъ и҆̀хъ проповѣ́дꙋющїѧ свои́ми и҆̀хъ ꙗ҆зы́ки. Въ вавѷлѡ́нѣ и҆ногда̀ размѣси́шасѧ ꙗ҆зы́цы де́рзости ра́ди столпотворе́нїѧ, да раздѣ́лѧтсѧ ꙗ҆зы́ки, ны́нѣ же бг҃овѣ́дѣнїѧ ра́ди ѹ҆мꙋдри́шасѧ ꙗ҆зы́цы, въ соедине́нїе бо всѣ́хъ призва̀ вы́шнїй, да согла́снѡ сла́вѧтъ всест҃а́гѡ дх҃а, пою́ще є҆мꙋ̀ є҆ди́ными ѹ҆сты̀ и҆ є҆ди́немъ се́рдцемъ: <red>А҆</red>ллилꙋ́їа.
