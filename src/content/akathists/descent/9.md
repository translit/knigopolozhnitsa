---
title: "Конда́къ є҃"
navigation:
  key: akathists-descent-9
  title: "Конда́къ є҃"
  parent: akathists-descent
  order: 9
type: "akathist"
---

## Конда́къ є҃:

<red>Б</red>г҃оно́снїи а҆пⷭ҇ли є҆щѐ па́че и҆спо́лнишасѧ стра́ха, є҆гда̀ по гла́сѣ шꙋ́ма сѐ бы́сть и҆́мъ видѣ́нїе но́вое па́че пе́рвагѡ и҆ ꙗ҆ви́шасѧ ѻ҆́гненнїи ꙗ҆зы́цы, раздѣлѧ́ющїѧсѧ сюдꙋ̀ и҆ сюдꙋ̀, и҆ сѣдо́ша по є҆ди́номꙋ на ко́емждо ѿ ни́хъ над̾ глава́ми и҆̀хъ, да и҆спо́лнитсѧ дв҃да пра́ѻтца предрече́нїе: бг҃ъ ꙗ҆́вѣ прїи́детъ и҆ не ѹ҆молчи́тъ, ѻ҆́гнь пред̾ ни́мъ возгори́тсѧ и҆ ѡ҆́крестъ є҆гѡ̀ бꙋ́рѧ ѕѣ́льна. Си́мъ дꙋхоно́снымъ ѻ҆гне́мъ ѹ҆тѣ́шителѧ просвѣща́емїи, а҆пⷭ҇ли со стра́хомъ и҆ съ ра́достїю возопи́ша, срѣ́тающе прише́ствїе є҆гѡ̀: <red>А҆</red>ллилꙋ́їа.
