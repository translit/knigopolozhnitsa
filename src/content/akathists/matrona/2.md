---
title: "І҆́косъ а҃"
navigation:
  key: akathists-matrona-2
  title: "І҆́косъ а҃"
  parent: akathists-matrona
  order: 2
type: "akathist"
---

## І҆́косъ а҃:

<red>А҆́</red>г҃гелъ во пло́ти ꙗ҆ви́ласѧ є҆сѝ на землѝ, матро́нѡ бл҃же́ннаѧ, и҆сполнѧ́ющи во́лю бж҃їю. А҆́ще рождество̀ твоѐ въ слѣпотѣ̀ тѣле́сней бы́сть, но гдⷭ҇ь, ѹ҆мꙋдрѧѧ́й слѣпцы҆ и҆ любѧ́й првⷣныѧ, просветѝ дх҃о́внѣи ѻ҆́чи твоѝ, да послꙋжи́вши лю́демъ и҆ дѣл̀а бж҃їи ꙗ҆вѧ́тсѧ чрез̾ тебѐ. Мы́ же съ любо́вїю вопїе́мъ тѝ такова̑ѧ:

<red>Р</red>а́дꙋйсѧ, ѿ младе́нчества бг҃омъ избра́ннаѧ: ра́дꙋйсѧ, блгⷣтїю дх҃а ст҃а́гѡ ѿ пел́енъ ѡ҆сѣне́ннаѧ. Ра́дꙋйсѧ, да́ромъ чꙋде́съ и҆змла́да ѡ҆бг҃аще́ннаѧ: ра́дꙋйсѧ, премꙋ́дростїю ѿ бг҃а́ свы́ше и҆спо́лненнаѧ. Ра́дꙋйсѧ, мы́сленныма ѻ҆чи́ма во́лю бж҃їю прозир́ающаѧ: ра́дꙋйсѧ, слѣпотствꙋ́ющихъ ѹ҆мо́мъ мꙋдрецѡ́въ вѣ́ка сегѡ̀ посрамлѧ́ющаѧ. Ра́дꙋйсѧ, дꙋ́ши заблꙋ́ждшыѧ к бг҃ꙋ приводѧ́щаѧ: ра́дꙋйсѧ, скѡ́рби и печа̑ли ѹ҆толѧ́ющаѧ.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
