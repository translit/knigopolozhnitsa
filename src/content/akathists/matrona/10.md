---
title: "І҆́косъ є҃"
navigation:
  key: akathists-matrona-10
  title: "І҆́косъ є҃"
  parent: akathists-matrona
  order: 10
type: "akathist"
---

## І҆́косъ є҃:

<red>В</red>и́дѣвше мно́зи россі́йстїи лю́дїе чꙋдеса̀ и҆ и҆сцелѣ̑нїѧ, бж҃їею бл҃года́тїю ѿ тебѣ̀ подава̑емыѧ: хромы̑мъ хожде́нїе, разсла̑бленнымъ и҆ на ѻ҆дрѣ̀ лежа́щымъ исцѣлѣ́нїе, бѣснꙋ́ющымсѧ дх҃ѡвъ ѕло́бы ѿгна́нїе, ѹ҆стреми́шасѧ къ тебѣ̀, мт҃и, ꙗ҆́кѡ исто́чникꙋ неисчерпа́емомꙋ, ѿ нє҆гѡ́же и҆спи́вше ѡ҆би́льнѡ, ѹ҆миле́ннымъ се́рдцемъ возопи́ша тебѣ̀ такова̑ѧ:

<red>Р</red>а́дꙋйсѧ, на пꙋ́ть пра́вый ѿ младе́нчества призва́ннаѧ: ра́дꙋйсѧ, првⷣнице, ѿ бг҃а намъ дарова́ннаѧ. Ра́дꙋйсѧ, цѣли́тельнице, недꙋ́ги на́ша и҆сцѣлѧ́ющаѧ: ра́дꙋйсѧ, въ нꙋ́ждахъ на́шихъ ско́рѡ помога́ющаѧ. Ра́дꙋйсѧ, дꙋшеполѣ́зными совѣ́ты на́съ вразꙋмлѧ́ющаѧ: ра́дꙋйсѧ, недоꙋмѣ̑нїѧ на́ша ско́рѡ разрѣша́ющаѧ. Ра́дꙋйсѧ, дх҃и нечи̑стыѧ ѿ человѣ̑къ ѿгонѧ́ющаѧ: ра́дꙋйсѧ, ѿ всѧ́кагѡ ѕла̀ моли́твою твое́ю ѡ҆гражда́ющаѧ.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
