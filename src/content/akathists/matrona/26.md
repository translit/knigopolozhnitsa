---
title: "Мл҃тва"
navigation:
  key: akathists-matrona-26
  title: "Мл҃тва"
  parent: akathists-matrona
  order: 26
type: "akathist"
---

## Мл҃тва:

<versal>Ѽ</versal> бл҃же́ннаѧ м҃ти матро́но, дꙋше́ю на нб҃си предъ прⷭ҇то́ломъ бж҃їимъ предстоѧ́щи, тѣ́ломъ же на землѝ почива́ющи, и҆ да́нною тѝ свы́шѣ бл҃года́тїю разли́чные чꙋдеса̀ и҆сточа́ющи. При́зри ны́нѣ млⷭ҇тивнымъ твои́мъ ѻ҆́комъ на ны̀, грѣ̑шныѧ, въ ско́рбехъ, болѣ́знехъ и҆ грѣхо́вныхъ и҆скꙋше́нїихъ дни̑ своѧ̑ и҆ждива́ющыѧ, ѹ҆тѣ́ши ны̀, ѿча̑ѧнныѧ, и҆сцѣлѝ недꙋ́ги на́шѧ лю̑тыѧ, ѿ бг҃а на́мъ по грѣхѡ́мъ на́шимъ попꙋща̑емыѧ, изба́ви на́съ ѿ мно́гихъ бѣ́дъ и҆ ѡ҆бстоѧ́нїй, ѹ҆молѝ гдⷭ҇а на́шего і̀и҃са хрⷭ҇та прости́ти на́мъ всѧ̑ на́шѧ согрѣшє́нїѧ, беззакѡ́нїѧ и҆ грѣхопадє́нїѧ, и҆́миже мы̀ ѿ ю҆́ности на́шеѧ да́же до настоѧ́щагѡ днѐ и҆ часа̀ согрѣши́хомъ, да твои́ми моли́твами полꙋчи́вше бл҃года́ть и҆ ве́лїю млⷭ҇ть, просла́вимъ в трⷪ҇це є҆ди́наго бг҃а, ѻ҆ц҃а и҆ сн҃а, и҆ ст҃а́го дх҃а, ны́нѣ и҆ при́снѡ и҆ во вѣ́ки вѣко́въ. <red>А҆</red>ми́нь.

{% illustration "small-ornaments/medallion-lukovich", "small" %}
