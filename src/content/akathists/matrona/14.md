---
title: "І҆́косъ з҃"
navigation:
  key: akathists-matrona-14
  title: "І҆́косъ з҃"
  parent: akathists-matrona
  order: 14
type: "akathist"
---

## І҆́косъ з҃:

<red>Н</red>о́вꙋю тѧ̀ застꙋ́пницꙋ, моли́твенницꙋ и҆ хода́таицꙋ къ бг҃ꙋ дарова̀ гдⷭ҇ь въ годи́нꙋ тѧ́жкꙋю лю́демъ россі̑йскимъ, мно́зи бо ѿпа́дахꙋ ѿ ст҃ы́ѧ цр҃кве, ты́ же, мт҃и, маловѣ̑рныѧ и҆ заблꙋ́ждшыѧ наставлѧ́ла є҆сѝ сло́вомъ и҆ дѣ́ломъ, ꙗ҆влѧ́ющи ди̑внаѧ чꙋдѣса̀ бж҃їѧ. Тѣ́мже воспѣва́емъ тѝ си́це:

<red>Р</red>а́дꙋйсѧ, страны̀ на́шеѧ россі́йскїѧ неꙋсы́пнаѧ печа́льнице: ра́дꙋйсѧ, спасе́нїѧ на́шегѡ хода́таице. Ра́дꙋйсѧ, бг҃а, сꙋдїѝ првⷣнаго, ѹ҆млⷭ҇тиви́тельнице: ра́дꙋйсѧ, недꙋ́жныхъ и҆ ѡ҆би́димыхъ покрови́тельнице. Ра́дꙋйсѧ, не́мощныхъ и҆ безнаде́жныхъ помо́щнице: ра́дꙋйсѧ, проти́вꙋ дꙋхѡ́въ зло́бы непреста́ннаѧ вои́тельнице. Ра́дꙋйсѧ, ꙗ҆́кѡ трепе́щꙋтъ тѧ̀ кнѧ́зи бѣсо́встїи: ра́дꙋйсѧ, ꙗ҆́кѡ ра́дꙋютсѧ ѡ҆ тебѣ̀ а҆́г҃гелы и҆ человѣ́цы.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
