---
title: "І҆́косъ і҃"
navigation:
  key: akathists-matrona-20
  title: "І҆́косъ і҃"
  parent: akathists-matrona
  order: 20
type: "akathist"
---

## І҆́косъ і҃:

<red>С</red>тѣна̀ и҆ покро́въ была҆ є҆сѝ во дни̑ житїѧ̀ твоегѡ̀, бл҃женнаѧ мт҃и, всѣ́мъ къ тебѣ́ прибѣга́ющымъ, и҆ по сме́рти не престае́ши хода́тайствовати предъ бг҃ом ѡ҆ лю́дехъ, съ вѣ́рою притека́ющихъ ко гро́бꙋ твоемꙋ́. Тѣ́мже ѹ҆̀бо, ѹ҆слы́ши ны́нѣ и҆ на́съ, грѣ́шныхъ, скорбьмѝ, болѣ́зньми и҆ мно́гими печа́льми ѡ҆держи́мыхъ и҆ потщи́сѧ на по́мощь твои́ми мл҃твами, всѣ́мъ, къ тебѣ́ вопїю́щымъ:

<red>Р</red>а́дꙋйсѧ, ѻ҆би́димыхъ ско́раѧ предста́тельнице: ра́дꙋйсѧ, терпѧ́щихъ лишє́нїѧ, ѹ҆тѣ́шительнице. Ра́дꙋйсѧ, честна́гѡ сꙋпрꙋ́жества ѡ҆хране́нїе: ра́дꙋйсѧ, всѣ́хъ, во враждѣ́ сꙋ́щихъ, ѹ҆мире́нїе. Ра́дꙋйсѧ, непра́вѡ на сꙋ́дъ влеко́мыхъ защи́тительнице: ра́дꙋйсѧ, и҆ ѡ҆ вино́вныхъ предъ сꙋдо́мъ земны́мъ къ бг҃ꙋ млⷭ҇тиваѧ хода́таице. Ра́дꙋйсѧ, лиши́вшихсѧ кро́ва приста́нище: ра́дꙋйсѧ, ѡ҆ всѣ́х къ тебѣ́ взыва́ющихъ, застꙋ́пнице.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
