---
title: "І҆́косъ ѕ҃"
navigation:
  key: akathists-matrona-12
  title: "І҆́косъ ѕ҃"
  parent: akathists-matrona
  order: 12
type: "akathist"
---

## І҆́косъ ѕ҃:

<red>В</red>озсїѧ̀ моли́твами твои́ми, мт҃и матро́но, свѣ́тъ бл҃года́ти бж҃їѧ въ сердца́хъ, не вѣ́дꙋщихъ бг҃а и҆ грѣхмѝ мно́гими прогнѣвлѧ́ющихъ є҆го̀. Ті́и же, ви́дѧще чꙋдѣса̀, тобо́ю соверша̑емаѧ, ѡ҆браща́хꙋсѧ ко гдⷭ҇ꙋ, ѹ҆бл҃жа́юще тѧ̀ си́це:

<red>Р</red>а́дꙋйсѧ, по́двиги твои́ми бг҃а прославлѧ́ющаѧ: ра́дꙋйсѧ, сла́вꙋ бж҃їю на́мъ ꙗ҆влѧ́ющаѧ. Ра́дꙋйсѧ, невѣ́рныхъ на пꙋ́ть пра́вый наставлѧ́ющаѧ: ра́дꙋйсѧ, грѣхмѝ ѡ҆сквернє́нныѧ моли́твами твои́ми ѡ҆чища́ющаѧ. Ра́дꙋйсѧ, к покаѧ́нию на́съ призыва́ющаѧ: ра́дꙋйсѧ, за всѧ̑ бл҃годари́ти гдⷭ҇а на́съ вразꙋмлѧ́ющаѧ. Ра́дꙋйсѧ, хра́мъ бж҃їй люби́ти на́съ наꙋча́ющаѧ: ра́дꙋйсѧ, во ѡ҆гра́дꙋ цр҃ко́внꙋю расточє́нныѧ ѻ҆́вцы собира́ющаѧ.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
