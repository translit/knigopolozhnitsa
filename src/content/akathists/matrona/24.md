---
title: "І҆́косъ в҃і"
navigation:
  key: akathists-matrona-24
  title: "І҆́косъ в҃і"
  parent: akathists-matrona
  order: 24
type: "akathist"
---

## І҆́косъ в҃і:

<red>П</red>ою́ще мнѡ́гаѧ и҆ ди̑внаѧ твоѧ̑ чꙋдеса̀, мт҃и матро́но, восхвалѧ́емъ бг҃а, дарова́вшаго гра́дꙋ москвѣ́ и҆ ѻ҆те́чествꙋ на́шемꙋ во дни̑ безбо́жїѧ и҆ гоне́нїѧ тѧ̀, непоколеби́мый сто́лпъ бл҃гоче́стїѧ и҆ вѣ́ры. Ны́нѣ же, бл҃же́ннаѧ мт҃и, бл҃года́рнымъ се́рдцемъ воспѣва́емъ тебѣ́ си́це:

<red>Р</red>а́дꙋйсѧ, ми́ръ хрⷭ҇товъ въ дꙋшѣ́ твое́й стѧжа́вшаѧ: ра́дꙋйсѧ, сегѡ̀ ра́ди мнѡ́гаѧ лю́ди ѻ҆́крестъ тебє̀ къ бг҃ꙋ приве́дшаѧ. Ра́дꙋйсѧ, въ немощнѣ́мъ тѣ́лѣ сꙋ́щи, си́лꙋ бж҃їѧ бл҃года́ти показа́вшаѧ: ра́дꙋйсѧ, во ѡ҆брѣ́тѣнїи чтⷭ҇ныхъ моще́й твои́хъ бж҃їю млⷭ҇ть на́мъ ꙗ҆ви́вшаѧ. Ра́дꙋйсѧ, со́нма ст҃ыхъ моско́вскихъ и҆зрѧ́дное процвѣте́нїе: ра́дꙋйсѧ, гра́да москвы̀ пресла́вное ѹ҆краше́нїе. Ра́дꙋйсѧ, ѻ҆те́чества на́шегѡ при́снаѧ пред̾ бг҃омъ печа́льнице: ра́дꙋйсѧ, къ покаѧ́нїю и҆ моли́твѣ ѡ҆ землѝ россі́йстей всѣ́хъ призыва́ющаѧ.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
