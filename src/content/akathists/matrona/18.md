---
title: "І҆́косъ ѳ҃"
navigation:
  key: akathists-matrona-18
  title: "І҆́косъ ѳ҃"
  parent: akathists-matrona
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи не возмо́гꙋтъ досто́йнѡ просла́вити ст҃о́е житїѐ твоѐ и҆ чꙋдеса̀, си́лою бж҃їею тобо́ю твори̑маѧ, преди́внаѧ ста́рице. Мы́ же, хотѧ́ще ѱало́мски хвали́ти бг҃а во ст҃ыхъ є҆гѡ̀ и҆ подвиза́емїи серде́чною любо́вїю, дерза́емъ пѣ́ти тебѣ̀ такова̑ѧ:

<red>Р</red>а́дꙋйсѧ, ѹ҆́зкий пꙋ́ть и҆ тє́снаѧ врата̀ избра́вшаѧ: ра́дꙋйсѧ, добродѣ́тельми мно́гими просїѧ́вшаѧ. Ра́дꙋйсѧ, всѧ̑ тлѣ̑ннаѧ въ житїѝ твое́мъ ѿве́ргшаѧ: ра́дꙋйсѧ, смире́нїемъ, ꙗ҆́кѡ вѣнце́мъ драги́мъ, ѹ҆краше́ннаѧ. Ра́дꙋйсѧ, є҆ѵⷢ҇льски, ꙗ҆́кѡ пти́ца нбⷭ҇наѧ, на землѝ пожи́вшаѧ: ра́дꙋйсѧ, си҃ꙋ бж҃їю, не имѣ́вшемꙋ, где главꙋ́ подклони́ти, послѣ́довавшаѧ. Ра́дꙋйсѧ, ны́нѣ во ѡ҆би́телехъ ра́йскихъ веселѧ́щаѧсѧ: ра́дꙋйсѧ, и҆ на́съ, грѣ́шныхъ, молѧ́щихсѧ тебѣ̀, млⷭ҇тїю твое́ю не ѡ҆ставлѧ́ющаѧ.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
