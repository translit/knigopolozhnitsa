---
title: "І҆́косъ г҃"
navigation:
  key: akathists-matrona-6
  title: "І҆́косъ г҃"
  parent: akathists-matrona
  order: 6
type: "akathist"
---

## І҆́косъ г҃:

<red>И҆</red>мꙋ́щи ѿ бг҃а да́ръ прозрѣ́нїѧ и҆здѣ́тска, бл҃же́ннаѧ мт҃и, сокрове́ннаѧ серде́цъ приходѧ́щихъ къ тебѣ̀ ве́дꙋщи, и҆ ѻ҆́нымъ бꙋ́дꙋщаѧ, ꙗ҆́кѡ настоѧ́щаѧ сказꙋ́ющи, мно́гїѧ лю́ди на пꙋ́ть бл҃гоче́стїѧ направлѧ́ла є҆сѝ. Тѣ́мже прославлѧ́юще бг҃а, ѹ҆мꙋдрѧ́ющагѡ слѣпцы̀, вопїе́мъ тебѣ̀ си́це:

<red>Р</red>а́дꙋйсѧ, ди́внаѧ прови́дице: ра́дꙋйсѧ, сокрове́нныхъ грѣхѡ́въ ѡ҆бличи́тельнице. Ра́дꙋйсѧ, помраче́нныхъ дꙋше́ю пресвѣ́тлаѧ наста́внице: ра́дꙋйсѧ, заблꙋ́ждшихъ млⷭ҇тиваѧ пꙋтеводи́тельнице. Ра́дꙋйсѧ, ѕвѣздо̀, вѣ̑рнымъ пꙋ́ть ѹ҆казꙋ́ющаѧ: ра́дꙋйсѧ, свѣщѐ, во тьмѣ вѣ́ка сегѡ̀ свѣтѧ́щаѧ. Ра́дꙋйсѧ, є҆ди́номꙋ бг҃ꙋ послꙋжи́вшаѧ: ра́дꙋйсѧ, кѡ́зни дїа́вольскїѧ бл҃года́тїю дх҃а ст҃а́гѡ попра́вшаѧ.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
