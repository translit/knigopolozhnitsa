---
title: "І҆́косъ и҃"
navigation:
  key: akathists-matrona-16
  title: "І҆́косъ и҃"
  parent: akathists-matrona
  order: 16
type: "akathist"
---

## І҆́косъ и҃:

<red>В</red>сѧ̑ческїѧ досаждє́нїѧ и҆ ѻ҆би̑ды, и҆згна̑нїѧ и҆ ѹ҆корє́нїѧ претерпѣ́ла є҆сѝ, бл҃же́ннаѧ мт҃и, не сѣ́тꙋющи ѡ҆ се́мъ, но за всѧ̑ бл҃годарѧ́щи бг҃а. Си́мъ же и҆ на́съ наꙋча́еши терпѣли́внѡ нести҆ кре́стъ сво́й, тебе́ же бл҃гохвали́ти та́кѡ:

<red>Р</red>а́дꙋйсѧ, в моли́твѣ непреста́ннѡ пребыва́вшаѧ: ра́дꙋйсѧ, дꙋхѡ́въ зло́бы посто́мъ и҆ моли́твою ѿгна́вшаѧ. Ра́дꙋйсѧ, миръ бл҃года́тный стѧжа́вшаѧ: ра́дꙋйсѧ, любо́вїю твое́ю мнѡгїѧ ѻ҆́крестъ тебє̀ спаса́вшаѧ. Ра́дꙋйсѧ, житїе́мъ твои́мъ и҆зрѧ́днѡ лю́демъ послꙋжи́вшаѧ: ра́дꙋйсѧ, и҆ по кончи́нѣ твое́й лю́демъ непреста́ннѡ помога́ющаѧ. Ра́дꙋйсѧ, и҆ ны́нѣ на́шимъ проше́нїемъ те́плѣ внима́ющаѧ: ра́дꙋйсѧ, ѹ҆пова́ющихъ на по́мощь твою̀ не ѡ҆ставлѧ́ющаѧ.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
