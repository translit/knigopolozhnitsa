---
title: "І҆́косъ в҃"
navigation:
  key: akathists-matrona-4
  title: "І҆́косъ в҃"
  parent: akathists-matrona
  order: 4
type: "akathist"
---

## І҆́косъ в҃:

<red>Р</red>а́зꙋмъ и҆мѣ́ѧ просвѣще́нный, їере́й бж҃їй васи́лїй позна̀, ꙗ҆́кѡ крещае́маѧ ѿ негѡ̀ сосꙋ́дъ бл҃года́ти бж҃їѧ є҆́сть, и҆ тѧ̀, првⷣнаѧ матро́но, ѿрокови́цꙋ ст҃ꙋ наречѐ. Ѿ на́шегѡ же ѹ҆се́рдїѧ прино́симъ тѝ похвалы̀ сїѧ:

<red>Р</red>а́дꙋйсѧ, во ст҃ѣ́й кꙋпе́ли бл҃года́тїю ст҃а́гѡ дх҃а ѡ҆бл҃гаꙋха́ннаѧ: ра́дꙋйсѧ, на пе́рсехъ твои́хъ кре́стъ запечатле́нный име́вшаѧ. Ра́дꙋйсѧ, моли́твеннице, ѿ бг҃а лю́демъ дарова́ннаѧ: ра́дꙋйсѧ, свѣщѐ неꙋгаси́маѧ, пред̾ гдⷭ҇емъ сїѧ́ющаѧ. Ра́дꙋйсѧ, да́ромъ чꙋдотворе́нїѧ ѿ бг҃а просла́вленнаѧ на землѝ: ра́дꙋйсѧ, венце́мъ неꙋвѧда́емымъ ѿ гдⷭ҇а ѹ҆вѣнча́ннаѧ на нб҃сѝ. Ра́дꙋйсѧ, млⷭ҇ти бж҃їѧ грѣ́шнымъ возвеща́ющаѧ: ра́дꙋйсѧ, ѿ исто́чника воды̀ живы́ѧ жа́ждꙋщїѧ напаѧ́ющаѧ.

<red>Р</red>а́дꙋйсѧ, првⷣнаѧ мт҃и матро́но, те́плаѧ ѡ҆ на́съ къ бг҃ꙋ мл҃твеннице.
