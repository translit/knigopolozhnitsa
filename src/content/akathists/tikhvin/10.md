---
title: "І҆́косъ є҃"
navigation:
  key: akathists-tikhvin-10
  title: "І҆́косъ є҃"
  parent: akathists-tikhvin
  order: 10
type: "akathist"
---

## І҆́косъ є҃:

<red>В</red>и́дѣвъ геѡ́ргїй на кла́дѣ дре́ва сѣдѧ́щꙋ женꙋ̀, же́злъ червле́ный въ рꙋка́хъ и҆мꙋ́щꙋ и҆ свѣ́томъ неизрече́ннымъ сїѧ́ющꙋ, є҆́йже предстоѧ̀ бесѣ́доваше ди́вный ст҃и́тель, позна̀ чрез̾ бл҃гоꙋха́нїе блгⷣти тѧ̀, бцⷣꙋ, чꙋ́вственный зра́къ прїи́мшꙋю, и҆ ст҃и́телѧ нїкола́а, предстоѧ́ща тебѣ̀, и҆ возопѝ со тре́петомъ:

<red>Р</red>а́дꙋйсѧ, до́ме, є҆го́же созда̀ себѣ̀ длѧ вселе́нїѧ премⷣрость бж҃їѧ. Ра́дꙋйсѧ, дв҃о, є҆мманꙋ́ила роди́вшаѧ. Ра́дꙋйсѧ, же́зле і҆ессе́овъ, ѿ негѡ́же прозѧбѐ цвѣ́тъ хрⷭ҇то́съ бг҃ъ. Ра́дꙋйсѧ, неневѣ́стнаѧ невѣ́сто, ѡ҆сѣне́нїемъ дх҃а заче́ншаѧ сн҃а. Ра́дꙋйсѧ, сви́тче, въ не́мже пе́рстомъ ѻ҆́ч҃имъ написа́сѧ сло́во. Ра́дꙋйсѧ, кни́го двⷭ҇тва запечатлѣ́ннаѧ, і҆ѡ́сифꙋ на хране́нїе врꙋче́ннаѧ. Ра́дꙋйсѧ, клещѐ та́инственнаѧ, ѹ҆́гль бжⷭ҇тва̀ во чре́вѣ прїи́мшаѧ. Ра́дꙋйсѧ, прⷭ҇то́ле превознесе́нный, на не́мже пло́тїю возсѣдѐ хрⷭ҇то́съ. Ра́дꙋйсѧ, ѻ҆́блаче ле́гкїй, на не́мже прїи́де гдⷭ҇ь сла́вы. Ра́дꙋйсѧ, врата̀ затворє́ннаѧ, и҆́миже є҆ди́нъ хрⷭ҇то́съ про́йде. Ра́дꙋйсѧ, горо́ несѣко́маѧ, ѿ неѧ́же краеꙋго́льный ка́мень ѿсѣче́сѧ, хрⷭ҇то́съ. Ра́дꙋйсѧ, ѻ҆гнеро́снаѧ пе́ще, неѡпа́льнѡ прїи́мшаѧ ѻ҆́гнь бжⷭ҇тва̀.

<red>Р</red>а́дꙋйсѧ, влⷣчце, млⷭ҇тиваѧ ѡ҆ на́съ пред̾ бг҃омъ застꙋ́пнице.
