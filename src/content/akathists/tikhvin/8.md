---
title: "І҆́косъ д҃"
navigation:
  key: akathists-tikhvin-8
  title: "І҆́косъ д҃"
  parent: akathists-tikhvin
  order: 8
type: "akathist"
---

## І҆́косъ д҃:

<red>С</red>лы́шавъ па́стырь па́ствы своеѧ̀ ра́достное ѡ҆брѣ́тенїе и҆ мт҃рь пастыренача́льника ѹ҆па́сшꙋюсѧ въ страна́хъ тѵ́хфинскихъ, ѹ҆строѧ́етъ хра́мъ въ че́сть новоѧвле́нныѧ і҆кѡ́ны є҆ѧ̀, и҆ пресвѵ́теры ѹ҆чрежда́етъ, да вы́нꙋ прославлѧ́ѧ бг҃омт҃рь вопїю́тъ є҆́й:

<red>Р</red>а́дꙋйсѧ, дщѝ, ѹ҆́хо приклони́вшаѧ ко гла́сꙋ ѻ҆ц҃а̀ нбⷭ҇нагѡ. Ра́дꙋйсѧ, ꙗ҆́кѡ прама́тернее сѣ́тованїе разрꙋши́сѧ ржⷭ҇тво́мъ твои́мъ. Ра́дꙋйсѧ, невѣ́сто, є҆ѧ́же добро́ты вожделѣ̀ цр҃ь нбⷭ҇ный. Ра́дꙋйсѧ, цр҃и́це, ѡ҆деснꙋ́ю цр҃ѧ̀ предста́вшаѧ. Ра́дꙋйсѧ, рѧ́сны златы́ми ѹ҆краше́ннаѧ и҆ всю̀ сла́вꙋ внꙋ́трь и҆мꙋ́щаѧ. Ра́дꙋйсѧ, вводѧ́щаѧ мно́гихъ въ черто́гъ црⷭ҇тва нбⷭ҇нагѡ. Ра́дꙋйсѧ, ꙗ҆́блоко, є҆гѡ́же бл҃гово́нїе ѡ҆бонѧ́етъ ве́сь мі́ръ. Ра́дꙋйсѧ, крі́не чтⷭ҇оты̀, блиста́нїемъ свѣтѧ́щїйсѧ. Ра́дꙋйсѧ, мѵ́ро бл҃гово́нное, всемꙋ̀ мі́рꙋ и҆злїѧ́нное. Ра́дꙋйсѧ, ца́рскꙋю порфѵ́рꙋ, пло́ть творца̀ всѣ́хъ и҆з̾ двⷭ҇твенныхъ крове́й твои́хъ и҆стка́вшаѧ. Ра́дꙋйсѧ, живы́й запечатлѣ́нный и҆сто́чниче, и҆сточи́вшїй во́дꙋ жи́зни. Ра́дꙋйсѧ, мы́сленный вїногра́де, гро́здь бжⷭ҇твенный возрасти́вшїй.

<red>Р</red>а́дꙋйсѧ, влⷣчце, млⷭ҇тиваѧ ѡ҆ на́съ пред̾ бг҃омъ застꙋ́пнице.
