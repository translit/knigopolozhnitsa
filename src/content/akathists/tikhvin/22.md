---
title: "І҆́косъ а҃і"
navigation:
  key: akathists-tikhvin-22
  title: "І҆́косъ а҃і"
  parent: akathists-tikhvin
  order: 22
type: "akathist"
---

## І҆́косъ а҃і:

<red>С</red>вѣтопрїе́мнꙋю свѣщꙋ̀ зри́мъ ст҃ꙋ́ю і҆кѡ́нꙋ твою̀, бг҃омт҃и, во страна́хъ тѵ́хфинскихъ блгⷣтїю твое́ю возже́ннꙋю, всю̀ странꙋ̀ просвѣща́ющꙋю и҆ мно́гихъ ко свѣ́тꙋ своемꙋ̀ привлека́ющꙋю на спⷭ҇нїе дꙋ́шъ. Тѣ́мже вопїе́мъ тѝ:

<red>Р</red>а́дꙋйсѧ, сохранѧ́ти и҆ сп҃са́ти всѣ́хъ призыва́ющихъ тѧ̀ ѡ҆бѣща́вшаѧ. Ра́дꙋйсѧ, прославлѧ́ющихъ тѧ̀ прославлѧ́ющаѧ. Ра́дꙋйсѧ, къ сн҃ꙋ твоемꙋ̀ и҆ бг҃ꙋ моли̑твы вѣ́рныхъ приносѧ́щаѧ. Ра́дꙋйсѧ, и҆ сама̀ непреста́ннѡ ѹ҆ прⷭ҇то́ла сн҃а твоегѡ̀ и҆ бг҃а молѧ́щаѧсѧ ѡ҆ всѣ́хъ. Ра́дꙋйсѧ, блгⷣть твою̀ і҆кѡ́намъ твои̑мъ чтⷭ҇ны̑мъ дарова́вшаѧ. Ра́дꙋйсѧ, всю̀ вселе́ннꙋю лꙋча́ми твоеѧ̀ блгⷣти ѡ҆зари́вшаѧ. Ра́дꙋйсѧ, чтⷭ҇нѣ́йшаѧ херꙋві̑мъ и҆ сла́внѣйшаѧ серафі̑мъ. Ра́дꙋйсѧ, всеѧ̀ тва́ри вы́сшаѧ. Ра́дꙋйсѧ, цр҃и́це нб҃а и҆ землѝ. Ра́дꙋйсѧ, ꙗ҆́кѡ мно́гѡ мо́жетъ мл҃тва твоѧ̀ пред̾ сн҃омъ твои́мъ. Ра́дꙋйсѧ, всегѡ̀ ро́да хрⷭ҇тїа́нскагѡ ско́рое застꙋпле́нїе. Ра́дꙋйсѧ, всѣ́хъ вѣ́рныхъ тве́рдое ѹ҆пова́нїе.

<red>Р</red>а́дꙋйсѧ, влⷣчце, млⷭ҇тиваѧ ѡ҆ на́съ пред̾ бг҃омъ застꙋ́пнице.
