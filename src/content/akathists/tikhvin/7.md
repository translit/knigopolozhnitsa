---
title: "Конда́къ д҃"
navigation:
  key: akathists-tikhvin-7
  title: "Конда́къ д҃"
  parent: akathists-tikhvin
  order: 7
type: "akathist"
---

## Конда́къ д҃:

<red>Б</red>ꙋ́рю смꙋще́нїѧ и҆ ско́рби ѹ҆толи́ти тща́щесѧ, бл҃говѣ́рнїи лю́дїе взыва́ша ко гдⷭ҇ꙋ: ꙗ҆вѝ на́мъ бжⷭ҇твенный да́ръ, є҆го́же человѣколю́бнѡ странѣ̀ рѡссі́йстѣй посла́лъ є҆сѝ, не скры́й сокро́вища, и҆́мже дꙋше́внꙋю нищетꙋ̀ на́шꙋ ѡ҆богати́ти надѣ́ѧхомсѧ, претворѝ печа́ль на́шꙋ въ ра́дость, ѡ҆трѝ сле́зы и҆ рыда̑нїѧ: и҆ ѹ҆лꙋчи́вше жела́емое, возопи́ша: <red>А҆</red>ллилꙋ́їа.
