---
title: "Мл҃тва"
navigation:
  key: akathists-tikhvin-26
  title: "Мл҃тва"
  parent: akathists-tikhvin
  order: 26
type: "akathist"
---

## Мл҃тва:

<versal>П</versal>рест҃а́ѧ дв҃о, мт҃и гдⷭ҇а вы́шнихъ си́лъ, нб҃се́ и҆ землѝ цр҃и́це, гра́да и страны̀ на́шеѧ всемо́щнаѧ застꙋ́пнице! Прїимѝ хвале́бнѡ бл҃года́рственное пѣ́нїе сїѐ ѿ на́съ недосто́йныхъ ра́бъ твои́хъ и҆ вознесѝ мл҃твы на́шѧ ко прⷭ҇то́лꙋ бг҃а сн҃а твоегѡ̀, да ми́лостивъ бꙋ́детъ непра́вдамъ на́шымъ и҆ проба́витъ бла́гость свою̀ чтꙋ́щымъ всечести́бе и҆́мѧ твоѐ и҆ съ вѣ́рою и҆ любо́вїю покланѧ́ющымсѧ чꙋдотво́рномꙋ ѡ҆́бразꙋ твоемꙋ̀. Нѣ́смы бо досто́йни ѿ негѡ̀ поми́ловани бы́ти, а҆́ще не ты̀ ѹ҆ми́лостивиши є҆гѡ̀ ѡ҆ на́съ, влⷣчице, ꙗ҆́кѡ всѧ̀ тебѣ̀ ѿ негѡ̀ возмо́жна сꙋ́ть. Сегѡ̀ ра́ди къ тебѣ̀ прибѣгаемъ, ꙗ҆́кѡ къ несомнѣ́ннѣй и ско́рѣй застꙋ́пиицѣ на́шей: ѹ҆слы́ши на́съ молѧ́щихсѧ тебѣ̀, ѡ҆сѣнѝ на́съ вседержа́виымъ покро́вомъ твои́мъ и҆ и҆спросѝ ѹ҆ бг҃а сн҃а твоегѡ̀ па́стырємъ иа́шымъ ре́вность и҆ бдѣ́иїе ѡ҆ дꙋша́хъ, градоправи́телемъ мꙋ́дрость и҆ си́лꙋ, сꙋдїѧ́мъ пра́вдꙋ и҆ нелицепрїѧ́тїе, наста́вникѡмъ ра́зꙋмъ ѝ смиреномꙋ́дрїе, сꙋпрꙋ́гамъ любо́вь и҆ согла́сїе, ча́дѡмъ послꙋша́нїе, ѡ҆би́димымъ териѣ́нїе, ѡ҆би́дѧщымъ стра́хъ бж҃їй, скорбѧ́щымъ благодꙋ́ншїе, ра́дꙋющымсѧ воздержа́нїе: всѣ́мъ же на́мъ дꙋ́хъ ра́зꙋма и҆ бл҃гоче́стїѧ, дꙋ́хъ млⷭ҇рдїѧ и҆ кро́тости, дꙋ́хъ чистоты̀ и҆ пра́вды. Є҆́й, гпⷭ҇же прест҃а́ѧ, ѹ҆милосердисѧ на немощны́ѧ лю́ди твоѧ̀: разсѣ́ѧнныѧ соберѝ, заблꙋ́ждшыѧ на пꙋ́ть пра́вый наста́ви, ста́рость поддержѝ, ю҆́ныѧ ѹ҆цѣломꙋ́дри, младє́нцы воспита́й и҆ при́зри на всѣ́хъ на́съ призрѣ́нїемъ млⷭ҇тивагѡ твоегѡ̀ застꙋпле́нїѧ, воздви́гни на́съ и҆з̾ глꙋбины̀ грѣхѡ́вныѧ и҆ просвѣтѝ серде́чныѧ ѻ҆́чи на́ша къ зрѣ́нїю сп҃се́нїѧ, млⷭ҇тива на́мъ б́ꙋди здѣ̀ и҆ та́мѡ, въ странѣ̀ земна́гѡ прише́лствїѧ и҆ на стра́шнѣмъ сꙋдѣ̀ сн҃а твоегѡ̀: преста́вльшыѧсѧ же въ вѣ́рѣ и҆ покаѧ́нїи ѿ житїѧ̀ сегѡ̀ ѻ҆тцы̀ и҆ бра́тїю на́шꙋ въ вѣ́чнѣй жи́зни со а҆́гг҃лы и҆ со всѣ́ми ст҃ы́ми жи́ти сотворѝ. Ты̀ бо єсѝ, гпⷭ҇же, сла́ва нбⷭ҇ныхъ и҆ ѹ҆пова́нїе земны́хъ, ты̀ по бз҃ѣ̀, на́ша наде́жда и҆ застꙋ́пница всѣ́хъ, притека́ющихъ къ тебѣ̀ съ вѣ́рою. Къ тебѣ̀ ѹ҆̀бо мо́лимсѧ, и҆ тебѣ̀, ꙗ҆́кѡ всемогꙋ́щей помо́щницѣ, са́ми себѐ и҆ дрꙋ́гъ дрꙋ́га и҆ ве́сь живо́тъ на́шъ предае́мъ, иы́нѣ и҆ прⷭ҇нѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
