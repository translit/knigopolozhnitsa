---
title: "І҆́косъ в҃"
navigation:
  key: akathists-tikhvin-4
  title: "І҆́косъ в҃"
  parent: akathists-tikhvin
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣ́нный ди́внагѡ ꙗ҆вле́нїѧ і҆кѡ́ны твоеѧ̀ разꙋмѣ́ти лю́дїе и҆́щꙋще ѹ҆вѣ́дѣша, ꙗ҆́кѡ чти́маѧ въ царегра́дѣ пречⷭ҇тна́ѧ і҆кѡ́на въ наслѣ́дїе рѡссі́йскомꙋ ро́дꙋ дарова́сѧ. Тѣ́мже мы̀, бл҃годарѧ́ще за млⷭ҇ть твою̀ къ ро́дꙋ на́шемꙋ, вопїе́мъ тѝ:

<red>Р</red>а́дꙋйсѧ, мт҃и и҆́стинныѧ жи́зни. Ра́дꙋйсѧ, послꙋша́нїемъ твои́мъ преслꙋша́нїе є҆́ѵы и҆зцѣли́вшаѧ. Ра́дꙋйсѧ, затво́ренный є҆де́мъ ѿве́рзшаѧ. Ра́дꙋйсѧ, мі́рꙋ ꙗ҆ви́вшаѧ сокрꙋши́телѧ главы̀ ѕмі́евой. Ра́дꙋйсѧ, ковче́же, ѹ҆мири́телѧ мі́ра носи́вшїй. Ра́дꙋйсѧ, мі́ръ сп҃сшаѧ ѿ потопле́нїѧ грѣхо́внагѡ. Ра́дꙋйсѧ, лѣ́ствице, є҆́юже сни́де бг҃ъ. Ра́дꙋйсѧ, земны́хъ возводѧ́щаѧ на нб҃о. Ра́дꙋйсѧ, мо́ре, фараѡ́на мы́сленнаго потопи́вшее. Ра́дꙋйсѧ, кꙋпино̀, неѡпали́вшаѧсѧ все́льшимсѧ въ тѧ̀ ѻ҆гне́мъ бжⷭ҇тва̀. Ра́дꙋйсѧ, скрижа́ле бг҃опи́саннаѧ. Ра́дꙋйсѧ, ка́меню, во́дꙋ жи́зни и҆сточи́вшїй жа́ждꙋщымъ.

<red>Р</red>а́дꙋйсѧ, влⷣчце, млⷭ҇тиваѧ ѡ҆ на́съ пред̾ бг҃омъ застꙋ́пнице.
