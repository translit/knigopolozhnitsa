---
title: "Конда́къ і҃"
navigation:
  key: akathists-tikhvin-19
  title: "Конда́къ і҃"
  parent: akathists-tikhvin
  order: 19
type: "akathist"
---

## Конда́къ і҃:

<red>С</red>п҃стѝ хотѧ́щи мнѡ́гїѧ лю́ди ѿ ѡ҆бдержа́щихъ и҆̀хъ скорбе́й и҆ болѣ́зней и҆ вѣ́рꙋ и҆́хъ ѹ҆тверди́ти во всеси́льное застꙋпле́нїе твоѐ, влⷣчце, во мно́гихъ градѣ́хъ, ѻ҆би́телехъ, ве́сехъ правосла́вныѧ страны̀ си́лꙋ чꙋдотворе́нїѧ дарова́ла є҆сѝ и҆з̾ѡбраже́нїємъ чтⷭ҇ны́ѧ і҆кѡ́ны твоеѧ̀, да, ви́дѧще ꙗ҆влѧ́емꙋю тобо́ю млⷭ҇ть, вопїю́тъ со ѹ҆миле́нїемъ бг҃ꙋ: <red>А҆</red>ллилꙋ́їа.
