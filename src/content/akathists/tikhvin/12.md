---
title: "І҆́косъ ѕ҃"
navigation:
  key: akathists-tikhvin-12
  title: "І҆́косъ ѕ҃"
  parent: akathists-tikhvin
  order: 12
type: "akathist"
---

## І҆́косъ ѕ҃:

<red>В</red>озсїѧ́ти свѣ́тꙋ бг҃опозна́нїѧ ꙗ҆вле́нїемъ і҆кѡ́ны твоеѧ̀ и҆зво́лившаѧ и҆ свѣ́тъ и҆́ноческїѧ жи́зни возжещѝ бл҃говоли́ла є҆сѝ, бг҃омт҃и, на мѣ́стѣ ꙗ҆вле́нїѧ твоеѧ̀ і҆кѡ́ны, да и҆́нокѡвъ ли́цы вопїю́тъ тѝ непреста́ннѡ:

<red>Р</red>а́дꙋйсѧ, непло́днагѡ ко́рене бл҃гопло́дное прозѧбе́нїе. Ра́дꙋйсѧ, ѿ млⷣнства бг҃ꙋ посщ҃е́ннаѧ. Ра́дꙋйсѧ, во ст҃ѣ́мъ хра́мѣ воспита́вшаѧсѧ. Ра́дꙋйсѧ, бг҃ꙋ ѹ҆невѣ́стившаѧсѧ. Ра́дꙋйсѧ, всѣ́ми добродѣ́тельми преꙋкраше́ннаѧ. Ра́дꙋйсѧ, свѣтоно́снаѧ пала́то, влⷣцѣ ѹ҆гото́ваннаѧ. Ра́дꙋйсѧ, блгⷣтїю бж҃їею пред̾ѡчи́щеннаѧ. Ра́дꙋйсѧ, ѿ нача́ла вѣкѡ́въ во глави́знꙋ на́шегѡ спⷭ҇нїѧ пред̾избра́ннаѧ. Ра́дꙋйсѧ, невѣ́сто а҆рхїте́ктона нбⷭ҇нагѡ, земно́мꙋ те́ктонꙋ на хране́нїе врꙋче́ннаѧ. Ра́дꙋйсѧ, ма́лый назаре́тъ свои́мъ пребыва́нїемъ возвели́чившаѧ. Ра́дꙋйсѧ, го́рнихъ си́лъ похвало̀. Ра́дꙋйсѧ, всѣ́хъ земноро́дныхъ сла́ва.

<red>Р</red>а́дꙋйсѧ, влⷣчце, млⷭ҇тиваѧ ѡ҆ на́съ пред̾ бг҃омъ застꙋ́пнице.
