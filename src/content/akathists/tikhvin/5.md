---
title: "Конда́къ г҃"
navigation:
  key: akathists-tikhvin-5
  title: "Конда́къ г҃"
  parent: akathists-tikhvin
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ ѡ҆сѣнѧ́ше странꙋ̀ тѵ́хфинскꙋю, є҆гда̀ і҆кѡ́на пречⷭ҇тыѧ бг҃омт҃ре, многоча́стнѣ ꙗ҆влѧ́ющисѧ и҆ вре́меннымъ пребыва́нїемъ ѡ҆свѧща́ющи зе́млю, къ воздвиза́нїю хра́мѡвъ ст҃ы́хъ возбꙋжда́ше, да сла́витсѧ и҆́мѧ влⷣчцы во сла́вꙋ трїѷпоста́снагѡ бг҃а, є҆мꙋ́же вопїе́мъ: <red>А҆</red>ллилꙋ́їа.
