---
title: "І҆́косъ ѳ҃"
navigation:
  key: akathists-nina-18
  title: "І҆́косъ ѳ҃"
  parent: akathists-nina
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи ѧзы̑ки свои́ми не возмо́гꙋтъ и҆зрещѝ тебѣ̀ достѡ́йныѧ хвалы̑, равноапⷭ҇льнаѧ ні́но: сла́вы бо ра́ди бж҃їѧ и҆ сп҃се́нїѧ бли́жнихъ протекла̀ є҆сѝ ѿ мцхе́та картали̑нскїѧ и҆ кахети̑нскїѧ зе́мли, и҆дѣ́же всѧ̑ племена̀ дѡ́лъ и҆ высо́тъ, ѿ тебє̀ слы́шавша словеса̀ бж҃їѧ, прїѧ́ша сп҃се́нїе. Мы́ же, и҆спо́лненнїи ра́дости и҆ благодаре́нїѧ за толи́кꙋю любо́вь къ на́мъ, ѿ всегѡ̀ се́рдца взыва́емъ тѝ си́це:

<red>Р</red>а́дꙋйсѧ, ѡ҆блече́нїе на́ше багрѧни́цею креще́нїѧ: ра́дꙋйсѧ, пото́че сла́дости, напои́вый на́съ водо́ю бл҃гоче́стїѧ. Ра́дꙋйсѧ, преди́внаѧ побо́рнице вѣ́ры хрⷭ҇то́вы: ра́дꙋйсѧ, насажде́нїе на землѝ раѧ̀ нбⷭ҇нагѡ. Ра́дꙋйсѧ, свобожде́нїе на́ше ѿ ра́бства грѣхо́внагѡ: ра́дꙋйсѧ, сокрꙋше́нїе сѣте́й вра́жїихъ. Ра́дꙋйсѧ, посѣче́нїе ѕлоче́стїѧ: ра́дꙋйсѧ, сла́внаѧ побѣ́до над̾ невѣ́рїемъ. Ра́дꙋйсѧ, потребле́нїе ѕлы́хъ ѻ҆бы́чаєвъ и҆ сꙋевѣ́рїй: ра́дꙋйсѧ, сладкозвꙋ́чнаѧ свирѣ́ль вѣ́ры.

<red>Р</red>а́дꙋйсѧ, ст҃а́ѧ, равноапⷭ҇льнаѧ ні́но, просвѣти́тельнице грꙋ́зїи.
