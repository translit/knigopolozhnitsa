---
title: "І҆́косъ ѕ҃"
navigation:
  key: akathists-nina-12
  title: "І҆́косъ ѕ҃"
  parent: akathists-nina
  order: 12
type: "akathist"
---

## І҆́косъ ѕ҃:

<red>В</red>озсїѧ̀ странѣ̀ і҆́верстѣй просвѣще́нїе и҆́стины, є҆гда̀ ст҃а́ѧ ні́на ѡ҆гласѝ благовѣ́стїемъ гра́дъ ѹ҆рбни́си, ѿню́дꙋже мно́зи хожда́хꙋ во грꙋзи́нскїй сто́льный гра́дъ мцхе́тъ кла́нѧтисѧ лжи́вымъ богѡ́мъ ѻрмꙋ́здꙋ и҆ за́денꙋ: си́хъ і҆́дѡлѡвъ ст҃а́ѧ ні́на мл҃твами свои́ми сокрꙋшѝ и҆ низпрове́рже. Тѣ́мже и҆ мы̀ ꙗ҆́кѡ побѣди́тельницꙋ де́мѡнѡвъ восхва́лимъ ю҆̀ си́це:

<red>Р</red>а́дꙋйсѧ, всемогꙋ́щꙋю си́лꙋ и҆́стиннагѡ бг҃а во странѣ̀ і҆́верстѣй пе́рвѣе показа́вшаѧ: ра́дꙋйсѧ, си́лою всевы́шнѧгѡ і҆́дѡла ѻ҆рмꙋ́зда порази́вшаѧ. Ра́дꙋйсѧ, го́рдость є҆гѡ̀ мольба́ми свои́ми посрами́вшаѧ: ра́дꙋйсѧ, ѡ҆ста́нками є҆гѡ̀ безси́лїе ѕла́гѡ дꙋ́ха ѿкры́вшаѧ. Ра́дꙋйсѧ, де́мѡна за́дена и҆ є҆гѡ̀ а҆́ггелѡвъ попра́вшаѧ: ра́дꙋйсѧ, власти́телей тмы̀ ѿгна́вшаѧ. Ра́дꙋйсѧ, безси́льное ца́рство и҆́хъ разрꙋши́вшаѧ: ра́дꙋйсѧ, бѣсо́вскїй пла́мень нече́стїѧ ѹ҆гаси́вшаѧ. Ра́дꙋйсѧ, бꙋ́рнымъ дыха́нїемъ и҆ ѻ҆гне́мъ нбⷭ҇нымъ слꙋже́нїе і҆́дѡлѡмъ низпрове́ргшаѧ: ра́дꙋйсѧ, ре́вностїю свое́ю и҆́мѧ и҆́стиннагѡ бг҃а во і҆ве́рїи просла́вившаѧ. Ра́дꙋйсѧ, сыновѡ́мъ тмы̀ свѣ́тъ є҆ѵⷢ҇льский показа́вшаѧ.

<red>Р</red>а́дꙋйсѧ, ст҃а́ѧ, равноапⷭ҇льнаѧ ні́но, просвѣти́тельнице грꙋ́зїи.
