---
title: "Конда́къ и҃"
navigation:
  key: akathists-nina-15
  title: "Конда́къ и҃"
  parent: akathists-nina
  order: 15
type: "akathist"
---

## Конда́къ и҃:

<red>С</red>тра́нное чꙋ́до показа́сѧ на́мъ ѿ бг҃а, ꙗ҆́кѡ то́й, по бл҃госе́рдїю своемꙋ̀, странꙋ̀ і҆ве́рїю содѣ́ла жре́бїемъ бг҃омт҃ре, и҆ въ зна́менїе своегѡ̀ бл҃говоле́нїѧ ѡ҆бита́ющымъ въ не́й, посла̀ ѿ пе́рвыхъ же дні́й благовѣствова́нїѧ ѡ҆ сп҃се́нїи люді́й честны́й хїтѡ́нъ гдⷭ҇а хрⷭ҇та̀ и҆ над̾ хїтѡ́номъ водрꙋзѝ живоно́сный сто́лпъ, ѿ негѡ́же и҆ подне́сь вѣ́рꙋющїи полꙋча́ютъ и҆сцѣлє́нїѧ: є҆щѐ же и҆ ꙗ҆вѝ въ не́й ди́внꙋю и҆ пресла́внꙋю бл҃говѣ́стницꙋ ст҃ꙋ́ю ні́нꙋ, и҆ кре́стъ со драги́ми є҆ѧ̀ власы̀ ко ѹ҆твержде́нїю ст҃ы́ѧ своеѧ̀ вѣ́ры дарова́. Сицєва́ѧ ѹ҆тѣшє́нїѧ и҆мꙋ́ще, мы̀, земноро́днїи, вознесе́мъ ѹ҆мы̀ и҆ сердца̀ своѧ̑ къ го́рнемꙋ црⷭ҇твїю и҆ просла́вимъ бл҃годе́ющаго на́мъ бг҃а, взыва́юще къ немꙋ̀ немо́лчнѡ: <red>А҆</red>ллилꙋ́їа.
