---
title: "І҆́косъ і҃"
navigation:
  key: akathists-nina-20
  title: "І҆́косъ і҃"
  parent: akathists-nina
  order: 20
type: "akathist"
---

## І҆́косъ і҃:

<red>С</red>тѣ́нꙋ нерꙋши́мꙋю воздви́же тѧ̀ гдⷭ҇ь, ст҃а́ѧ ні́но, и҆ показа̀ ѡ҆гражде́нїемъ на́шимъ ѿ всѧ́кихъ бѣ́дъ и҆ и҆сто́чникомъ и҆сцѣле́нїй нетлѣ́нное твоѐ тѣ́ло во странѣ̀ кѷзїкі́йстѣй, въ ве́си бо́дбе, и҆дѣ́же просвѣти́ла є҆сѝ ты̀ цари́цꙋ софі́ю и҆ наро́дъ є҆ѧ̀, да всѝ, предста́тельствомъ твои́мъ прїе́млюще ѿ бг҃а ми́лѡсти, воззове́мъ тѝ си́це:

<red>Р</red>а́дꙋйсѧ, стѣно̀ и҆ покро́ве, не кры́ющїйсѧ ѿ на́шегѡ притека́нїѧ: ра́дꙋйсѧ, гото́ваѧ по́моще и҆щꙋщымъ сп҃се́нїѧ и҆ и҆́стиннагѡ просвѣще́нїѧ. Ра́дꙋйсѧ, неѡскꙋдѣва́емый и҆сто́чниче бл҃гослове́нїй и҆ ми́лостей бж҃їихъ къ почита́ющымъ тѧ̀: ра́дꙋйсѧ, защи́тнице на́ша ѿ поги́бели и҆ напа́стей. Ра́дꙋйсѧ, благочести̑вымъ прави́телємъ на́шимъ вѣ́рное поможе́нїе: ра́дꙋйсѧ, подчинє́ннымъ и҆̀мъ лю́демъ наде́ждо и҆ ѹ҆строе́нїе тишины̀ и҆ благоде́нствїѧ. Р]а́дꙋйсѧ, и҆́стинное ѹ҆мире́нїе мѧтꙋ́щїѧсѧ пло́ти: ра́дꙋйсѧ, ра́дованїе дꙋ́шъ на́шихъ.

<red>Р</red>а́дꙋйсѧ, ст҃а́ѧ, равноапⷭ҇льнаѧ ні́но, просвѣти́тельнице грꙋ́зїи.
