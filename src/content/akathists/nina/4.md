---
title: "І҆́косъ в҃"
navigation:
  key: akathists-nina-4
  title: "І҆́косъ в҃"
  parent: akathists-nina
  order: 4
type: "akathist"
---

## І҆́косъ в҃:

<red>Р</red>а́зꙋмъ бжⷭ҇твенный возжелѣ́вши ѹ҆разꙋмѣ́ти ст҃а́ѧ ні́на, не є҆ди́ножды и҆спы́товаше ѿ наста́вницы своеѧ̀ нїанфо́ры, ꙗ҆́же и҆звѣ́стна бы́ша ѡ҆ гдⷭ҇ѣ сп҃си́телѣ на́шемъ и҆ є҆гѡ̀ ст҃ѣ́мъ хїтѡ́нѣ, наꙋче́ннаѧ же ѿ неѧ̀ и҆́стинными позна̑нїи, восхотѣ̀ поклони́тисѧ вседраго́мꙋ хїтѡ́нꙋ и҆ мѣ́стꙋ по́двигѡвъ ст҃ы́хъ а҆пⷭ҇тѡлъ. Мы́ же, благоговѣ́нїѧ къ жи́зни ст҃ы́ѧ ні́ны и҆спо́лненнїи, прославлѧ́емъ ю҆̀ си́це:

<red>Р</red>а́дꙋйсѧ, и҆́стины црⷭ҇твїѧ бж҃їѧ ѹ҆разꙋмѣ́ти и҆мꙋ́щаѧ: ра́дꙋйсѧ, ѿ ю҆́ности хрⷭ҇та̀ возлюби́вшаѧ. Ра́дꙋйсѧ, ѿ мла́дости ма́терїю свое́ю сꙋса́нною бл҃гоче́стїю наꙋче́ннаѧ: ра́дꙋйсѧ, ѻ҆тца̀ своегѡ̀ завꙋлѡ́на ѹ҆тѣше́нїе. Ра́дꙋйсѧ, ст҃и́телемъ їꙋвена́лїемъ въ стра́сѣ бж҃їи ѹ҆пасе́ннаѧ: ра́дꙋйсѧ, бж҃їимъ словесє́мъ ѡ҆бꙋче́ннаѧ. Ра́дꙋйсѧ, во ст҃ѣ́мъ гра́дѣ і҆ерⷭ҇ли́ме возраще́ннаѧ: ра́дꙋйсѧ, тече́нїемъ свои́мъ къ сла́вѣ бж҃їей во мла́дости прⷭ҇ныхъ ѹ҆диви́вшаѧ. Ра́дꙋйсѧ, земны́мъ бла́гѡмъ нбⷭ҇наѧ предпоче́тшаѧ.

<red>Р</red>а́дꙋйсѧ, ст҃а́ѧ, равноапⷭ҇льнаѧ ні́но, просвѣти́тельнице грꙋ́зїи.
