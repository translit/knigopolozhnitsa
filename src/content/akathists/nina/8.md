---
title: "І҆́косъ д҃"
navigation:
  key: akathists-nina-8
  title: "І҆́косъ д҃"
  parent: akathists-nina
  order: 8
type: "akathist"
---

## І҆́косъ д҃:

<red>С</red>лы́шавъ ст҃и́тель гра́да гдⷭ҇нѧ і҆ꙋвена́лїй, ꙗ҆́кѡ прест҃а́ѧ бцⷣа призва̀ тѧ̀ проповѣ́дати сло́во бж҃їе во жре́бїи є҆ѧ̀, во странѣ̀ і҆́верстѣй, и҆ дарова́ тѝ въ видѣ́нїи крⷭ҇тъ, є҆го́же ты̀ ѡ҆бвила̀ є҆сѝ власы̀ свои́ми, нача̀ сла́вити бг҃а, сп҃са́ющагѡ человѣ́ки, и҆ зва́ти тебѣ̀ си́це:

<red>Р</red>а́дꙋйсѧ, блгⷣтїю бж҃їею приѡсѣне́ннаѧ: ра́дꙋйсѧ, смире́нїемъ дх҃а дерзнове́нїе ко гдⷭ҇ꙋ і҆и҃сꙋ и҆ пречⷭ҇тѣй є҆гѡ̀ мт҃ри приѡбрѣ́тшаѧ. Ра́дꙋйсѧ, ѡ҆бра́дованнаѧ ꙗ҆вле́нїемъ бг҃омт҃ре: ра́дꙋйсѧ, пресла̑дкаѧ словеса̀ ѿ бж҃їѧ мт҃ре слы́шавшаѧ. Ра́дꙋйсѧ, съ не́ю ꙗ҆́кѡ со дрꙋги́нею бесѣ́довавшаѧ: ра́дꙋйсѧ, бл҃гоговѣ́йнѡ і҆ерⷭ҇ли́мскою бра́тїею почте́ннаѧ. Ра́дꙋйсѧ, ѹ҆гото́ванїе ко просвѣще́нїю на́шемꙋ незаходи́мымъ свѣ́томъ: ра́дꙋйсѧ, свѣщѐ, бг҃омъ возжжє́ннаѧ, во є҆́же разгони́ти мра́къ нече́стїѧ. Ра́дꙋйсѧ, честны́й крⷭ҇тъ зало́гъ твоегѡ̀ преꙋспѣ́ѧнїѧ во благовѣ́стїи прїи́мшаѧ.

<red>Р</red>а́дꙋйсѧ, ст҃а́ѧ, равноапⷭ҇льнаѧ ні́но, просвѣти́тельнице грꙋ́зїи.
