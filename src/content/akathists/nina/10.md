---
title: "І҆́косъ є҃"
navigation:
  key: akathists-nina-10
  title: "І҆́косъ є҃"
  parent: akathists-nina
  order: 10
type: "akathist"
---

## І҆́косъ є҃:

<red>В</red>и́дѣвшѧ хрⷭ҇тѡ́вы невѣ̑сты, ꙗ҆̀же со ст҃о́ю ні́ною и҆ рїѱїмі́ею посто́мъ и҆ моли́твою сп҃са́хꙋсѧ, нечести̑ваѧ помышлє́нїѧ беззако́нновавшагѡ дїоклитїа́на, хотѧ́щагѡ рїѱїмі́ю поѧ́ти въ женꙋ̀ себѣ̀ и҆ і҆дѡлослꙋже́нїю наꙋчи́ти, всѧ̑ кꙋ́пнѡ бѣжа́ша та́йнѡ и҆з̾ і҆́дѡлнагѡ гра́да ри́ма во странꙋ̀ а҆рме́нскꙋю: таможе пре́даны бѧ́хꙋ сме́рти повеле́нїемъ ꙗ҆зы́чествовавшагѡ царѧ̀ тѷрїда́та. Ст҃ꙋ́ю же ні́нꙋ гдⷭ҇ь ѿ сѣте́й дїоклитїа́на и҆ тѷрїдата спасѐ и҆ приведѐ ю҆̀ благовѣ́стїѧ ра́ди сло́ва є҆ѵⷢ҇льскагѡ во і҆ве́рїю. Тѣ́мже и҆ мы̀, ра́дꙋющесѧ семꙋ̀ промышле́нїю бж҃їю ѡ҆ спасе́нїи люді́й, восхвалѧ́емъ бж҃їю посла́нницꙋ, ст҃ꙋ́ю ні́нꙋ, зовꙋ́ще:

<red>Р</red>а́дꙋйсѧ, пребыва́нїемъ свои́мъ въ ри́мѣ пꙋ́ть благовѣ́стїѧ себѣ̀ ѹ҆ѧсни́вшаѧ: ра́дꙋйсѧ, несокрꙋши́мостїю дꙋ́ха и҆ ди́внымъ мꙋ́жествомъ въ слꙋже́нїи сло́ва бж҃їѧ просла́вившаѧсѧ. Ра́дꙋйсѧ, трꙋ́дный пꙋ́ть во і҆ве́рїю безро́потнѡ во сла́вꙋ бж҃їю проше́дшаѧ: ра́дꙋйсѧ, блгⷣтїю бж҃їею ѿ рꙋ́ки дїоклитїа́на и҆ тѷрїдата и҆зба́вленнаѧ. Ра́дꙋйсѧ, сꙋ́щыѧ ѹ҆ го́ръ трїале́тских гла́сомъ смире́нїѧ ѡ҆гласи́вшаѧ: ра́дꙋйсѧ, ѡ҆́бразомъ кро́тости ми́ръ въ дꙋша́хъ ѹ҆тверди́вшаѧ. Ра́дꙋйсѧ, воне́ю благоꙋха́нїѧ слове́съ хрⷭ҇то́выхъ мнѡ́ги ѡ҆благоꙋха́вшаѧ: ра́дꙋйсѧ, ѹ҆твержде́нїе на́ше на пꙋтѝ сп҃се́нїѧ. Ра́дꙋйсѧ, ꙗ҆́кѡ тобо́ю сподоблѧ́емсѧ бла̑гъ вѣ́чныхъ.

<red>Р</red>а́дꙋйсѧ, ст҃а́ѧ равноапⷭ҇льнаѧ ні́но, просвѣти́тельнице грꙋ́зїи.
