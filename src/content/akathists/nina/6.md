---
title: "І҆́косъ г҃"
navigation:
  key: akathists-nina-6
  title: "І҆́косъ г҃"
  parent: akathists-nina
  order: 6
type: "akathist"
---

## І҆́косъ г҃:

<red>И҆</red>мꙋ́щи ст҃а́ѧ ні́на непоколеби́мꙋю ре́вность ко бл҃гоꙋгожде́нїю гдⷭ҇еви, возгара́шесѧ жела́нїемъ прїитѝ во странꙋ̀ і҆́верскꙋю и҆ поклони́тисѧ та́мѡ сокровє́ннымъ ст҃ы́нѧмъ. мы́ же, ви́дѧще въ не́й таково́е ст҃о́е ревнова́нїе, возопїи́мъ къ не́й:

<red>Р</red>а́дꙋйсѧ, и҆змла́да сꙋетꙋ̀ мі́ра презрѣ́вшаѧ: ра́дꙋйсѧ, и҆́стиннꙋю мꙋ́дрость возлюби́вшаѧ. Ра́дꙋйсѧ, вѣ́рное сокро́вище бг҃омꙋ́дрїѧ въ бжⷭ҇твеннѣмъ ѹ҆че́нїи ѡ҆брѣ́тшаѧ: ра́дꙋйсѧ, возлюби́вшихъ сꙋетꙋ̀ мі́ра добродѣ́тельнымъ житїе́мъ превозше́дшаѧ. Ра́дꙋйсѧ, на непоколеби́мѣмъ ка́мени за́повѣдей хрⷭ҇то́выхъ ѹ҆тверди́вшаѧсѧ: ра́дꙋйсѧ, пре́данностїю во́лѣ бж҃їей а҆́гг҃лы и҆ человѣ́ки ѹ҆диви́вшаѧ. Ра́дꙋйсѧ, посто́мъ и҆ мл҃твою пло́ть свою̀ дꙋ́хови покори́вшаѧ: ра́дꙋйсѧ, любо́вїю свое́ю ко хра́мꙋ бж҃їю томꙋ́жде мнѡ́ги наꙋчи́вшаѧ. Ра́дꙋйсѧ, добро́тою нра́ва къ слꙋже́нїю а҆пⷭ҇льства ѹ҆гото́вившаѧсѧ: ра́дꙋйсѧ, чре́з̾ добродѣ́тельное житїѐ своѐ сосꙋ́домъ дх҃а ст҃а́гѡ содѣ́лавшаѧсѧ.

<red>Р</red>а́дꙋйсѧ, ст҃а́ѧ, равноапⷭ҇льнаѧ ні́но, просвѣти́тельнице грꙋ́зїи.
