---
title: "І҆́косъ з҃"
navigation:
  key: akathists-nina-14
  title: "І҆́косъ з҃"
  parent: akathists-nina
  order: 14
type: "akathist"
---

## І҆́косъ з҃:

<red>Н</red>о́ваѧ жи́знь даде́сѧ сыновѡ́мъ і҆ве́рїи прїѧ́тїемъ ѿ ні́ны сло́ва и҆́стины, вси́ бо ѿ неѧ̀ крести́шасѧ ба́нею водно́ю во ѡ҆чище́нїе своѐ ѿ грѣхѡ́въ и҆ ѡ҆свѧще́нїе и҆ досто́йни содѣ́лашасѧ прїима́ти ѿ бг҃а и҆зцѣлє́нїѧ мольба́ми сеѧ̀ предста́тельницы: ца́рь мирїа́нъ, блгⷣтїю бж҃їею прозрѣ́въ ѿ слѣпоты̀, и҆́стиннагѡ бг҃а ѹ҆разꙋмѣ̀ и҆ хрⷭ҇та̀ и҆сповѣ́да: цари́ца на́на возста̀ ѿ ѻ҆дра̀ болѣ́зни, ѻ҆́трокъ же и҆́хъ ѿ дꙋ́ха ѕла́гѡ свободи́сѧ, и҆ всѝ въ кꙋпѣ́ли пакибытїѧ̀ возроди́шасѧ. сегѡ̀ ра́ди всѝ наро́ди, ви́дѧще такѡва́ѧ, по до́лгꙋ прославлѧ́ютъ па́мѧть ст҃ы́ѧ ні́ны, воспѣва́юще є҆́й си́це:

<red>Р</red>а́дꙋйсѧ, невѣ́рїе царѧ̀ мирїа́на въ вѣ́рꙋ ѡ҆брати́вшаѧ: ра́дꙋйсѧ, вѣ́рное тогѡ̀ и҆сповѣда́нїе прїе́мшаѧ. Ра́дꙋйсѧ, томꙋ́жде ѿ слѣпоты̀ и҆сцѣле́нїе пода́вшаѧ: ра́дꙋйсѧ, і҆́дѡлѡмъ поклоне́нїе ѹ҆гаси́вшаѧ. Ра́дꙋйсѧ, свобожде́нїе ѿ ꙗ҆зы́ческихъ заблꙋжде́нїй: ра́дꙋйсѧ, ѡ҆чище́нїе нра́вѡвъ. Ра́дꙋйсѧ, и҆збавле́нїе ѿ и҆скꙋше́нїй: ра́дꙋйсѧ, дарова́нїе благодѣѧ́нїй тре́бꙋющымъ.

<red>Р</red>а́дꙋйсѧ, ст҃а́ѧ, равноапⷭ҇льнаѧ ні́но, просвѣти́тельнице грꙋ́зїи.
