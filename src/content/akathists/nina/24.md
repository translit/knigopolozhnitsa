---
title: "І҆́косъ в҃і"
navigation:
  key: akathists-nina-24
  title: "І҆́косъ в҃і"
  parent: akathists-nina
  order: 24
type: "akathist"
---

## І҆́косъ в҃і:

<red>П</red>ою́ще твоѐ къ бг҃ꙋ ѿше́ствїе, всехва́льнаѧ ні́но, почита́емъ тво́й по́двигъ а҆по́стольства, велича́емъ ре́вность по Бозе, хва́лимъ долготерпѣ́нїе, сла́вимъ смире́нїе и҆ ѹ҆блажа́емъ кончи́нꙋ твою̀, чꙋдесы̀ бо мно́гими по ѿше́ствїи твое́мъ ди́внѡ просла́виласѧ є҆сѝ; ѡ҆ ни́хже дивѧ́щесѧ, вопїе́мъ тѝ си́це:

<red>Р</red>а́дꙋйсѧ, въ сожи́тельство а҆́гг҃льскихъ чинѡ́въ и҆ ст҃ы́хъ любе́знѣ прїѧ́таѧ: ра́дꙋйсѧ, собо́рꙋ а҆пⷭ҇льскомꙋ сопричте́ннаѧ. Ра́дꙋйсѧ, съ ли́ки и҆збра́нныхъ бж҃їихъ въ черто́гъ нбⷭ҇ный все́льшаѧсѧ: ра́дꙋйсѧ, злата́ѧ кади́льнице, ѳѷмїа́мъ мл҃твы ѡ҆ на́съ бг҃ꙋ приносѧ́щаѧ. Ра́дꙋйсѧ, лицезрѣ́нїемъ нбⷭ҇ныхъ вѣ́чное бл҃же́нство вкꙋша́ющаѧ: ра́дꙋйсѧ, съ равноапⷭ҇льными кѡнстанті́номъ и҆ є҆ле́ною сла́вимаѧ. Ра́дꙋйсѧ, наро́домъ грꙋзи́нскимъ и҆ всѣ́ми правосла́вными велича́емаѧ: ра́дꙋйсѧ, чꙋде́съ хрⷭ҇то́выхъ сокро́вище. Ра́дꙋйсѧ, ꙗ҆́кѡ ѿ честна́гѡ креста̀, власы̑ твои́ми пови́тагѡ, и҆сцѣле́нїе дꙋ́шъ и҆ тѣле́съ полꙋча́емъ: ра́дꙋйсѧ, ꙗ҆́кѡ ѿ ст҃ы́хъ моще́й твои́хъ бл҃гопотре́бнꙋю по́мощь ѡ҆брѣта́емъ.

<red>Р</red>а́дꙋйсѧ, ст҃а́ѧ, равноапⷭ҇льнаѧ ні́но, просвѣти́тельнице грꙋ́зїи.
