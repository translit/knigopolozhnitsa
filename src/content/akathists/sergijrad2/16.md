---
title: "І҆́косъ и҃"
navigation:
  key: akathists-sergijrad2-16
  title: "І҆́косъ и҃"
  parent: akathists-sergijrad2
  order: 16
type: "akathist"
---

## І҆́косъ и҃:

<red>В</red>е́сь ро́дъ рѡссі́йскїй, воеди́нѡ совокꙋпле́нный, не возмо́жетъ бл҃года́рственнагѡ возда́ти похвале́нїѧ предста́тельствꙋ твоемꙋ̀, достохва́льне се́ргїе: не то́чїю бо бли́зъ притека́ющихъ къ цѣльбоно́сномꙋ твоемꙋ̀ гро́бꙋ, но и҆ дале́че ѿстоѧ́щихъ, и҆ призыва́ющихъ всече́стное твоѐ и҆́мѧ, те́плымъ твои́мъ предста́тельствомъ защища́еши и҆ храни́ши ѿ всѧ́кагѡ ѕла̀. Є҆ли́кѡ ѹ҆̀бо возмо́жнѡ бл҃года́рствꙋюще похвалѧ́емъ тѧ̀ такѡвы́ми гла́сы:

<red>Р</red>а́дꙋйсѧ, слꙋжи́телю бж҃їй ѡ҆ вѣ́рныхъ ѹ҆молѧ́ѧй: ра́дꙋйсѧ, наста́вниче грѣ́шныхъ къ нб҃сѝ направлѧ́ѧй. Ра́дꙋйсѧ, дꙋшѝ бѣ́дствꙋющїѧ и҆ тѣ́ла многомо́щный храни́телю: ра́дꙋйсѧ, ѡ҆скорблѧ́ємымъ те́плый покрови́телю. Ра́дꙋйсѧ, предводи́телю до́брый въ пꙋ́ть сп҃се́нїѧ текꙋ́щымъ: ра́дꙋйсѧ, защити́телю до́брый во бра́ни мі́ра сꙋ́щымъ. Ра́дꙋйсѧ, цѣли́телю и҆зѧ́щный болѣ́зни дꙋше́вной и҆ тѣле́сной: ра́дꙋйсѧ, просвѣти́телю чꙋ́дный ѻ҆бою̀ тмы̀ оче́сной. Ра́дꙋйсѧ, посѣти́телю ско́рый въ не́мощи лежа́щымъ: ра́дꙋйсѧ, ѹ҆тѣ́шителю мꙋ́дрый въ бѣда́хъ слезѧ́щымъ. Ра́дꙋйсѧ, пособи́телю крѣ́пкїй во́ємъ хрⷭ҇тїа̑нскимъ: ра́дꙋйсѧ, прогони́телю стра́шный по́лчищємъ пога́нскимъ.

<red>Р</red>а́дꙋйсѧ, прпⷣбне чꙋдотво́рче се́ргїе, ѻ҆́ч҃е на́шъ.
