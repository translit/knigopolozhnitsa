---
title: "Конда́къ ѳ҃"
navigation:
  key: akathists-sergijrad2-17
  title: "Конда́къ ѳ҃"
  parent: akathists-sergijrad2
  order: 17
type: "akathist"
---

## Конда́къ ѳ҃:

<red>В</red>сѧ́кꙋю стѧжа́лъ є҆сѝ чꙋдодѣ́йствїѧ си́лꙋ, блгⷣтїю ди́внагѡ во ст҃ы́хъ свои́хъ бг҃а, всебога́те се́ргїе: не то́кмѡ бѣ́сы ѿ человѣ̑къ ды́момъ мл҃твъ твои́хъ прогна́лъ є҆сѝ, ꙗ҆́кѡ рафаи́лъ: прокажє́нныѧ ѡ҆чи́стилъ є҆сѝ, въ пролїѧ́нїи пред̾ бг҃омъ сле́зъ, ꙗ҆́кѡ во і҆ѻрда́нѣ є҆лїссе́й: плѣнє́нныѧ ѿ ва̑рваръ, ско́ро предвари́въ ѡ҆свободи́лъ є҆сѝ, ꙗ҆́кѡ нїкола́й чꙋ́дный: ѹ҆ме́ршагѡ же ѻ҆́трока воскреси́въ, животворѧ́щемꙋ мє́ртвыѧ, и҆ зовꙋ́шемꙋ не сꙋ̑щаѧ, ꙗ҆́кѡ сꙋ̑щаѧ, бг҃ꙋ, ѡ҆ всѣ́хъ пресла́вныхъ твои́хъ чꙋдотворе́нїихъ созыва́лъ є҆сѝ всѣ́хъ воспѣ́ти: <red>А҆</red>ллилꙋ́їа.
