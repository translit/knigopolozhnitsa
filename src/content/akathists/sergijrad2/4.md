---
title: "І҆́косъ в҃"
navigation:
  key: akathists-sergijrad2-4
  title: "І҆́косъ в҃"
  parent: akathists-sergijrad2
  order: 4
type: "akathist"
---

## І҆́косъ в҃:

<red>Р</red>а́зꙋмъ безчи́сленный подава́ѧ лю́демъ бг҃ъ разꙋ́мѡвъ гдⷭ҇ь, ѿве́рзе тебѣ̀ ѹ҆́мъ разꙋмѣ́ти писа̑нїѧ, се́ргїе прпⷣбне, пре́жде ко́снꙋ и҆ неꙋдо́бнꙋ ко и҆з̾ꙋче́нїю кни́жныѧ премꙋ́дрости бы́вшꙋ, да ꙗ҆ви́тсѧ, ꙗ҆́кѡ не ѿ человѣ̑къ, но ѿ бг҃а прїѧ́лъ є҆сѝ ра́зꙋмъ кни́жный: ѡ҆ не́мже ѡ҆бра́дованный ѿ ꙗ҆́вльшагѡсѧ тебѣ̀ во ѡ҆́бразѣ и҆́ночестѣмъ а҆́гг҃ла, прїимѝ ѿ на́съ ра́достное пѣ́нїе сїѐ:

<red>Р</red>а́дꙋйсѧ, и҆з̾ꙋчи́вый во пе́рвыхъ че́сти сло́во, є҆́же въ нача́лѣ бѣ̀ ѹ҆ бг҃а: ра́дꙋйсѧ, ѡ҆брѣты́й въ не́мъ сокро́вище премꙋ́дрости и҆ ра́зꙋма мно́га. Ра́дꙋйсѧ, на хартїѝ тѣлесѐ хрⷭ҇то́ва, а҆́ки пѧ́ть слове́съ, пѧ́ть ꙗ҆́звъ больши́хъ прочита́вый: ра́дꙋйсѧ, въ писа́нїи то́мъ живо́тъ вѣ́чный и҆спыта́вый. Ра́дꙋйсѧ, ѹ҆́мъ тво́й къ нб҃сѝ чте́нїемъ кни́гъ бжⷭ҇твенныхъ воспери́вый: ра́дꙋйсѧ, во творе́нїи рꙋкꙋ̀ є҆гѡ̀ себѣ̀ поꙋчи́вый. Ра́дꙋйсѧ, навы́кнꙋвый храни́ти стра́хъ бж҃їй премꙋ́дрости нача́ло: ра́дꙋйсѧ, всѣ̑мъ соꙋча́щымсѧ къ тебѣ̀ бы́вый добродѣ́тели зерца́ло. Ра́дꙋйсѧ, на скрижа̑ли срⷣца своегѡ̀ зако́нъ бж҃їй написа́вый: ра́дꙋйсѧ, ѹ҆че́нїе сїѐ всѣ̑мъ послꙋ́шающымъ тѧ̀ преда́вый. Ра́дꙋйсѧ, ю҆́ность твою̀ въ цѣломꙋ́дрїи ѡ҆бꙋчи́вый: ра́дꙋйсѧ, ꙗ҆́кѡ дѣ́вꙋ чи́стꙋ женихꙋ̀ хрⷭ҇тꙋ̀ себѐ ѡ҆брꙋчи́вый.

<red>Р</red>а́дꙋйсѧ, прпⷣбне чꙋдотво́рче се́ргїе, ѻ҆́ч҃е на́шъ.
