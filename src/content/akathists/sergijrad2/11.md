---
title: "Конда́къ ѕ҃"
navigation:
  key: akathists-sergijrad2-11
  title: "Конда́къ ѕ҃"
  parent: akathists-sergijrad2
  order: 11
type: "akathist"
---

## Конда́къ ѕ҃:

<red>П</red>роповѣ́дꙋетъ рѡссі́йскїй ро́дъ пресла̑внаѧ и҆ неисчє́тнаѧ твоѧ̑ чꙋдеса̀, и҆зрѧдносла́вне чꙋдотво́рче се́ргїе: ко́ль мно́зи ѿ дꙋхѡ́въ нечи́стыхъ и҆зба́влени тобо́ю бы́ша, ко́ль мнѡ́зи ѿ разли́чныхъ недꙋ́гѡвъ, бѣ́дъ и҆ напа́стей твои́ми спасо́шасѧ мл҃твами. ты́ бо є҆сѝ крѣ́пкїй во бра́нехъ сꙋ́щымъ помо́щникъ, болѧ́щымъ вра́чъ, ѡ҆би̑димымъ застꙋ́пникъ: ты̀ всѣ̑мъ всѧ̑ могі́й ѡ҆ чꙋдодѣ́йствꙋющемъ тобо́ю хрⷭ҇тѣ, да всѣ́хъ наꙋчи́ши пѣ́ти: <red>А҆</red>ллилꙋ́їа.
