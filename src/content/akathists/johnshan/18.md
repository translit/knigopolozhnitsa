---
title: "І҆́косъ ѳ҃"
navigation:
  key: akathists-johnshan-18
  title: "І҆́косъ ѳ҃"
  parent: akathists-johnshan
  order: 18
type: "akathist"
---

## І҆́косъ ѳ҃:

<red>В</red>ѣті́и многовѣща́ннїи не возмо́гꙋтъ и҆зѻбрази́ти по достоѧ́нїю ст҃ости житїѧ̀ твоегѡ̀, ѽ првⷣне ѻ҆́тче і҆ѡа́нне, поне́же до́мъ бл҃года́ти неизрече́ннагѡ бг҃а бы́лъ є҆сѝ; мы́ же не мо́жемъ ѹ҆молча́ти, чꙋдесѝ, ꙗ҆вле́нꙋ на́шемꙋ маловѣ́рномꙋ вѣ́кꙋ дивѧ́щесѧ, и҆ прославлѧ́емъ тѧ̀ си́це:

<red>Р</red>а́дꙋйсѧ, бжⷭ҇твенныхъ наставле́нїй пала́то. Ра́дꙋйсѧ, ꙗ҆́кѡ смире́ннымъ дѣ́ланїемъ а҆́гг҃лы сослꙋжи̑тели себѣ̀ сотвори́вый. Ра́дꙋйсѧ, ѡ҆брѣты́й вѣ́чное и҆ нерꙋкотво́рное жили́ще на небесѣ́хъ. Ра́дꙋйсѧ, враче́бнице, въ не́йже всѧ́къ недꙋ́гъ ѿ бг҃а врачꙋ́етсѧ. Ра́дꙋйсѧ, мл҃твеннагѡ по́двига храни́лище. Ра́дꙋйсѧ, ѡ҆свѧ́щенный хра́ме дх҃а ст҃а́гѡ.

<red>Р</red>а́дꙋйсѧ, ст҃и́телю ѻ҆́тче і҆ѡа́нне, въ бѣда́хъ ско́рый помо́щниче.
