---
title: "І҆́косъ а҃і"
navigation:
  key: akathists-johnshan-22
  title: "І҆́косъ а҃і"
  parent: akathists-johnshan
  order: 22
type: "akathist"
---

## І҆́косъ а҃і:

<red>С</red>вѣтода́тельна свѣти́льника правосла́вїѧ сꙋ́щимъ во мра́цѣ невѣ́дѣнїѧ зри́мъ тѧ̀, ста́да хрⷭ҇то́ва до́брый па́стырю. Та́кѡ и҆ по ѹ҆спе́нїи твое́мъ ꙗ҆влѧ́еши и҆́стинꙋ невѣ́дꙋщимъ є҆ѧ̀, просвѣща́ѧ дꙋ́ши вѣ́рныхъ, вопїю́щихъ тѝ такова̑ѧ:

<red>Р</red>а́дꙋйсѧ, просвѣще́нїе мꙋ́дростїю бж҃їею сꙋ́щихъ въ невѣ́рїи. Ра́дꙋйсѧ, ра́дꙋго ти́хїѧ ра́дости кро́ткихъ. Ра́дꙋйсѧ, гро́ме, ѹ҆страша́ѧй во грѣсѣ̀ ѹ҆по́рствꙋющихъ. Ра́дꙋйсѧ, мо́лнїе, є҆́рєси пожига́ющаѧ. Ра́дꙋйсѧ, ѡ҆дожде́нїе догма́тѡвъ правосла́вїѧ. Ра́дꙋйсѧ, ѡ҆роше́нїе бг҃омы́слїѧ.

<red>Р</red>а́дꙋйсѧ, ст҃и́телю ѻ҆́тче і҆ѡа́нне, въ бѣда́хъ ско́рый помо́щниче.
