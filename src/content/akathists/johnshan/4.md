---
title: "І҆́косъ в҃"
navigation:
  key: akathists-johnshan-4
  title: "І҆́косъ в҃"
  parent: akathists-johnshan
  order: 4
type: "akathist"
---

## І҆́косъ в҃:

<red>Р</red>а́зꙋмъ и҆мѣ́ѧй преиспо́лненный любвѐ, кꙋ́пнѡ и҆ бг҃осло́вїѧ, бг҃омꙋ́дре і҆ѡа́нне, и҆ бг҃опозна́нїемъ ѹ҆мꙋдре́нный, и҆ къ стра́ждꙋщимъ лю́демъ любо́вїю ѹ҆крашенный, познавати и҆стиннагѡ бг҃а на́съ наꙋчи, да и҆ мы во ѹ҆миле́нїи вопїе́мъ тѝ:

<red>Р</red>а́дꙋйсѧ, непоколеби́маѧ тверды́не и҆́стины правосла́вїѧ. Ра́дꙋйсѧ, драгоцѣ́нный сосꙋ́де дх҃а ст҃а́гѡ. Ра́дꙋйсѧ честны́й ѡ҆бличи́телю невѣ́рїѧ и҆ лжеꙋче́нїѧ. Ра́дꙋйсѧ, ре́вностный и҆сполни́телю за́повѣдей бж҃їихъ. Ра́дꙋйсѧ, подви́жниче не даѧ́й на ло́же себѣ̀ ѿдохнове́нїѧ. Ра́дꙋйсѧ, возлю́бленный па́стырю ста́да хрⷭ҇то́ва.

<red>Р</red>а́дꙋйсѧ, ст҃и́телю ѻ҆́тче і҆ѡа́нне, въ бѣда́хъ ско́рый помо́щниче.
