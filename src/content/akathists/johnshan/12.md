---
title: "І҆́косъ ѕ҃"
navigation:
  key: akathists-johnshan-12
  title: "І҆́косъ ѕ҃"
  parent: akathists-johnshan
  order: 12
type: "akathist"
---

## І҆́косъ ѕ҃:

<red>В</red>озсїѧ́въ првⷣностїю твое́ю, соверши́лъ є҆сѝ неисполни́мое, ѽ до́брый па́стырю: преклони́лъ бо є҆сѝ вла̑сти мїрскі̑ѧ сострада́ти ѡ҆ лю́дѣхъ твои́хъ. Тогѡ̀ ра́ди съ ни́ми кꙋ́пнѡ и҆ мы̀ бл҃года́рственнѡ вопїе́мъ тѝ:

<red>Р</red>а́дꙋйсѧ, па́стырю до́брый, па́ствѣ твое́й, пресе́льникѡмъ, тѝхое приста́нище ѹ҆гото́вавый. Ра́дꙋйсѧ, ѡ҆ дѣ́тѣхъ и҆ болѧ́щихъ наипа́че попече́нїе и҆мѣ́вый. Ра́дꙋйсѧ, ѹ҆се́рднѡ тѧ̀ призыва́ющымъ вѣ́рнѡ помога́ѧй. Ра́дꙋйсѧ, ꙗ҆́кѡ въ немощнѣ́мъ тѣлесѝ твое́мъ си́ла бж҃їѧ незави́стнѡ соверша́шесѧ. Ра́дꙋйсѧ, ѿрази́телю нападе́нїѧ нечести́выхъ. Ра́дꙋйсѧ, помрачи́телю лжѝ и҆ проѧви́телю и҆́стины.

<red>Р</red>а́дꙋйсѧ, ст҃и́телю ѻ҆́тче і҆ѡа́нне, въ бѣда́хъ ско́рый помо́щниче.
