---
title: "І҆́косъ є҃"
navigation:
  key: akathists-johnshan-10
  title: "І҆́косъ є҃"
  parent: akathists-johnshan
  order: 10
type: "akathist"
---

## І҆́косъ є҃:

<red>В</red>и́димъ мно́гꙋю по́мощь твою̀ въ напа́стѣхъ и҆ ѡ҆бстоѧ́нїихъ, пребл҃же́нне ѻ҆́тче і҆ѡа́нне, дерзнове́нный бо хода́тай пред̾ прⷭ҇то́ломъ бж҃їимъ и҆ ско́рый въ бѣда́хъ помо́щникъ є҆сѝ. Тогѡ̀ ра́ди и҆ мы̀ на твоѐ предста́тельство пред̾ бг҃омъ ѹ҆пова́емъ и҆ вопїе́мъ тѝ:

<red>Р</red>а́дꙋйсѧ, стїхі́й ѡ҆па́сныхъ прогони́телю. Ра́дꙋйсѧ, мл҃твою твое́ю ѿ нꙋ́ждъ и҆збавлѧ́ѧй. Ра́дꙋйсѧ, а҆́лчꙋщымъ хлѣ́ба при́сный пода́телю. Ра́дꙋйсѧ, прїꙋготовлѧ́ѧй просѧ́щимъ и҆з̾ѻби́лїе. Ра́дꙋйсѧ, ѹ҆тѣ́шителю въ ско́рбехъ сꙋ́щихъ. Ра́дꙋйсѧ, мно́гихъ па́дшихъ ѿ поги́бели и҆схи́тивый.

<red>Р</red>а́дꙋйсѧ, ст҃и́телю ѻ҆́тче і҆ѡа́нне, въ бѣда́хъ ско́рый помо́щниче.
