---
title: "І҆́косъ ѳ҃"
navigation:
  key: akathists-stefansur-18
  title: "І҆́косъ ѳ҃"
  parent: akathists-stefansur
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́нные не возмо́гꙋтъ по достоѧ́нїю и҆зрещѝ твои́хъ бл҃годѣѧ́нїй мно́жєства, ст҃и́телю ѻ҆́ч҃е стефа́не, щедрода́тельнаѧ бо десни́ца твоѧ̀ всю́дꙋ досѧза́ше. Мы́ же бл҃госе́рдїю твоемꙋ̀ дивѧ́щесѧ, со ѹ҆миле́нїемъ взыва́емъ тѝ:

<red>Р</red>а́дꙋйсѧ, лꙋчꙋ̀ любвѐ бж҃їѧ пресвѣ́тлаѧ: ра́дꙋйсѧ, сокро́вище милосе́рдїѧ сп҃сова неистощи́мое. Ра́дꙋйсѧ, бли̑жнїѧ своѧ̑ па́че себє̀ возлюби́вый: ра́дꙋйсѧ, въ ме́ньшихъ бра́тїѧхъ твои́хъ самогѡ̀ хрⷭ҇та̀ ви́дѣвый. Ра́дꙋйсѧ, си́рыхъ пита́телю и҆ призрѣ́нїе: ра́дꙋйсѧ, скорбѧ́щихъ ѹ҆тѣше́нїе. Ра́дꙋйсѧ, страда́льцєвъ ѹ҆крѣпле́нїе: ра́дꙋйсѧ, ѡ҆би́димыхъ застꙋ́пниче.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
