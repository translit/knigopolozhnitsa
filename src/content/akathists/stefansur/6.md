---
title: "І҆́косъ г҃"
navigation:
  key: akathists-stefansur-6
  title: "І҆́косъ г҃"
  parent: akathists-stefansur
  order: 6
type: "akathist"
---

## І҆́косъ г҃:

<red>И҆</red>мѣ́ѧ въ се́рдце свое́мъ ѻ҆́гнь любвѐ бжⷭ҇твенныѧ, сп҃се́нїѧ ра́ди дꙋ́шъ человѣ́ческихъ па́стырски подвиза́лсѧ є҆сѝ, бг҃омꙋ́дре, проти́вꙋ ко́знемъ дїа́вѡльскимъ и҆ побѣди́тельнымъ крⷭ҇та̀ ѻ҆рꙋ́жїемъ, ꙗ҆́кѡ паꙋчи́нꙋ лꙋка́вогѡ сѣ̑ти разсѣка́лъ є҆сѝ. тѣ́мже прїимѝ ѿ на́съ пѣ́снь сїю̀:

<red>Р</red>а́дꙋйсѧ, ра́бе бж҃їй, благі́й и҆ вѣ́рный: ра́дꙋйсѧ, ѹ҆чи́телю смире́нїѧ и҆ цѣломꙋ́дрїѧ. Ра́дꙋйсѧ, ѡ҆́бразе кро́тости и҆ послꙋша́нїѧ: ра́дꙋйсѧ, наста́вниче дѣ́лъ до́брыхъ. Ра́дꙋйсѧ, ѻ҆гневи́дный сто́лпе, наставлѧ́ѧй на пꙋ́ть сп҃се́нїѧ: ра́дꙋйсѧ, свѣти́льниче свѣтоза́рный, вѣ́рныѧ просвѣща́ѧй. Ра́дꙋйсѧ, неисчерпа́емый сосꙋ́де блгⷣти хрⷭ҇то́вы: ра́дꙋйсѧ, чи́стое прїѧ́телище дх҃а ст҃а́гѡ.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
