---
title: "І҆́косъ д҃"
navigation:
  key: akathists-stefansur-8
  title: "І҆́косъ д҃"
  parent: akathists-stefansur
  order: 8
type: "akathist"
---

## І҆́косъ д҃:

<red>В</red>и́дѣвше въ тебѣ̀ сꙋ́рожстїи лю́дїе ст҃и́телѧ, ꙗ҆́кѡ а҆́гг҃ла, зна́менїе блгⷣти нбⷭ҇ныѧ носѧ́ща, возра́довашасѧ ра́достїю неизглаго́ланною: ты́ же до́брѣ внима́лъ себѣ̀ и҆ всемꙋ̀ ста́дꙋ, въ не́мъ же тѧ̀ дх҃ъ ст҃ы́й поста́ви є҆пⷭ҇копа, ѹ҆се́рднѡ па́слъ є҆сѝ це́к҃овь гдⷭ҇а и҆ бг҃а, ꙗ҆́кѡ сло́во возда́ти хотѧ̀: сегѡ̀ ра́ди ѹ҆бл҃жа́емъ тѧ̀, ѻ҆́ч҃е стефа́не, зовꙋ́ще:

<red>Р</red>а́дꙋйсѧ, человѣ́че бж҃їй, прпⷣбїемъ а҆́ки по́ѧсомъ златы́мъ препоѧ́санный: ра́дꙋйсѧ, дрꙋ́же хрⷭ҇то́въ, ст҃и́тельствомъ, а҆́ки би́серомъ драги́мъ преꙋкра́шенный. Ра́дꙋйсѧ, во́ине хрⷭ҇то́въ, непобѣди́мый: ра́дꙋйсѧ, стра́же до́мꙋ бж҃їѧ неꙋсы́пный. Ра́дꙋйсѧ, мздꙋ̀ трꙋдѡ́въ свои́хъ ѿ хрⷭ҇та̀ воспрїѧ́вый: ра́дꙋйсѧ, ꙗ҆́кѡ воше́лъ є҆сѝ въ ра́дость гдⷭ҇а своегѡ̀. Ра́дꙋйсѧ, страны̀ таври́ческой свѣ́тлое ѹ҆краше́нїе: ра́дꙋйсѧ, преди́вное ѡ҆сїѧ́нїе нбⷭ҇ныѧ сла́вы.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
