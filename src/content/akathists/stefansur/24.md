---
title: "І҆́косъ в҃і"
navigation:
  key: akathists-stefansur-24
  title: "І҆́косъ в҃і"
  parent: akathists-stefansur
  order: 24
type: "akathist"
---

## І҆́косъ в҃і:

<red>В</red>е́сь є҆сѝ въ вы́шнихъ, но и҆ ни́жнихъ не ѡ҆ставлѧ́еши, ст҃и́телю ѻ҆́ч҃е стефа́не, при́снѡ со хрⷭ҇то́мъ ца́рствꙋеши и҆ ѡ҆ на́съ грѣ́шныхъ мл҃твы къ немꙋ̀ возсыла́еши. Тѣ́мже во ѹ҆миле́нїи зове́мъ тѝ:

<red>Р</red>а́дꙋйсѧ, прибѣ́жище на́ше въ ско́рбехъ: ра́дꙋйсѧ, ско́рый помо́щниче въ бѣда́хъ сꙋ́щихъ. Ра́дꙋйсѧ, на неви̑димыѧ врагѝ на́шъ побо́рниче: ра́дꙋйсѧ, посѣти́телю въ не́мощехъ лежа́щихъ. Ра́дꙋйсѧ, ꙗ҆́кѡ хрⷭ҇тꙋ̀ до́бльственнѡ послѣ́довалъ є҆сѝ: ра́дꙋйсѧ, ꙗ҆́кѡ сладча́йшемꙋ і҆и҃сꙋ до конца̀ послꙋжи́лъ є҆сѝ. Ра́дꙋйсѧ, ꙗ҆́кѡ наслажда́ешисѧ лицезрѣ́нїѧ бж҃їѧ: ра́дꙋйсѧ, ꙗ҆́кѡ сподо́билсѧ є҆сѝ зрѣ́ти невече́рнїй де́нь црⷭ҇твїѧ хрⷭ҇то́ва.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
