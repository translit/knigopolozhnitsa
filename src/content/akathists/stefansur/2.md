---
title: "І҆́косъ а҃"
navigation:
  key: akathists-stefansur-2
  title: "І҆́косъ а҃"
  parent: akathists-stefansur
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ собесѣ́дниче и҆ человѣ́кѡвъ наста́вниче ны́нѣ, ꙗ҆́кѡ бж҃їй слꙋжи́телю, предстоѧ̀ съ вы́шними си́лами, ст҃и́телю стефа́не, мо́лиши ѡ҆ всѣ́хъ на́съ хрⷭ҇та̀ бг҃а на́шего, сегѡ̀ ра́ди бл҃года́рнѡ во ѹ҆миле́нїи зове́мъ тѝ:

<red>Р</red>а́дꙋйсѧ, чистото́ю и҆ свѧты́нею а҆́гг҃лѡмъ ѹ҆подо́бивыйсѧ: ра́дꙋйсѧ, посто́мъ и҆ бдѣ́нїемъ безстра́стїѧ дости́гнꙋвый. Ра́дꙋйсѧ, вѣ́рныхъ непрело́жное ѹ҆твержде́нїе: ра́дꙋйсѧ, невѣ́рныхъ бг҃омꙋ́дренное ѡ҆бличе́нїе. Ра́дꙋйсѧ, а҆пⷭ҇льскихъ преда́нїй вѣ́рный храни́телю: ра́дꙋйсѧ, непоколеби́мый правосла́вїѧ сто́лпе. Ра́дꙋйсѧ, тве́рдое ѡ҆гражде́нїе хрⷭ҇то́вой цр҃кви: ра́дꙋйсѧ, дѣ́лателю до́брый вертогра́да гдⷭ҇нѧ.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
