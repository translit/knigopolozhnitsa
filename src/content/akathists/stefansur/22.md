---
title: "І҆́косъ а҃і"
navigation:
  key: akathists-stefansur-22
  title: "І҆́косъ а҃і"
  parent: akathists-stefansur
  order: 22
type: "akathist"
---

## І҆́косъ а҃і:

<red>З</red>на́менїй чꙋдесы̀ тебѐ гдⷭ҇ь просла́ви, пребл҃же́нне стефа́не, прого́ниши бо дꙋ́хи и҆ врачꙋ́еши стра̑сти, дꙋ́ши же просвѣща́еши вѣ́рныхъ, си́це тебѣ̀ вопїю́щихъ:

<red>Р</red>а́дꙋйсѧ, по трꙋдѣ́хъ стра́нствїѧ земна́гѡ въ нбⷭ҇ныхъ селе́нїихъ сла́дцѣ почи́вый: ра́дꙋйсѧ, ꙗ҆́кѡ сме́рть прїѧ́вый, тлѣ́нїѧ же не позна́вый. Ра́дꙋйсѧ, со хрⷭ҇то́мъ, є҆гѡ̀ же возлю́билъ є҆сѝ: ра́дꙋйсѧ, со хрⷭ҇то́мъ, на вѣ́ки совокꙋпи́выйсѧ. Ра́дꙋйсѧ, црⷭ҇твїѧ нбⷭ҇нагѡ и҆ сла́вы вѣ́чныѧ наслѣ́дниче: ра́дꙋйсѧ, си́льнымъ мі́ра сегѡ̀ небоѧ́зненный сꙋда̀ бж҃їѧ провозвѣ́стниче. Ра́дꙋйсѧ, ꙗ҆́кѡ за и҆́стинꙋ претерпѣ́лъ є҆сѝ ско́рби: ра́дꙋйсѧ, ꙗ҆́кѡ стѧжа́лъ є҆сѝ изгна́нныхъ пра́вды ра́ди.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
