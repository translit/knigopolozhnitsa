---
title: "І҆́косъ з҃"
navigation:
  key: akathists-stefansur-14
  title: "І҆́косъ з҃"
  parent: akathists-stefansur
  order: 14
type: "akathist"
---

## І҆́косъ з҃:

<red>Б</red>жⷭ҇твенным дх҃омъ просвѣще́нъ, проповѣ́далъ є҆сѝ со дерзнове́нїемъ правосла́вїѧ преда́нїе, всебл҃же́нне стефа́не, и҆ мꙋчи́телѧ своегѡ̀ беззако́нна посрами́лъ є҆сѝ, въ заточе́нїе непра́вѣднѡ посыла́емъ. Мы́ же вѣ́дꙋще такова́ѧ, вопїе́мъ тебѣ̀ си́це:

<red>Р</red>а́дꙋйсѧ, за хрⷭ҇та̀ пострада́вый и҆ мꙋ́чимый: ра́дꙋйсѧ, тве́рдѡ є҆гѡ̀ и҆сповѣ́давый. Ра́дꙋйсѧ, всѣ́хъ наꙋчи́вый непосрамле́ннѡ покланѧ́тисѧ честны̑мъ і҆кѡ́намъ: ра́дꙋйсѧ, предста́телю пред̾ прⷭ҇то́ломъ бж҃їимъ, за на́съ грѣ́шныхъ. Ра́дꙋйсѧ, весе́лїе землѝ сꙋ́рожскїѧ: ра́дꙋйсѧ, царѧ̀ нечести́ваго ѡ҆бличи́телю. Ра́дꙋйсѧ, правосла́вїѧ ревни́телю: ра́дꙋйсѧ, нечести́выхъ є҆ресе́й ѡ҆бличи́телю.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
