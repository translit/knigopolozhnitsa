---
title: "І҆́косъ и҃"
navigation:
  key: akathists-stefansur-16
  title: "І҆́косъ и҃"
  parent: akathists-stefansur
  order: 16
type: "akathist"
---

## І҆́косъ и҃:

<red>Т</red>воегѡ̀ чи́стагѡ и҆ непоро́чнагѡ житїѧ̀, вели́кїй чꙋдотво́рче, человѣ́ческїй ѧ҆зы́къ восхвали́ти и҆ воспѣ́ти, прпⷣбїе твоѐ стефа́не, не возмо́жетъ: во всѣ́хъ бо по́двизѣхъ до́бльственнѣ подвиза́лсѧ є҆сѝ, нечести́ваго царѧ̀ ѡ҆бличи́лъ є҆сѝ, че́сти же і҆кѡ́ны наꙋчи́лъ є҆сѝ и҆ ѻ҆тцє́въ догма́ты, всемꙋ́дре, и҆сповѣ́далъ є҆сѝ, сегѡ̀ ра́ди ѹ҆бл҃жа́емъ тѧ̀ си́це:

<red>Р</red>а́дꙋйсѧ, а҆́гг҃лѡвъ сожи́телю: ра́дꙋйсѧ, а҆пⷭ҇лѡвъ ѹ҆добре́нїе. Ра́дꙋйсѧ, и҆́нокѡвъ ѹ҆краше́нїе: ра́дꙋйсѧ, ст҃и́телей сла́во. Ра́дꙋйсѧ, мꙋ́ченикѡвъ похвало̀: ра́дꙋйсѧ, сщ҃е́ннаѧ главо̀, ѿ пеле́нъ ѡ҆чи́стивый дх҃омъ. Ра́дꙋйсѧ, ꙗ҆́кѡ ѕвѣзда̀ свѣ́тлаѧ возсїѧ́вый: ра́дꙋйсѧ, ѿ среды̀ тмы̀ мнѡ́гїѧ и҆зведы́й.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
