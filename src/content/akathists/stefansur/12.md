---
title: "І҆́косъ ѕ҃"
navigation:
  key: akathists-stefansur-12
  title: "І҆́косъ ѕ҃"
  parent: akathists-stefansur
  order: 12
type: "akathist"
---

## І҆́косъ ѕ҃:

<red>В</red>и́дѧ себѐ поста́влена на степе́нь а҆рхїере́йства, ст҃и́телю ѻ҆́ч҃е стефа́не, не да́лъ є҆сѝ ѻ҆чи́ма твои́ма сна̀, нижѐ вѣ́ждома твои́ма дрема́нїѧ, поставлѧ́ѧ па́ствѣ твое́й па́стыри смы́слены и҆ всѧ̀ лю́ди ѹ҆правлѧ́ѧ ко сп҃се́нїю. Мы́ же вѣ́дꙋще тѧ̀ бы́ти пастыренача́льника бг҃омꙋ́дренна и҆ строи́телѧ до́мꙋ бж҃їѧ до́бра, взыва́емъ къ тебѣ̀ си́це:

<red>Р</red>а́дꙋйсѧ, крѣ́пкое корми́ло хрⷭ҇то́вы цр҃квы: ра́дꙋйсѧ, ни́вы гдⷭ҇ни ѹ҆се́рдный жа́телю. Ра́дꙋйсѧ, вѣ́рныхъ крѣ́пкое ѹ҆твержде́нїе: ра́дꙋйсѧ, невѣ́рныхъ бг҃омꙋ́дренное ѡ҆бличе́нїе. Ра́дꙋйсѧ, вѣ́рный та́йнъ ст҃ы́хъ строи́телю: ра́дꙋйсѧ, ꙗ҆́кѡ па́стырємъ твои̑мъ бл҃говре́менное и҆ безвре́менное проповѣ́дати заповѣ́далъ є҆сѝ. Ра́дꙋйсѧ, безстра́стїѧ сосꙋ́де чи́стый: ра́дꙋйсѧ, и҆змла́да хрⷭ҇та̀ возлюби́вый.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
