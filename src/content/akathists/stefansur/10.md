---
title: "І҆́косъ є҃"
navigation:
  key: akathists-stefansur-10
  title: "І҆́косъ є҃"
  parent: akathists-stefansur
  order: 10
type: "akathist"
---

## І҆́косъ є҃:

<red>С</red>тѣна̀ была̀ є҆сѝ по́мощи и҆ застꙋпле́нїѧ всѣ̑мъ безпо́мощнымъ и҆ напа́ствꙋємымъ, ст҃и́телю стефа́не, и҆ милосе́рдїѧ неистощи́мое сокро́вище. сегѡ̀ ра́ди ди́внагѡ во ст҃ы́хъ свои́хъ бг҃а сла́вѧще ѹ҆бл҃жа́емъ тѧ̀ си́це:

<red>Р</red>а́дꙋйсѧ, а҆рхїере́ю, ѿ самогѡ̀ гдⷭ҇а прорече́нный: ра́дꙋйсѧ, мꙋ́жꙋ жела́нїй, пастѝ ста́до хрⷭ҇то́во свы́ше и҆збра́нный. Ра́дꙋйсѧ, пастыренача́льника і҆и҃са хрⷭ҇та̀ бл҃говоле́нїе: ра́дꙋйсѧ, многосвѣ́тлый цр҃кве свѣти́льниче. Ра́дꙋйсѧ, а҆пⷭ҇лѡвъ соприча́стниче: ра́дꙋйсѧ, ст҃и́телей вели́кихъ сопресто́льниче. Ра́дꙋйсѧ, чистоты̀ серде́чныѧ сокро́вище: ра́дꙋйсѧ, смире́нїѧ хрⷭ҇то́ва зерца́ло.

<red>Р</red>а́дꙋйсѧ, стефа́не, и҆сповѣ́дниче хрⷭ҇то́въ и҆ чꙋдотво́рче.
