---
title: "Конда́къ є҃"
navigation:
  key: akathists-solovki-9
  title: "Конда́къ є҃"
  parent: akathists-solovki
  order: 9
type: "akathist"
---

## Конда́къ є҃:

<red>Б</red>г҃отє́чныѧ и҆ многосвѣ̑тлыѧ ѕвѣ́зды ꙗ҆ви́лисѧ є҆стѐ, прпⷣбнїи ѻ҆тцы̀ зѡсі́мо, савва́тїе и҆ ге́рмане, свѣтоза́рными и҆справлє́нїи за́повѣдей гдⷭ҇нихъ ѡ҆зарѧ́ющїи дꙋ́шы и҆ сердца̀ вѣ́рныхъ, и҆ препла́вающымъ въ нощѝ грѣхо́внагѡ ѡ҆мраче́нїѧ пꙋчи́нꙋ жите́йскагѡ мо́рѧ ѹ҆казꙋ́ющїи бл҃гонаде́жный пꙋ́ть ко бл҃же́нномꙋ приста́нищꙋ нбⷭ҇нагѡ црⷭ҇твїѧ. Тѣ́мже ꙗ҆ви́вшемꙋ вы̀ ꙗ҆́кѡ рꙋководи́тели и҆ наста́вники ко сп҃се́нїю, бл҃годѣ́телю бг҃ꙋ пои́мъ: <red>А҆</red>ллилꙋ́їа.
