---
title: "Конда́къ а҃і"
navigation:
  key: akathists-solovki-21
  title: "Конда́къ а҃і"
  parent: akathists-solovki
  order: 21
type: "akathist"
---

## Конда́къ а҃і:

<red>П</red>ѣ̑сни хвалє́бныѧ и҆ молє́нїѧ всеꙋмилє́ннаѧ приносѧ́ще, долготꙋ́ же пꙋ́тнꙋю и҆ ѻ҆па́снѡсти мо́рѧ ни во что́же вмѣнѧ́юще, притека́ютъ къ цѣльбонѡ́снымъ моще́мъ ва́шымъ ца́рїе и҆ кнѧ́зи, свѧти́тели и҆ вельмѡ́жи, бога́тїи и҆ ѹ҆бо́зїи, бли́жнїи и҆ да́льнїи, всѧ́къ во́зрастъ и҆ по́лъ, и҆ всѧ́кое вѣ́рныхъ совокꙋпле́нїе, и҆ ꙗ҆́кѡ ѿ неистощи́магѡ и҆сто́чника, по коегѡ́ждо свое́й потре́бѣ, прїе́млюще ѻ҆би̑льнаѧ врачєва́нїѧ, дꙋшє́внаѧ же и҆ тѣлє́снаѧ, прославлѧ́ютъ и҆ велича́ютъ бг҃а, таковꙋ́ю блгⷣть ва́мъ дарова́вшаго, пою́ще: <red>А҆</red>ллилꙋ́їа.
