---
title: "Конда́къ ѳ҃"
navigation:
  key: akathists-solovki-17
  title: "Конда́къ ѳ҃"
  parent: akathists-solovki
  order: 17
type: "akathist"
---

## Конда́къ ѳ҃:

<red>В</red>сѣ́ми бг҃окра́сными лѣ́потами добродѣ́телей ѹ҆краси́въ себѐ, прехва́льне зѡсі́мо, наипа́че ꙗ҆ви́лсѧ є҆сѝ краснѣ́йшїй дꙋше́ю же и҆ тѣ́ломъ, досто́йнѡ пома́завсѧ сщ҃е́нства бж҃е́ственною ма́стїю. Тѣ́мже, є҆гда̀ во ст҃ѣ́мъ хра́мѣ соверша́лъ є҆сѝ пред̾ престо́ломъ гдⷭ҇нимъ пе́рвꙋю бж҃е́ственнꙋю слꙋ́жбꙋ, ви́дѣша всѝ лицѐ твоѐ, ѡ҆блиста́нное свѣ́томъ бл҃года́ти, ꙗ҆́кѡ лицѐ а҆́гг҃лово: ве́сь же хра́мъ, во и҆звѣ́стное свидѣ́тельство досто́инства твоегѡ̀, и҆спо́лнисѧ ве́лїѧ бл҃гоꙋха́нїѧ. Сегѡ̀ ра́ди всѝ, бл҃годарѧ́ще бг҃а ѡ҆ свое́мъ па́стырѣ, ра́достнымъ се́рдцемъ взыва́хꙋ: <red>А҆</red>ллилꙋ́їа.
