---
title: "Конда́къ д҃"
navigation:
  key: akathists-solovki-7
  title: "Конда́къ д҃"
  parent: akathists-solovki
  order: 7
type: "akathist"
---

## Конда́къ д҃:

<red>Б</red>ꙋ́рю житїѧ̀ сегѡ̀ многомѧте́жнагѡ безбѣ́днѡ преминꙋ́сте, ѻ҆тцы̀ прпⷣбнїи, и҆ свирѣ̑пыѧ во́лны страсте́й же и҆ и҆скꙋше́нїй, ѿ мі́ра и҆ пло́ти и҆ ѿ дꙋхѡ́въ ѕло́бы воздвиза́ємыѧ, не погрꙋзи́ша и҆ не поколеба́ша кораблѧ̀ дꙋ́шъ ва́шихъ, вѣ́трилы мл҃твы непреста́нныѧ ѡ҆крилѧ́емагѡ, и҆ нестѧжа́нїемъ ѡ҆блегчава́емагѡ, бл҃года́тїю же бж҃їею ѹ҆правлѧ́емагѡ. Тѣ́мже и҆ достиго́сте къ безмѧте́жномꙋ приста́нищꙋ живота̀ вѣ́чнагѡ, вопїю́ще бг҃ꙋ: <red>А҆</red>ллилꙋ́їа.
