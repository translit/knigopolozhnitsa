---
title: "Конда́къ з҃"
navigation:
  key: akathists-solovki-13
  title: "Конда́къ з҃"
  parent: akathists-solovki
  order: 13
type: "akathist"
---

## Конда́къ з҃:

<red>Х</red>отѧ́й сп҃стѝ ва́ми мнѡ́гїѧ, премлⷭ҇рдый бг҃ъ ꙗ҆вѝ ва́съ бы́ти не то́чїю наста́вники со́нма и҆́ночествꙋющихъ, но ꙗ҆́коже бг҃овѣща̑нныѧ проповѣ́дники, возвѣсти́вшыѧ и҆́мѧ бж҃їе во страна́хъ лапла́ндїи. Лю́дїе бо, во ѻ҆́нѣхъ мѣ́стѣхъ ѻ҆бита́ющїи, и҆ не вѣ́дѣвшїи дото́лѣ бг҃а, но прилѣжа́вшїи весьма̀ і҆дѡлопоклоне́нїю и҆ нече́стїю, во свѣ́тлости ва́шегѡ, ѽ прпⷣбнїи, житїѧ̀, зна́менїй же и҆ чꙋде́съ, ѹ҆зрѣ́ша пе́рвꙋю зарю̀ сп҃си́тельнагѡ бг҃овѣ́дѣнїѧ и҆ бл҃гоче́стїѧ, и҆ ѿ ва́съ наꙋчи́шасѧ воспѣва́ти и҆́стинномꙋ бг҃ꙋ: <red>А҆</red>ллилꙋ́їа.
