---
title: "Конда́къ в҃і"
navigation:
  key: akathists-solovki-23
  title: "Конда́къ в҃і"
  parent: akathists-solovki
  order: 23
type: "akathist"
---

## Конда́къ в҃і:

<red>Б</red>л҃года́ть свою̀ бж҃е́ственнꙋю, въ тѣлесѣ́хъ ва́шихъ ѻ҆бита́ющꙋю, ꙗ҆вѝ и҆ногда̀ пребл҃гі́й бг҃ъ бл҃гоговѣ́йномꙋ и҆́нокꙋ і҆ѡ́сифꙋ во ѡ҆́бразѣ столпѡ́въ ѻ҆гнезра́чныхъ, ѿ землѝ до небе́съ над̾ гробы̀ ва́шими возносѧ́щихсѧ, и҆ сїѧ́ющихъ свѣ́томъ неизрече́ннымъ: вои́стиннꙋ бо вы̀ є҆стѐ, ѻ҆тцы̀ прпⷣбнїи, дх҃о́внїи свѣтоза́рнїи столпѝ, свѣ́тлостїю высо́кихъ добродѣ́телей и҆ свѣ́томъ бг҃озна́нїѧ, зна́менїй же и҆ чꙋде́съ, ѡ҆зари́вшїи пресвѣ́тлѡ дꙋхо́внꙋю тьмꙋ̀ во страна́хъ полꙋ́нощныхъ. Сегѡ̀ ра́ди бг҃ꙋ, прославлѧ́ющемꙋ ст҃ы̑ѧ своѧ̑, пои́мъ: <red>А҆</red>ллилꙋ́їа.
