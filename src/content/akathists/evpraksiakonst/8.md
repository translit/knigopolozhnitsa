---
title: "І҆́косъ д҃"
navigation:
  key: akathists-evpraksiakonst-8
  title: "І҆́косъ д҃"
  parent: akathists-evpraksiakonst
  order: 8
type: "akathist"
---

## І҆́косъ д҃:

<red>П</red>ослꙋ́шавши бл҃гі́й совѣ́тъ бл҃же́нныѧ і҆ꙋ́лїи, ꙗ҆́же, ѹ҆вѣ́дѣвши ѡ҆ и҆скꙋше́нїи твое́мъ въ нощнѣ́мъ мечта́нїи, гл҃го́лаше тѝ: не ѹ҆бо́йсѧ, сестро̀, нижѐ ѹ҆стыди́сѧ, всѧ̀ и҆сповѣ́ждь вели́кой гпⷭ҇жѝ и҆гꙋ́менїи: ты́ же, ꙗ҆́кѡ вои́стиннꙋ свѣти́льникъ послꙋша́нїѧ, а҆́бїе со смире́нїемъ сїѐ сотвори́ла є҆сѝ, и҆ тѣ́мъ врага̀ смири́ла є҆сѝ. Сегѡ̀ ра́ди пое́мъ тѝ такѡва́ѧ:

<red>Р</red>а́дꙋйсѧ, селе́нїе кра́сное прест҃а́гѡ дх҃а: ра́дꙋйсѧ, дѣ́въ свѣ́тлое ѹ҆краше́нїе. Ра́дꙋйсѧ, смире́ннаѧ высото̀ до нб҃съ досѧза́ющаѧ: ра́дꙋйсѧ, смире́нїемъ горды́ню вра́жїю низложи́вшаѧ. Ра́дꙋйсѧ, поле́знымъ совѣ́томъ и҆ мл҃твою мт҃ре твоеѧ̀ дх҃о́вныѧ вра̑жїѧ навѣ́ты разсѣ́ѧвшаѧ: ра́дꙋйсѧ, и҆ на́мъ сѣ̑ти дїа́вѡльскїѧ и҆збѣ́гнꙋти помога́ющаѧ.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
