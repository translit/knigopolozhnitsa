---
title: "Конда́къ в҃і"
navigation:
  key: akathists-evpraksiakonst-23
  title: "Конда́къ в҃і"
  parent: akathists-evpraksiakonst
  order: 23
type: "akathist"
---

## Конда́къ в҃і:

<red>Б</red>лгⷣти ѻ҆би́лїе прїѧ́ла є҆сѝ, бг҃омꙋ́драѧ, по ѻ҆би́лїю любвѐ твоеѧ̀ ко хрⷭ҇тꙋ̀ бг҃ꙋ, и҆́же ꙗ҆вѝ мо́щи твоѧ̀ ꙗ҆́кѡ многоцѣле́бный и҆сто́чникъ подаю́щїй всѣ̑мъ вѣ́рою притека́ющымъ и҆сцѣле́нїе. Побѣжда́еми тобо́ю и҆ бѣ́сы вопїѧ́хꙋ тѝ: ѽ, є҆ѵпраѯі́е, ꙗ҆́коже въ жи́зни твое́й, та́кѡ и҆ по сме́рти прогонѧ́еши на́съ. Тѣ́мже и҆ мы̀, рабѝ твоѝ, мо́лимъ тѧ̀ прилѣ́жнѡ: и҆спросѝ и҆ на́мъ и҆сцѣле́нїе ѿ недꙋ́гѡвъ разли́чныхъ, и҆ и҆збавле́нїе ѿ сѣ́тей вра́жїихъ, да бл҃года́рнѡ пое́мъ бг҃ꙋ: <red>А҆</red>ллилꙋ́їа.
