---
title: "І҆́косъ в҃"
navigation:
  key: akathists-evpraksiakonst-4
  title: "І҆́косъ в҃"
  parent: akathists-evpraksiakonst
  order: 4
type: "akathist"
---

## І҆́косъ в҃:

<red>Р</red>а́зꙋмомъ и҆ премⷣростїю ѹ҆кра́шеннаѧ, мꙋ́жескимъ и҆ тве́рдымъ сїѧ́ющи смы́сломъ, ѹ҆краси́вши дꙋ́шꙋ свою̀ бжⷭ҇твенными лѣ́потами добродѣ́телей, кра́сномꙋ сло́вꙋ ны́нѣ предстои́ши, и҆ мо́лишисѧ за всѧ̀ пою́щыѧ тѝ си́це:

<red>Р</red>а́дꙋйсѧ, а҆́гг҃льскїй ѻ҆́бразъ и҆ смире́нїе пред̾избра́вшаѧ: ра́дꙋйсѧ, ѻ҆бѣ́томъ дв҃ства чⷭ҇тотꙋ̀ срⷣца своегѡ̀ ꙗ҆ви́вшаѧ. Ра́дꙋйсѧ, ѻ҆бѣ́томъ послꙋша́нїѧ во всецѣ́лѡ слꙋже́нїе своѐ є҆ди́номꙋ бг҃ꙋ во вѣ́ки ѹ҆тверди́вшаѧ: ра́дꙋйсѧ, ѻ҆бѣ́томъ нестѧжа́нїѧ высотꙋ̀ дꙋ́ха показа́вшаѧ. Ра́дꙋйсѧ, въ послѣ́дованїи хрⷭ҇тꙋ̀ ноше́нїю крⷭ҇та̀ на́съ наꙋчи́вшаѧ: ра́дꙋйсѧ, въ житїѝ твое́мъ бг҃оꙋго́дными дѣ̑лы гдⷭ҇ꙋ послꙋжи́вшаѧ.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
