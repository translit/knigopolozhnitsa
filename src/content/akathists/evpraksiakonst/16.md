---
title: "І҆́косъ и҃"
navigation:
  key: akathists-evpraksiakonst-16
  title: "І҆́косъ и҃"
  parent: akathists-evpraksiakonst
  order: 16
type: "akathist"
---

## І҆́косъ и҃:

<red>В</red>е́сь ѹ҆́мъ и҆ срⷣце и҆мꙋ́щи ѹ҆пра́вленъ къ нб҃сѝ, поче́рпла є҆сѝ бжⷭ҇твеннꙋю премⷣрость и҆ блгⷣтнꙋю крѣ́пость, є҆́юже всѧ̀ и҆́ночєскїѧ трꙋды̀ бл҃гора́зꙋмнѡ соверши́ла є҆сѝ. Ны́нѣ же во свѣ́тлостехъ ст҃ы́хъ, сла́вою бж҃їею ѡ҆заре́ннаѧ, приклонѧ́еши ѹ҆́хо твоѐ къ мл҃твѣ почита́ющихъ тѧ̀ си́це:

<red>Р</red>а́дꙋйсѧ, цр҃кве хрⷭ҇то́вы свѣ́тлое ѹ҆краше́нїе: ра́дꙋйсѧ, бл҃гово́ннаѧ смѵ́рно цр҃ковь хрⷭ҇то́вꙋ ѡ҆бл҃гоꙋха́ющаѧ. Ра́дꙋйсѧ, пресвѣ́тлаѧ ѕвѣздо̀ на тве́рди мы́сленнѣй блиста́ющаѧ: ра́дꙋйсѧ, ѿ хрⷭ҇та̀ сл҃нца ѡ҆блистава́емаѧ. Ра́дꙋйсѧ, свѣ́тлыхъ нб҃ожи́телей соприча́стнице: ра́дꙋйсѧ, ꙗ҆́кѡ ны́нѣ въ ра́дости нбⷭ҇нѣй при́снѡ живе́ши.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
