---
title: "І҆́косъ ѳ҃"
navigation:
  key: akathists-evpraksiakonst-18
  title: "І҆́косъ ѳ҃"
  parent: akathists-evpraksiakonst
  order: 18
type: "akathist"
---

## І҆́косъ ѳ҃:

<red>В</red>иті̑йства земноро́дныхъ не возмо́гꙋтъ по достоѧ́нїю восхвали́ти трꙋды̀ и҆ борє́нїѧ твоѧ̀, достохва́льнаѧ, ка́кѡ непобѣди́мою си́лою бж҃їею въ ю҆́ныхъ лѣ́тѣхъ побѣдѝ дре́внѧго врага̀ и҆ пло́ть покорѝ дꙋ́хꙋ. Мы́ же, дивѧ́щесѧ семꙋ̀, съ вѣ́рою тѝ пое́мъ:

<red>Р</red>а́дꙋйсѧ, ра́достное зрѣ́лище а҆́гг҃лѡвъ: ра́дꙋйсѧ, бл҃гоговѣ́йное ѹ҆дивле́нїе чл҃вѣ́кѡвъ. Ра́дꙋйсѧ, держи́телѧ тьмы̀ побѣди́вшаѧ: ра́дꙋйсѧ, побѣ́дою твое́ю нбⷭ҇ныхъ и҆ земны́хъ возвесели́вшаѧ. Ра́дꙋйсѧ, ѿ гдⷭ҇а неꙋвѧда́ємыѧ вѣнцы̀ прїе́мшаѧ: ра́дꙋйсѧ, ꙗ҆́кѡ ны́нѣ насыща́ешисѧ пресла́дкимъ лицезрѣ́нїемъ хрⷭ҇та̀.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
