---
title: "Конда́къ и҃"
navigation:
  key: akathists-evpraksiakonst-15
  title: "Конда́къ и҃"
  parent: akathists-evpraksiakonst
  order: 15
type: "akathist"
---

## Конда́къ и҃:

<red>С</red>тра́нное бѣ̀ и҆ ди́вное видѣ́нїе є҆гда̀, ѿ трекро́вника па́дши, не разби́ласѧ є҆сѝ, и҆ є҆гда̀ клоко́щꙋщее варе́нїе, є҆́же ѡ҆блѝ лицѐ твоѐ, не вреди́ тѧ, но а҆́ки росо́ю ѡ҆бливе́ннаѧ бл҃года́рнѡ воспѣ́ла є҆сѝ бг҃ꙋ: <red>А҆</red>ллилꙋ́їа.
