---
title: "І҆́косъ в҃і"
navigation:
  key: akathists-evpraksiakonst-24
  title: "І҆́косъ в҃і"
  parent: akathists-evpraksiakonst
  order: 24
type: "akathist"
---

## І҆́косъ в҃і:

<red>П</red>ое́мъ цѣломꙋ́дреннꙋю дѣ́вꙋ є҆ѵпраѯі́ю, по́стникѡвъ ѹ҆краше́нїе и҆ мона́хинь сла́вꙋ и҆ похвалꙋ̀, и҆ въ че́сть побѣдоно́сныхъ по́двигѡвъ є҆ѧ̀ вопїе́мъ си́це:

<red>Р</red>а́дꙋйсѧ, ꙗ҆́кѡ нището́ю дх҃о́вною црⷭ҇тво нбⷭ҇ное кꙋпи́вшаѧ: ра́дꙋйсѧ, ꙗ҆́кѡ по мно́зѣхъ ско́рбехъ вѣ́ка сегѡ̀ свѣ́томъ вѣ́чнымъ на нб҃сѝ ѡ҆сїѧ́ннаѧ. Ра́дꙋйсѧ, кро́ткаѧ дѣ́во, зе́млю кро́ткихъ наслѣ́довавшаѧ: ра́дꙋйсѧ, млⷭ҇тиваѧ и҆ неѕло́биваѧ, млⷭ҇ть влⷣки ѡ҆брѣ́тшаѧ и҆ ѡ҆ на́шемъ поми́лованїи того̀ ѹ҆се́рднѡ просѧ́щаѧ. Ра́дꙋйсѧ, ты́ бо ны́нѣ, ꙗ҆́кѡ чⷭ҇таѧ срⷣцемъ, бг҃а лице́мъ къ лицꙋ̀ зри́ши: ра́дꙋйсѧ, ꙗ҆́кѡ томꙋ̀ при́снѡ мѡли́твы ѡ҆ на́съ прино́сиши.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
