---
title: "Мл҃тва"
navigation:
  key: akathists-evpraksiakonst-26
  title: "Мл҃тва"
  parent: akathists-evpraksiakonst
  order: 26
type: "akathist"
---

## Мл҃тва:

<versal>Ѽ</versal> прпⷣбнаѧ мт҃и є҆ѵпраѯі́е, предстоѧ́щи ны́нѣ прⷭ҇то́лꙋ прест҃ы́ѧ трⷪ҇цы, и҆ наслажда́ющисѧ неизрече́ннагѡ бл҃же́нства, млⷭ҇тивѡ при́зри на на́съ и҆ твои́мъ хода́тайствомъ и҆спросѝ на́мъ млⷭ҇ть и҆ блгⷣть ѹ҆ пребл҃га́го гдⷭ҇а. Вѣ́мы бо, вои́стиннꙋ вѣ́мы, ꙗ҆́кѡ всѧ̀ є҆ли̑ка восхо́щеши, мо́жеши ѹ҆ негѡ̀ и҆спроси́ти. Тѣ́мже ѹ҆̀бо, смире́ннѡ мо́лимъ тѧ̀: молѝ млⷭ҇тиваго бг҃а да пода́стъ на́мъ дꙋ́хъ ре́вности твоеѧ̀ къ хране́нїю ст҃ы́хъ повелѣ́нїй є҆гѡ̀, ꙗ҆́кѡ да те́кше по стопа́мъ твои̑мъ, возмо́жемъ земно́е по́прище въ добродѣ́тельнѣмъ житїѝ безъ поро́ка преитѝ, и҆ селє́нїѧ ра̑йскаѧ дости́гнꙋти: и҆ та́мѡ, кꙋ́пнѡ съ тобо́ю, прославлѧ́ти ѻ҆ц҃а̀ и҆ сн҃а и҆ ст҃а́го дх҃а во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
