---
title: "І҆́косъ ѕ҃"
navigation:
  key: akathists-evpraksiakonst-12
  title: "І҆́косъ ѕ҃"
  parent: akathists-evpraksiakonst
  order: 12
type: "akathist"
---

## І҆́косъ ѕ҃:

<red>В</red>озсїѧ́ла є҆сѝ ꙗ҆́кѡ сл҃нце пресвѣ́тлое добродѣ́телей дѣ́ланїемъ. Дꙋ́шꙋ твою̀ ѹ҆краша́ющи слеза́ми, ра́нѡ ко хрⷭ҇тꙋ̀ ѹ҆́тренюющи, рꙋ́цѣ же просте́ртѣи въ мл҃твахъ и҆мѣ́ющи, тѣ́ло ѹ҆вѧди́ла є҆сѝ и҆ на го́рꙋ безстра́стїѧ возшла̀ є҆сѝ. Сегѡ̀ ра́ди со ѹ҆миле́нїемъ зове́мъ тѝ:

<red>Р</red>а́дꙋйсѧ, ди́вный ѻ҆́бразе кро́тости и҆ неѕло́бїѧ: ра́дꙋйсѧ, ꙗ҆́кѡ согрѣша́ющымъ тебѣ̀ и҆́стиннꙋю любо́вь ꙗ҆ви́ла є҆сѝ. Ра́дꙋйсѧ, молчали́ваѧ невѣ́сто хрⷭ҇то́ва дѣ́ломъ вѣща́ющи пꙋ́ть покаѧ́нїѧ: ра́дꙋйсѧ, ꙗ҆́кѡ ѻ҆́дръ тво́й бы́сть ка́менїе, пе́пелъ и҆ ѻ҆́страѧ власѧни́ца. Ра́дꙋйсѧ, ꙗ҆́кѡ сїю̀ слеза́ми ѡ҆мака́ла є҆сѝ: ра́дꙋйсѧ, по мно́зѣхъ ско́рбехъ вѣ́ка сегѡ̀ свѣ́томъ вѣ́чнымъ на нб҃сѝ ѡ҆сїѧ́ннаѧ.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
