---
title: "І҆́косъ з҃"
navigation:
  key: akathists-evpraksiakonst-14
  title: "І҆́косъ з҃"
  parent: akathists-evpraksiakonst
  order: 14
type: "akathist"
---

## І҆́косъ з҃:

<red>Н</red>о́вꙋю хи́трость и҆з̾ѡбрѣ́те на тѧ̀ ѕлоко́зненный вра́гъ хотѧ̀ сотвори́ти препѧ́тствїе твоемꙋ̀ ше́ствїю къ нб҃сѝ: ты́ же, побѣдоно́сице, а҆́ки сто́лпъ четыредесѧ́тъ пѧ́ть дне́й недви́жимѡ стоѧ́ла є҆сѝ, до́ндеже врага̀ блгⷣтїю бж҃їею побѣди́ла є҆сѝ, и҆ всѧ̀ спѡ́стницы твоѧ̀ ѹ҆диви́ла є҆сѝ. Сегѡ̀ ра́ди и҆ мы̀ со ѹ҆дивле́нїемъ вопїе́мъ тѝ:

<red>Р</red>а́дꙋйсѧ, ю҆́ности преизрѧ́днаѧ похвало̀: ра́дꙋйсѧ, ꙗ҆́кѡ чꙋ́вствєнныѧ стра̑сти брозда́ми воздержа́нїѧ побѣди́ла є҆сѝ. Ра́дꙋйсѧ, ꙗ҆́кѡ си́лою моли́твы и҆скꙋшє́нїѧ дїа́вѡльскаѧ попра́ла є҆сѝ: ра́дꙋйсѧ, ꙗ҆́кѡ мно́жєства бѣсѡ́въ посрами́ла є҆сѝ. Ра́дꙋйсѧ, ꙗ҆́кѡ въ мл҃твенныхъ предстоѧ́нїй преꙋспѣ́ла є҆сѝ: ра́дꙋйсѧ, ꙗ҆́кѡ всѧ̀ высото́ю подвигѡ́въ твои́хъ ѹ҆диви́ла є҆сѝ.

<rubric>Ра́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.</rubric>
