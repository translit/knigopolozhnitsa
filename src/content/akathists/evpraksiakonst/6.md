---
title: "І҆́косъ г҃"
navigation:
  key: akathists-evpraksiakonst-6
  title: "І҆́косъ г҃"
  parent: akathists-evpraksiakonst
  order: 6
type: "akathist"
---

## І҆́косъ г҃:

<red>И҆</red>мѣ́ла є҆сѝ на высотꙋ̀ нбⷭ҇нꙋю возносѧ́щее тѧ̀ высокотво́рное смире́нїе, бг҃омꙋ́драѧ, и҆́мже низложи́ла є҆сѝ велича́ваго врага̀. Тѣ́мже тѧ̀, ꙗ҆́кѡ и҆́стиннꙋю побѣдоно́сицꙋ, почита́емъ си́це:

<red>Р</red>а́дꙋйсѧ, ꙗ҆́кѡ чинꙋ̀ и҆́ноческомꙋ пꙋ́ть до́брый житїѧ̀ предпоказа́вшаѧ: ра́дꙋйсѧ, смире́нїѧ твоегѡ̀ ра́ди ѿ всѣ́хъ во ѻ҆би́тели возлю́бленнѣйшаѧ. Ра́дꙋйсѧ, ꙗ҆́кѡ па́че мꙋдрецѡ́въ мі́ра сегѡ̀ мꙋдрѣ́йшаѧ: ра́дꙋйсѧ, ꙗ҆́кѡ чꙋ̑вства твоѧ̀ предъ бра́нїю трїе́хъ врагѡ́въ: пло́ти, мі́ра и҆ дїа́вола крѣ́пкѡ заключи́вшаѧ. Ра́дꙋйсѧ, ꙗ҆́кѡ срⷣце твоѐ є҆ди́номꙋ въ трⷪ҇цѣ бг҃ꙋ ѿве́рсто бѧ́ше: ра́дꙋйсѧ, ꙗ҆́кѡ тебѐ гѡ́рнїѧ ѻ҆би́тєли ра́достнѡ прїѧ́ша.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
