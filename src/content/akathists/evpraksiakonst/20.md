---
title: "І҆́косъ і҃"
navigation:
  key: akathists-evpraksiakonst-20
  title: "І҆́косъ і҃"
  parent: akathists-evpraksiakonst
  order: 20
type: "akathist"
---

## І҆́косъ і҃:

<red>Ꙗ҆́</red>кѡ стѣна̀ и҆ прибѣ́жище сп҃си́тельное ꙗ҆ви́ласѧ є҆сѝ, мт҃и прпⷣбнаѧ, и҆ цѣли́тельный и҆сто́чникъ вои́стиннꙋ разсла́блєнныѧ ѹ҆крѣплѧ́ющїй, бѣ́сы же прогонѧ́ющїй, ѻ҆троча́ бо разсла́бленное то́кмѡ прикоснове́нїемъ твои́мъ и҆сцѣли́ла є҆сѝ. Сегѡ̀ ра́ди вѣ́рою тѝ зове́мъ:

<red>Р</red>а́дꙋйсѧ, мо́щнаѧ на́ша застꙋ́пнице и҆ вѣ́рныхъ храни́тельнице: ра́дꙋйсѧ, ѕлостра́ждꙋщихъ ѿ дꙋхѡ́въ ѕло́бы ско́раѧ и҆зба́вительнице. Ра́дꙋйсѧ, ꙗ҆́кѡ и҆ разсла́блєнныѧ ѿ ѻ҆дра̀ возставлѧ́еши: ра́дꙋйсѧ, всѣ́хъ скорбѧ́щихъ вели́кое ѹ҆тѣше́нїе. Ра́дꙋйсѧ, врꙋча́ющымъ себє̀ твоемꙋ̀ хода́тайствꙋ въ ча́съ сме́ртный помога́ющаѧ: ра́дꙋйсѧ, всѣ́хъ почита́ющихъ тѧ̀ вѣ́чныѧ жи́зни мл҃твами твои́ми сподоблѧ́ющаѧ.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
