---
title: "І҆́косъ а҃і"
navigation:
  key: akathists-evpraksiakonst-22
  title: "І҆́косъ а҃і"
  parent: akathists-evpraksiakonst
  order: 22
type: "akathist"
---

## І҆́косъ а҃і:

<red>Ꙗ҆́</red>кѡ свѣтопрїе́мнꙋю свѣщꙋ̀, на нбⷭ҇нѣмъ свѣ́щницѣ предъ прⷭ҇то́ломъ хрⷭ҇то́вымъ поста́вленнꙋю, зри́мъ ѹ҆́мныма ѻ҆чи́ма тебѐ, прпⷣбнаѧ є҆ѵпраѯі́е, ꙗ҆́коже ви́дѣ тѧ̀ въ видѣ́нїи и҆ бл҃же́ннаѧ ѳеодꙋ́ла, мт҃и твоѧ̀ дх҃о́внаѧ: на нб҃са̀ вознесе́ннꙋю, и҆дѣ́же цр҃ю̀ сла́вы поклони́ласѧ є҆сѝ, и҆ въ нбⷭ҇ный черто́гъ ѿ пречⷭ҇тыѧ дв҃ы воведе́ннꙋю, и҆ ѿ неѧ̀ свѣтлѣ́йшїй вѣне́цъ прїе́мшꙋю. Ны́нѣ ѹ҆̀бо, наслажда́ющисѧ зрѣ́нїемъ лица̀ є҆ѧ̀, не премолчѝ вопи́ти є҆́й ѡ҆ воспѣва́ющихъ тѝ такѡва́ѧ:

<red>Р</red>а́дꙋйсѧ, ѿ а҆́гг҃льскихъ чинѡ́въ въ небє́снаѧ селє́нїѧ вознесе́ннаѧ: ра́дꙋйсѧ, во гла́сѣхъ ра́дованїѧ ѿ дв҃ственныхъ ли̑къ провожда́емаѧ. Ра́дꙋйсѧ, ѿ пречⷭ҇тыѧ дв҃ы въ черто́гъ нбⷭ҇ный воведе́ннаѧ: ра́дꙋйсѧ, ѿ неѧ̀ свѣтлѣ́йшїй вѣне́цъ прїе́мшаѧ. Ра́дꙋйсѧ, ꙗ҆́кѡ пречⷭ҇тый гла́съ є҆ѧ̀ слы́шала є҆сѝ: є҆ѵпраѯі́е, сѐ поко́й тво́й и҆ воздаѧ́нїе, ны́нѣ ѹ҆̀бо весели́сѧ въ непроходи̑мыѧ вѣ́ки: ра́дꙋйсѧ, ꙗ҆́кѡ ра́дость твоѧ̀ вѣ́чнаѧ со ст҃ы́ми є҆́сть.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
