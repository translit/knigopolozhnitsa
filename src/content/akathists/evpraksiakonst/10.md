---
title: "І҆́косъ є҃"
navigation:
  key: akathists-evpraksiakonst-10
  title: "І҆́косъ є҃"
  parent: akathists-evpraksiakonst
  order: 10
type: "akathist"
---

## І҆́косъ є҃:

<red>В</red>и́дѧщи мт҃и твоѧ̀ дх҃о́внаѧ, бл҃же́ннаѧ ѳеодꙋ́ла, ве́лїе твоѐ ѹ҆се́рдїе въ постѣ̀ и҆ въ мл҃твахъ, хотѧ́щи же и҆скꙋси́ти и҆ послꙋша́нїе твоѐ, ве́лїе ка́менїе повелѣ́ ти пренестѝ на и҆́нꙋю странꙋ̀: ты́ же, ꙗ҆́кѡ и҆́стиннаѧ дще́рь послꙋша́нїѧ, всѧ̀ сїѧ̀ со смире́нїемъ твори́ла є҆сѝ. Мы́ же ви́дѧще до́блествєнныѧ трꙋды̀ твоѧ̀, пое́мъ тѝ со ѹ҆миле́нїемъ:

<red>Р</red>а́дꙋйсѧ, пꙋтеводи́тельнаѧ ѕвѣздо̀ мона́шествꙋющихъ: ра́дꙋйсѧ, ꙗ҆́кѡ ѡ҆зарѧ́еши на́съ свѣ́томъ добродѣ́телей твои́хъ. Ра́дꙋйсѧ, ꙗ҆́кѡ вои́стиннꙋ всѧ̀ спѡ́стницы твоѧ̀ соверше́ннымъ послꙋша́нїемъ ѹ҆диви́ла є҆сѝ: ра́дꙋйсѧ, ꙗ҆́кѡ тѣ́мъ ѕѣлѡ̀ твою̀ дх҃о́внꙋю мт҃рь ѡ҆бра́довала є҆сѝ. Ра́дꙋйсѧ, ꙗ҆́кѡ смире́нїемъ твои́мъ возвы́шенна была̀ є҆сѝ да́же до до́мꙋ бж҃їѧ и҆дѣ́же гла́съ ра́дованїѧ є҆́сть: ра́дꙋйсѧ, побѣдоно́сною сла́вою во вы́шнихъ ѿ хрⷭ҇та̀ побѣди́телѧ ѡ҆дѣ́ѧннаѧ.

<red>Р</red>а́дꙋйсѧ, прпⷣбнаѧ є҆ѵпраѯі́е равноа́гг҃льнаѧ.
