---
title: "І҆́косъ і҃"
navigation:
  key: akathists-kiprianiustina-20
  title: "І҆́косъ і҃"
  parent: akathists-kiprianiustina
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ и҆ щи́тъ, бг҃омꙋ́дре кѷпрїа́не, всѣ́мъ ѹ҆се́рднѡ къ тебѣ̀ прибѣга́ющимъ и҆ пред̾ і҆кѡ́ною твое́ю те́плѣ молѧ́щимсѧ: тебѣ̀ бо дарова̀ на́мъ всебл҃гі́й гдⷭ҇ь въ по́мощь и҆ врачевство̀ болѣ́зней дꙋше́вныхъ и҆ тѣле́сныхъ. Сегѡ̀ ра́ди взыва́емъ тѝ:

<red>Р</red>а́дꙋйсѧ, ꙗ҆́кѡ гдⷭ҇ꙋ за на́съ моли́твы своѧ̀ возно́сиши. Ра́дꙋйсѧ, ꙗ҆́кѡ пред̾ прⷭ҇то́ломъ бж҃їимъ ѡ҆ на́съ хода́тайствꙋеши. Ра́дꙋйсѧ, ꙗ҆́кѡ свѣ́томъ бг҃овѣ́дѣнїѧ пра́ведныѧ просвѣща́еши. Ра́дꙋйсѧ, ꙗ҆́кѡ заблꙋ́ждшихъ на пꙋ́ть сп҃си́тельный наставлѧ́еши. Ра́дꙋйсѧ, да́ры цѣле́бныѧ просѧ́щимъ ѹ҆ тебѣ̀ ско́ро подава́ѧй. Ра́дꙋйсѧ, лю́бѧщимъ и҆ чтꙋ́щимъ тѧ̀ любо́вїю сꙋгꙋ́бою воздава́ѧй.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
