---
title: "І҆́косъ ѳ҃"
navigation:
  key: akathists-kiprianiustina-18
  title: "І҆́косъ ѳ҃"
  parent: akathists-kiprianiustina
  order: 18
type: "akathist"
---

## І҆́косъ ѳ҃:

<red>В</red>ѣті́и многовѣща́ннїи по достоѧ́нїю не возмо́гꙋтъ воспѣ́ти всѧ̀ трꙋды̀ твоѧ̀, ст҃а́ѧ і҆ꙋсті́но, ты́ бо всѣ́мъ се́рдцемъ и҆ все́ю дꙋше́ю бг҃а возлюби́вши, всѐ твоѐ тща́нїе и҆ жела́нїе направлѧ́ла є҆сѝ, во є҆́же ст҃ꙋ́ю во́лю є҆гѡ̀ и҆сполнѧ́ти. Тѣ́мже и҆ ны́нѣ на́съ, бѣ́дами и҆ скорбьмѝ ѿѧгче́нныхъ, не ѡ҆ставлѧ́еши, но предста́тельствꙋ́еши за ны̀ пред̾ гдⷭ҇емъ, и҆сцѣле́нїемъ ѹ҆тѣше́нїе на́мъ да́рꙋѧ. Сегѡ̀ ра́ди, восхвалѧ́ѧ тѧ̀, взыва́емъ си́це:

<red>Р</red>а́дꙋйсѧ, во бл҃ги́хъ проше́нїѧ на́ша ско́ро и҆сполнѧ́ющаѧ. Ра́дꙋйсѧ, въ недꙋ́зѣхъ стра́ждꙋщїѧ бл҃года́тнѡ посѣща́ющаѧ. Ра́дꙋйсѧ, въ моли́твахъ на́шихъ те́плое прибѣ́жище. Ра́дꙋйсѧ, ѡ҆би́димымъ бл҃го́е ѹ҆тѣше́нїе. Ра́дꙋйсѧ, вѣ́рныхъ ко сп҃се́нїю до́браѧ наста́внице. Ра́дꙋйсѧ, въ боре́нїихъ сꙋ́щимъ помо́щнице.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
