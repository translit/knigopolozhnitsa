---
title: "І҆́косъ в҃і"
navigation:
  key: akathists-kiprianiustina-24
  title: "І҆́косъ в҃і"
  parent: akathists-kiprianiustina
  order: 24
type: "akathist"
---

## І҆́косъ в҃і:

<red>П</red>ою́ще ре́вность ва́шꙋ по бз҃ѣ и҆ ди́внаѧ и҆ пресла́внаѧ чꙋ́деса ва́ша, велича́емъ и҆ восхвалѧ́емъ ва́съ, сщ҃енномч҃ениче кѷпрїа́не и҆ мч҃енице і҆ꙋсті́но, таковꙋ́ю бл҃года́ть ѿ бг҃а прїе́мшихъ: мо́лимъ же ва́съ: є҆гда̀ въ ча́съ сме́рти на́шеѧ де́монскїѧ по́лчища ѡ҆бстоѧ́тъ дꙋ́ши на́ша, тогда̀ ꙗ҆ви́те на́мъ своѐ застꙋпле́нїе, да при́снѡ ва́ми и҆збавлѧ́еми, взыва́емъ си́це:

<red>Р</red>а́дꙋйтесѧ, ѿ находѧ́щихъ ко́зней вра́жїихъ ско́рое защище́нїе. Ра́дꙋйтесѧ, ѿ ско́рбей и҆ печа́лей и҆збавле́нїе. Ра́дꙋйтесѧ, хрⷭ҇та̀ до конца̀ возлюби́вшїи. Ра́дꙋйтесѧ, дꙋ́ши своѧ̀ за негѡ̀ положи́вшїи. Ра́дꙋйтесѧ, въ кро́ви а҆́гнчей ѡ҆мы́вшїисѧ. Ра́дꙋйтесѧ, во дворѣ́хъ гдⷭ҇нихъ всели́вшїисѧ. Ра́дꙋйтесѧ, къ со́нмꙋ́ ст҃ы́хъ сопричте́ннїи. Ра́дꙋйтесѧ, трисїѧ́ннымъ свѣ́томъ ѡ҆заре́ннїи.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
