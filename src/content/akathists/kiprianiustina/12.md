---
title: "І҆́косъ ѕ҃"
navigation:
  key: akathists-kiprianiustina-12
  title: "І҆́косъ ѕ҃"
  parent: akathists-kiprianiustina
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ꙗ҆́кѡ свѣ́тило свѣтоза́рное, просвѣща́ющее свѣ́томъ бг҃опозна́нїѧ всѣ́хъ, во тмѣ̀ невѣ́рїѧ сꙋ́щихъ, ст҃и́телю кѷпрїа́не, поне́же моли́твѣ твое́й никі́ѧже чародѣ́ѧнїѧ, ѿ лꙋка́выхъ бѣ́сѡвъ и҆ ѕлы́хъ чл҃вѣкъ и҆сходѧ́щїѧ, противоста́ти не мо́гꙋтъ: ѻ҆ба́че си́лою бж҃їею разрꙋша́ютсѧ и҆ прогонѧ́ютсѧ. Сегѡ̀ ра́ди вопїе́мъ си́це:

<red>Р</red>а́дꙋйсѧ, вра́жїихъ ко́зней разрꙋши́телю. Ра́дꙋйсѧ, ѕлы́хъ бѣ́сѡвъ прогони́телю. Ра́дꙋйсѧ, ѿ вра́гъ ви́димыхъ и҆ неви́димыхъ стѣно̀ и҆ ѡ҆гражде́нїе. Ра́дꙋйсѧ, ѡ҆ста́вленныхъ врача́ми преди́вное поможе́нїе. Ра́дꙋйсѧ, ѿ бѣ́дъ и҆ ско́рбей ско́ро и҆збавлѧ́ѧй. Ра́дꙋйсѧ, страда́нїѧ въ ра́дость претворѧ́ѧй.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
