---
title: "І҆́косъ а҃і"
navigation:
  key: akathists-kiprianiustina-22
  title: "І҆́косъ а҃і"
  parent: akathists-kiprianiustina
  order: 22
type: "akathist"
---

## І҆́косъ а҃і:

<red>С</red>вѣтоза́рною свѣще́ю на свѣ́щницѣ цр҃ко́внѣй сїѧ́еши, ст҃а́ѧ і҆ꙋсті́но, свѣ́томъ бл҃года́тнымъ ѿгонѧ́ющи ѿ на́съ врагѡ́въ ви́димыхъ и҆ неви́димыхъ. Мы́ же, съ те́плою вѣ́рою и҆ любо́вїю къ тебѣ̀ прибѣга́ющи, восхвалѧ́емъ мч҃еническꙋю кончи́нꙋ твою̀, взыва́ѧ си́це:

<red>Р</red>а́дꙋйсѧ, бг҃а и҆́стиннагѡ дерзнове́ннѡ проповѣ́давшаѧ. Ра́дꙋйсѧ, ѡ҆ ѹ҆крѣплѧ́ющемъ тѧ̀ гдⷭ҇ѣ всѧ̀ возмо́гшаѧ. Ра́дꙋйсѧ, ꙗ҆́кѡ ꙗ҆́звы гдⷭ҇а і҆и҃са на тѣ́лѣ твое́мъ носи́ла є҆сѝ. Ра́дꙋйсѧ, ꙗ҆́кѡ терпѣ́нїемъ твои́мъ мꙋчи́телей побѣди́ла є҆сѝ. Ра́дꙋйсѧ, мч҃еническое тече́нїе твоѐ ме́чною кончи́ною ѹ҆вѣнча́вшаѧ. Ра́дꙋйсѧ, гдⷭ҇а твоегѡ̀ страда́ньми и҆ чꙋдесы̀ просла́вившаѧ.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
