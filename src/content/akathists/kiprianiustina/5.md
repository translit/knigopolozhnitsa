---
title: "Конда́къ г҃"
navigation:
  key: akathists-kiprianiustina-5
  title: "Конда́къ г҃"
  parent: akathists-kiprianiustina
  order: 5
type: "akathist"
---

## Конда́къ г҃:

<red>С</red>и́лою вы́шнѧгѡ ѹ҆крѣплѧ́ема, сѣмена̀ вѣ́ры сп҃си́тельныѧ въ се́рдцѣ свое́мъ воспрїѧ́ла є҆сѝ, і҆ꙋсті́но: ты́ бо про́повѣди дїа́кона праі́лїѧ ѡ҆ гдⷭ҇ѣ і҆и҃се хрⷭ҇тѐ, ро́ждшемсѧ ѿ пречⷭ҇тыѧ дв҃ы мр҃і́и, страда́вшемъ, и҆ погребе́нномъ, и҆ разрꙋ́шившимъ сме́ртїю сме́рть, внима́ѧ, до́брый пло́дъ въ дꙋшѝ свое́й возрасти́ла є҆сѝ, те́рнїѧ невѣ́рїѧ и҆скоренѧ́ѧ, и҆ бг҃ꙋ вопїѧ̀: <red>А҆</red>ллилꙋ́їа.
