---
title: "Конда́къ з҃"
navigation:
  key: akathists-kiprianiustina-13
  title: "Конда́къ з҃"
  parent: akathists-kiprianiustina
  order: 13
type: "akathist"
---

## Конда́къ з҃:

<red>Х</red>отѧ́щи мꙋ́дрымъ є҆ѵⷢ҇льскимъ дѣ́вамъ поревнова́ти, є҆ле́емъ до́брыхъ дѣ́лъ и҆спо́лниласѧ є҆сѝ, сла́внаѧ мч҃енице і҆ꙋсті́но, и҆, возже́гши свѣти́льникъ дꙋшѝ своеѧ̀, просвѣща́ла є҆сѝ лю́ди хрⷭ҇то́вымъ ѹ҆че́нїемъ, да позна́вше гдⷭ҇а і҆и҃са пою́тъ є҆мꙋ̀: <red>А҆</red>ллилꙋ́їа.
