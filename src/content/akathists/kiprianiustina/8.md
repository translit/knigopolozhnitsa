---
title: "І҆́косъ д҃"
navigation:
  key: akathists-kiprianiustina-8
  title: "І҆́косъ д҃"
  parent: akathists-kiprianiustina
  order: 8
type: "akathist"
---

## І҆́косъ д҃:

<red>С</red>лы́шаще ѿрече́нїе твоѐ ѿ слꙋже́нїѧ врагꙋ̀ ро́да чл҃вѣ́ческагѡ и҆ ви́дѧще бл҃го́е намѣ́ренїе твоѐ во хрⷭ҇та̀ ѡ҆бле́щисѧ и҆ соверше́ннымъ хрⷭ҇тїани́номъ бы́ти, є҆пⷭ҇копъ а҆нѳі́мъ а҆́бїе крⷭ҇ти тѧ̀, кѷпрїа́не, и҆ чтецо́мъ во хра́мѣ бж҃їемъ поста́ви. Мы́ же, ра́дꙋющесѧ таково́мꙋ твоемꙋ̀ ѡ҆браще́нїю ко хрⷭ҇тꙋ̀, пое́мъ тѝ такова̑ѧ:

<red>Р</red>а́дꙋйсѧ, ꙗ҆́кѡ гдⷭ҇а все́ю дꙋше́ю возлюби́лъ є҆сѝ. Ра́дꙋйсѧ, ꙗ҆́кѡ хрⷭ҇тїаниномъ и҆́стиннымъ бы́ти возжеле́лъ є҆сѝ. Ра́дꙋйсѧ, ст҃ое креще́нїе съ бл҃гоговѣ́нїемъ прїѧ́вый. Ра́дꙋйсѧ, дх҃а ст҃а́гѡ жили́ще себѣ̀ сотвори́вый. Ра́дꙋйсѧ, гдⷭ҇омъ свы́ше просвѣще́нный. Ра́дꙋйсѧ, є҆пⷭ҇копомъ въ вѣ́рѣ хрⷭ҇то́вой наста́вленный.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
