---
title: "І҆́косъ и҃"
navigation:
  key: akathists-kiprianiustina-16
  title: "І҆́косъ и҃"
  parent: akathists-kiprianiustina
  order: 16
type: "akathist"
---

## І҆́косъ и҃:

<red>В</red>сегѡ̀ себѐ бг҃ꙋ преда́лъ є҆сѝ, сщ҃енномч҃ениче кѷпрїа́не: не ѹ҆боѧ́лсѧ бо є҆сѝ преще́нїй лю́тыхъ и҆ сами́хъ страда́нїй, ѻ҆ба́че лице́мъ свѣ́тлымъ, бл҃года́тїю бж҃їею сїѧ́ющимъ, предста́лъ є҆сѝ сꙋди́лищꙋ нечести́вомꙋ, подвиза́ѧ всѣ́хъ вѣ́рныхъ воспѣва́ти тѝ си́це:

<red>Р</red>а́дꙋйсѧ, вѣ́ры хрⷭ҇то́вы непоколеби́мый и҆сповѣ́дниче. Ра́дꙋйсѧ, пречⷭ҇тыѧ трⷪ҇цы дерзнове́нный проповѣ́дниче. Ра́дꙋйсѧ, си́лою бж҃їею дꙋ́хѡвъ ѕло́бы побѣди́вый. Ра́дꙋйсѧ, ѻ҆гне́мъ моли́твы стрѣ́лы вра́жїѧ попали́вый. Ра́дꙋйсѧ, ꙗ҆́кѡ мꙋче́нїѧ лю́таѧ ни во что́же вмѣни́лъ є҆сѝ. Ра́дꙋйсѧ, ꙗ҆́кѡ въ страда́нїихъ твои́хъ бг҃а просла́вилъ є҆сѝ.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
