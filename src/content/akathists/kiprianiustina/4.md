---
title: "І҆́косъ в҃"
navigation:
  key: akathists-kiprianiustina-4
  title: "І҆́косъ в҃"
  parent: akathists-kiprianiustina
  order: 4
type: "akathist"
---

## І҆́косъ в҃:

<red>Р</red>а́зꙋмомъ и҆́стиннагѡ бг҃опозна́нїѧ свы́ше наставлѧ́емый, чародѣ́йства и҆ волхвова́нїѧ ѿврати́лсѧ є҆сѝ, кѷпрїа́не, и҆ сле́знымъ покаѧ́нїемъ стра́сти своѧ̀ ѹ҆гаси́лъ є҆сѝ: ѹ҆вѣ́дѣвъ же, ꙗ҆́кѡ и҆́мене хрⷭ҇то́ва и҆ крⷭ҇та̀ животворѧ́щагѡ бѣ́сы трепе́щꙋтъ и҆ ко́зни вра́жїѧ разрꙋша́ютсѧ, въ хра́мъ бж҃їй на слꙋже́нїе є҆мꙋ̀ прите́клъ є҆сѝ. Тѣ́мже, ѹ҆се́рдїе твоѐ похвалѧ́юще, взыва́емъ си́це:

<red>Р</red>а́дꙋйсѧ, хи́трости де́монскїѧ мꙋ́жественнѡ ѿве́ргнꙋвый. Ра́дꙋйсѧ, ко́зни и҆̀хъ па́гꙋбныѧ ꙗ҆́кѡ паꙋчи́нꙋ растерза́вый. Ра́дꙋйсѧ, пре́лести слꙋже́нїѧ є҆гѡ̀ нб҃оѧ́зненнѡ ѡ҆бличи́вый. Ра́дꙋйсѧ, ѕмі́ѧ лꙋка́вагѡ пред̾ все́ми посрами́вый. Ра́дꙋйсѧ, ꙗ҆́кѡ тобо́ю бѣ́сы ѿгонѧ́ютсѧ. Ра́дꙋйсѧ, ꙗ҆́кѡ тобо́ю болѣ́зни тѣле́сныѧ и҆ дꙋше́вныѧ и҆сцѣлѧютсѧ.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
