---
title: "І҆́косъ г҃"
navigation:
  key: akathists-kiprianiustina-6
  title: "І҆́косъ г҃"
  parent: akathists-kiprianiustina
  order: 6
type: "akathist"
---

## І҆́косъ г҃:

<red>И҆</red>мѣ́ѧ ра́зꙋмъ бг҃омъ просвѣще́нный, ст҃а́ѧ і҆ꙋсті́но, ѹ҆разꙋмѣ́ла є҆сѝ, ꙗ҆́кѡ то́кмѡ въ цр҃кви хрⷭ҇то́вой ѡ҆брѧ́щеши сп҃се́нїе дꙋшѝ своеѧ̀, въ не́йже, сло́вꙋ бж҃їю внима́ѧ, дх҃омъ ст҃ы́мъ въ вѣ́рѣ во хрⷭ҇та̀ ѹ҆тверди́ласѧ є҆сѝ. Таково́мꙋ бж҃їю бл҃говоле́нїю ѡ҆ тебѣ̀ ра́дꙋѧсѧ, воспѣва́емъ тѝ си́це:

<red>Р</red>а́дꙋйсѧ, ѕвѣздо̀, во тмѣ̀ ꙗ҆зы́ческагѡ нече́стїѧ возсїѧ́вшаѧ. Ра́дꙋйсѧ, свѣ́томъ бл҃гочести́выѧ вѣ́ры просвѣти́вшаѧсѧ. Ра́дꙋйсѧ, бл҃года́тїю дх҃а ст҃а́гѡ дꙋ́шꙋ твою̀ и҆спо́лнившаѧ. Ра́дꙋйсѧ, женихꙋ̀ нбⷭ҇номꙋ дѣ́вство своѐ ѡ҆брꙋчи́вшаѧ. Ра́дꙋйсѧ, сладча́йшагѡ і҆и҃са невѣ́сто прекра́снаѧ. Ра́дꙋйсѧ, вели́кою во црⷭ҇твїи нбⷭ҇нѣмъ нарече́ннаѧ.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
