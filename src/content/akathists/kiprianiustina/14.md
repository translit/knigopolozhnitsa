---
title: "І҆́косъ з҃"
navigation:
  key: akathists-kiprianiustina-14
  title: "І҆́косъ з҃"
  parent: akathists-kiprianiustina
  order: 14
type: "akathist"
---

## І҆́косъ з҃:

<red>Н</red>о́вꙋю показа̀ на тебѣ̀ млⷭ҇ть свою̀ всемогꙋ́щїй гдⷭ҇ь: бж҃е́ственною бо бл҃года́тїю свое́ю вознесѐ тѧ̀, пресла́внаѧ і҆ꙋсті́но, на высотꙋ̀ дꙋхо́внагѡ соверше́нства, ꙗ҆́кѡ и҆ не́мощныѧ ѿ недꙋ́гѡвъ дꙋше́вныхъ и҆ тѣле́сныхъ и҆сцѣлѧ́ти, и҆ ѿ дꙋ́хѡвъ нечи́стыхъ стра́ждꙋщїѧ ѿ ко́зней и҆̀хъ лꙋка́выхъ свобожда́ти возмо́жеши. Сегѡ̀ ра́ди вопїе́мъ тѝ:

<red>Р</red>а́дꙋйсѧ, го́рнѧѧ, па́че до́льнихъ, возлюби́вшаѧ. Ра́дꙋйсѧ, бг҃ꙋ всю̀ себє̀ преда́вшаѧ. Ра́дꙋйсѧ, серафі́мскою любо́вїю къ немꙋ̀ горѧ́щаѧ. Ра́дꙋйсѧ, и҆ на́съ люби́ти є҆гѡ̀ все́ю дꙋше́ю наꙋча́ющаѧ. Ра́дꙋйсѧ, люде́й правосла́вныхъ въ вѣ́рѣ ѹ҆твержде́нїе. Ра́дꙋйсѧ, дѣ́вственнагѡ со́нма ѹ҆краше́нїе.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
