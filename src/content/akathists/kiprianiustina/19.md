---
title: "Конда́къ і҃"
navigation:
  key: akathists-kiprianiustina-19
  title: "Конда́къ і҃"
  parent: akathists-kiprianiustina
  order: 19
type: "akathist"
---

## Конда́къ і҃:

<red>С</red>п҃сенїе всѣ́хъ ѹ҆строѧ́ющи чл҃вѣколю́бецъ гдⷭ҇ь, по сконча́нїи и҆сповѣ́дническагѡ по́двига твоегѡ̀, ѹ҆вѣ́нча тѧ̀, ст҃и́телю кѷпрїа́не, вѣнце́мъ мч҃еническимъ: и҆сповѣ́дꙋѧ бо пред̾ мꙋчи́тели бг҃а и҆́стинна, въ трⷪ҇цѣ ст҃ѣ́й покланѧ́емагѡ, небоѧ́зненнѡ подклони́лъ є҆сѝ под̾ ме́чъ главꙋ̀ свою̀, воспѣ́ваѧ: <red>А҆</red>ллилꙋ́їа.
