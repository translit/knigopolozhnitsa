---
title: "Мл҃тва"
navigation:
  key: akathists-kiprianiustina-26
  title: "Мл҃тва"
  parent: akathists-kiprianiustina
  order: 26
type: "akathist"
---

## Мл҃тва:

<versal>Ѽ</versal> ст҃їи сщ҃енномч҃ениче кѷпрїа́не и҆ мч҃енице і҆ꙋсті́но, внемли́те смире́нномꙋ моле́нїю на́шемꙋ. А҆́ще бо вре́менное житїѐ ва́ше мч҃енически за хрⷭ҇та̀ сконча́ли є҆́сте, но дꙋ́хомъ ѿ на́съ не ѿстꙋпа́ете, при́снѡ по за́повѣдемъ гдⷭ҇нимъ ше́ствовати на́съ наꙋча́юще и҆ крⷭ҇тъ сво́й терпѣ́ливѡ нестѝ на́мъ посо́бствꙋюще. Тѣ́мже, ꙗ҆́кѡ дерзнове́нїе ко хрⷭ҇тꙋ̀ бг҃ꙋ и҆ пречⷭ҇тей є҆гѡ̀ мт҃ри стѧжа́вшїи, бꙋ́дите моли́твенницы крѣ́пцїи и҆ хода́таи ѡ҆ на́съ недосто́йныхъ, да застꙋпле́нїемъ ва́шимъ сохранѧ́еми, невреди́мы ѿ бѣ́сѡвъ, волхвѡ́въ и҆ ѿ чл҃вѣкъ ѕлы́хъ пребꙋ́демъ, сла́вѧще ст҃ꙋ́ю трⷪ҇цꙋ, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
