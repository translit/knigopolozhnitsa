---
title: "І҆́косъ є҃"
navigation:
  key: akathists-kiprianiustina-10
  title: "І҆́косъ є҃"
  parent: akathists-kiprianiustina
  order: 10
type: "akathist"
---

## І҆́косъ є҃:

<red>В</red>и́дѧще премно́гꙋю добродѣ́тель ѻ҆тца̀ твоегѡ̀ є҆де́сїѧ, поста́ви є҆гѡ̀ ст҃и́тель бж҃їй во пресвѵ́тера, да добродѣ́тельнымъ житїе́мъ и҆ и҆ны́хъ ко хрⷭ҇тꙋ̀ приведѣ́тъ: тебѣ̀ же, достобл҃же́ннаѧ і҆ꙋсті́но, досто́йнꙋю дще́рь є҆гѡ̀, па́че всегѡ̀ хрⷭ҇та̀ возлюби́вшꙋю и҆ въ соблюде́нїи за́повѣдей є҆гѡ̀ до́брѣ подвиза́вшꙋюсѧ, почита́емъ зва́нїи си́ми:

<red>Р</red>а́дꙋйсѧ, красото́ю дꙋше́вною просїѧ́вшаѧ. Ра́дꙋйсѧ, дѣ́вство непоро́чное въ да́ръ бг҃ꙋ прине́сшаѧ. Ра́дꙋйсѧ, бл҃гове́стнице є҆ѵⷢ҇лїѧ бг҃омꙋ́драѧ. Ра́дꙋйсѧ, за́повѣдей гдⷭ҇нихъ проповѣ́днице ѹ҆се́рднаѧ. Ра́дꙋйсѧ, подви́жнице бж҃їѧ, посто́мъ и҆ моли́твою воспи́таннаѧ. Ра́дꙋйсѧ, голꙋби́ца непоро́чнаѧ, кро́тости и҆ неѕло́бїѧ преиспо́лненнаѧ.

<red>Р</red>а́дꙋйтесѧ, кѷпрїа́не и҆ і҆ꙋсті́но, ско́рїи помо́щницы и҆ моли́твеницы ѡ҆ дꙋ́шахъ на́шихъ.
