---
title: "Конда́къ є҃"
navigation:
  key: akathists-kiprianiustina-9
  title: "Конда́къ є҃"
  parent: akathists-kiprianiustina
  order: 9
type: "akathist"
---

## Конда́къ є҃:

<red>Б</red>г҃оте́чною стезе́ю ѹ҆стреми́ласѧ є҆сѝ и҆ ти́хагѡ приста́нища дости́гла є҆сѝ, ст҃а́ѧ мч҃енице і҆ꙋсті́но: ты́ бо свѣ́томъ и҆́стины бж҃е́ственныѧ роди́тели твоѧ̀ є҆де́сїѧ и҆ клеѡдѡ́нїю просвѣти́вши, кꙋ́пнѡ съ ни́ми ст҃о́е креще́нїе ѿ є҆пⷭ҇копа ѻ҆нта́та прїѧ́ла є҆сѝ, да хрⷭ҇тꙋ̀ ѹ҆го́дна бꙋ́деши и҆ возмо́жеши невозбра́ннѡ пѣ́ти є҆мꙋ̀: <red>А҆</red>ллилꙋ́їа.
