---
title: "І҆́косъ і҃"
navigation:
  key: akathists-lavrentijchern-20
  title: "І҆́косъ і҃"
  parent: akathists-lavrentijchern
  order: 20
type: "akathist"
---

## І҆́косъ і҃:

<red>П</red>озна́лъ є҆сѝ, бг҃омꙋ́дрѣ̀ ѻ҆́ч҃е лавре́нтїе, ра́зꙋмъ бж҃е́ственныхъ писа́нїй, непреста́нно подвиза́ѧсѧ въ мл҃твахъ, и҆ почерпнꙋ́лъ є҆сѝ во́дꙋ жи́вꙋ, ю҆́же и҆ на́мъ препо́дал є҆сѝ. Сего̀ ра́ди вопїи́мъ тѝ си́це:

<red>Р</red>а́дꙋйсѧ, ꙗ҆́кѡ жа́ждꙋщихъ ѿ и҆сто́чника ст҃ы́ѧ трⷪ҇цы напаѧ́еши. Ра́дꙋйсѧ, те́ми же вода́ми дꙋ́ши и҆сцелѧ́еши. Ра́дꙋйсѧ, вме́стѡ пи́щи вода́ми слове̑съ твои́хъ на̑съ и҆ ны́нѣ ѹ҆теша́еши. Ра́дꙋйсѧ, пла́мѣнемъ слове́съ твои́хъ те́рнїе грѣхо̑въ наши̑хъ попалѧ́еши. Ра́дꙋйсѧ, ꙗ҆́кѡ словеса̀ твоѧ̀ па́че ме́да сладча́йша. Ра́дꙋйсѧ, ꙗ҆́кѡ сла́достїю слове́съ твои́хъ скорбѧ́щимъ ра́дость да́рꙋеши. Ра́дꙋйсѧ, ꙗ҆́кѡ проречѣ́нныѧ тобо́ю словеса̀ и҆ ны́нѣ и҆сполнѧ́ютсѧ. Ра́дꙋйсѧ, ꙗ҆́кѡ въ ни́хъ мы̀ сла́вꙋ твою̀ ѹ҆разꙋмева́емъ.

<red>Р</red>а́дꙋйсѧ, прпⷣне ѻ҆́ч҃е на́шъ лавре́нтїе, ско́рый помо́щниче и мл҃твенниче къ тебѐ притека́ющихъ.
