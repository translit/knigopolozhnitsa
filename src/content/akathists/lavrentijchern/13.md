---
title: "Конда́къ з҃"
navigation:
  key: akathists-lavrentijchern-13
  title: "Конда́къ з҃"
  parent: akathists-lavrentijchern
  order: 13
type: "akathist"
---

## Конда́къ з҃:

<red>П</red>ѣ́нїе и҆ рыда́нїе надгро́бное ча́да твоѧ̀ дꙋхо́внаѧ приноша́хꙋ тѝ ѹ҆ гро́ба, ѻ҆́ч҃е лавре́нтїе, є҆гда̀ преста́вилсѧ є҆сѝ ко гдⷭ҇ꙋ дꙋше́ю: на́съ же не ѡ҆ста́вилъ є҆сѝ тѣ́ломъ нетлѣ́ннымъ, првⷣнїи бо и҆ по сме́рти жи́вы бꙋ́дꙋтъ, поѧ̀ бг҃ꙋ: <red>А҆</red>ллилꙋ́їа.
