---
title: "І҆́косъ з҃"
navigation:
  key: akathists-lavrentijchern-14
  title: "І҆́косъ з҃"
  parent: akathists-lavrentijchern
  order: 14
type: "akathist"
---

## І҆́косъ з҃:

<red>Ч</red>еты́редесѧтъ дні́й не смолка́ше рыда́нїе и҆ пѣ́нїе ѹ҆ гро́ба твоегѡ̀, бл҃же́нне лавре́нтїе. Ты́ бо четыреде́сѧтъ дні́й ѡ҆жида́лъ є҆сѝ, є҆гда̀ ча́да твоѧ̑ ѹ҆гото́вѧтъ тѝ мѣ́сто погребе́нїѧ. Пребыва́ѧ съ на́ми тѣ́ломъ во хра́ме, дꙋше́ю же моли́лсѧ є҆сѝ за ны̑ грѣ́шныѧ пре́д̾ гдⷭ҇омъ. Си́мъ пребыва́нїемъ чꙋ́до ве́лїе ꙗ҆ви́лъ є҆сѝ: нетлѣ́нныѧ бо мо́щи твоѧ, бл҃гово́нїѧ и҆спо́лненнїи показꙋ́ютъ ст҃ость твою̀. Дивѧ́щесѧ семꙋ̀ чꙋдесѝ, восхвалѧ́емъ тѧ̀ та́кѡ:

<red>Р</red>а́дꙋйсѧ, блгⷣть бж҃їю стѧжа́вый. Ра́дꙋйсѧ, лозо̀ виногра́да хрⷭ҇то́ва. Ра́дꙋйсѧ, четыредетидне́внымъ стоѧ́нїемъ тѣлесѐ твоегѡ̀ на́съ ѹтѣ́шивый. Ра́дꙋйсѧ, бл҃гоꙋха́нїемъ ѿ гро́ба твоегѡ̀ всю̀ ѻ҆би́тель напо́лнивый. Ра́дꙋйсѧ, ꙗ҆́кѡ по ѡ҆конча́нїи четыредесѧтѝ дні́й тѣ́ло твоѐ съ че́стїю въ гробни́цꙋ положи́сѧ. Ра́дꙋйсѧ, ꙗ҆́кѡ и҆ до ны́нѣ нетлѣ́нно бг҃омъ сохрани́сѧ. Ра́дꙋйсѧ, ꙗ҆́кѡ и҆ по смертѝ на́съ не ѡста́вивый.

<red>Р</red>а́дꙋйсѧ, прпⷣне ѻ҆́ч҃е на́шъ лавре́нтїе, ско́рый помо́щниче и мл҃твенниче къ тебѐ притека́ющихъ.
