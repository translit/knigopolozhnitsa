---
title: "Мл҃тва"
navigation:
  key: akathists-lavrentijchern-26
  title: "Мл҃тва"
  parent: akathists-lavrentijchern
  order: 26
type: "akathist"
---

## Мл҃тва:

<versal>Ѽ</versal> всехва́льный ѻ҆́ч҃е лавре́нтїе, прїимѝ сїе ма́лое моле́нїе, ѿ на̑съ грѣ́шныхъ тебѣ̀ приноси́мое, и҆ при́зри млⷭ҇тивно съ вы́сотъ нбⷭ҇ныхъ на на̑съ, просѧ́щихъ твоего̀ хода́тайства ѹ҆ прⷭ҇то́ла прест҃ы́ѧ трⷪ҇цы, да пода́стъ твои́ми мл҃твами ми́ръ и бл҃годе́нствїе странѣ̀ на́шей, па́стыремъ си́лꙋ въ мл҃тве, и҆́нокомъ подкрепле́нїе на пꙋтѝ соверше́нства въ по́двизѣхъ смире́нїѧ и҆ послꙋша́нїѧ, вдови́цамъ и҆ си́ротамъ застꙋпле́нїе, немощны́мъ подкрепле́нїе, недꙋ́гꙋющимъ дꙋ́хомъ и҆ дꙋше́ю ѿ бѣ́совъ и҆збавленїе, больны́мъ и҆сцеле́нїе, пꙋтеше́ствꙋющимъ а҆́гг҃ла храни́телѧ. Все̑мъ чтꙋ́щимъ съ любо́вїю па́мѧть твою̀, вѣ́рꙋ и҆́скреннюю и҆ непоколеби́мꙋю. И҆ по преставле́нїи въ жи́знь вѣ́чнꙋю приведи на̑съ ко хрⷭ҇тꙋ̀ твои́ми мл҃твами, да съ тобо́ю прославлѧ́емъ ст҃ꙋ́ю трⷪ҇цꙋ: ѻ҆ц҃а̀ и҆ сн҃а и҆ ст҃а́гѡ дх҃а, всегда̀, ны́нѣ и҆ при́снѡ, и во вѣ́ки вѣкѡ́въ. А҆минь.

{% illustration "small-ornaments/ornament-from-12th-century-armenian-gospel-crider", "small" %}
