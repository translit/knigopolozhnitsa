---
title: "І҆́косъ д҃"
navigation:
  key: akathists-lavrentijchern-8
  title: "І҆́косъ д҃"
  parent: akathists-lavrentijchern
  order: 8
type: "akathist"
---

## І҆́косъ д҃:

<red>В</red>и́дѧ блгⷣть и҆ да̀ръ ст҃а́гѡ дх҃а въ тебѣ̀, возлюби́ша тѧ̀ бра́тїѧ ст҃ы́ѧ ѻ҆би́тели черни́говскїѧ и҆ и҆збра́ша ꙗ҆́кѡ и҆скꙋ́снаго рꙋководи́телѧ и҆ жи́зїю бг҃ꙋ ѹ҆гожда́юща. Мы́ же, бл҃годарѧ́ще тѧ̀, вопїе́мъ тебѣ̀:

<red>Р</red>а́дꙋйсѧ, рома́нꙋ сладкопѣ́вцꙋ ѹ҆подо́бивыйсѧ. Ра́дꙋйсѧ, ꙗ҆́кѡ съ ни́мъ въ сїо́не го́рнемъ пѣ́снь бг҃ꙋ воспѣва́еши. Ра́дꙋйсѧ, цр҃ѧ̀ сла́вы просла́вивый. Ра́дꙋйсѧ, на пꙋ́ть спасе́нїѧ на́съ наста́вивый. Ра́дꙋйсѧ, ꙗ҆́кѡ со агг҃елы сла́вꙋ є҆го̀ воспѣва́еши. Ра́дꙋйсѧ, пѣ́нїемъ свои́мъ нб҃о и҆ зе́млю соедини́вый. Ра́дꙋйсѧ, всѣ̑хъ досто́йно бг҃а сла́вѧщихъ въ беда́хъ не ѡ҆ставлѧ́еши. Ра́дꙋйсѧ, ꙗ҆́кѡ за ни́хъ пред̾ гдⷭ҇емъ и҆ бцⷣею хода́тайствꙋеши.

<red>Р</red>а́дꙋйсѧ, прпⷣне ѻ҆́ч҃е на́шъ лавре́нтїе, ско́рый помо́щниче и мл҃твенниче къ тебѐ притека́ющихъ.
