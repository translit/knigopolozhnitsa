---
title: "І҆́косъ ѕ҃"
navigation:
  key: akathists-lavrentijchern-12
  title: "І҆́косъ ѕ҃"
  parent: akathists-lavrentijchern
  order: 12
type: "akathist"
---

## І҆́косъ ѕ҃:

<red>П</red>рови́девъ кончи́нꙋ свою̀ ско́рꙋю, ѻ҆́ч҃е лавре́нтїе, предрѣ́клъ є҆сѝ все̑мъ ю҆̀ трикра́тно. Мы́ же мо́лимъ тѧ̀, да не ѡ҆ста́виши на́съ грѣ́шныхъ по ѿше́ствїи свое́мъ, но съ на́ми пребꙋ́деши во всѧ̑ днѝ, во є҆́же съ ра́достїю ѹ҆бл҃жа́ти тѧ̀:

<red>Р</red>а́дꙋйсѧ, кончи́нꙋ свою̀ предꙋвѣ́дѣвый. Ра́дꙋйсѧ, ѡ҆ не́й же мно́гимъ возвести́вый. Ра́дꙋйсѧ, ꙗ҆́кѡ вѣ́чныѧ жи́зни сподо́бивыйсѧ. Ра́дꙋйсѧ, безболѣ́зненнымъ и҆схо́домъ дꙋ́шꙋ свою̀ бг҃ꙋ преда́вый. Ра́дꙋйсѧ, ꙗ҆́кѡ и҆ бѣ́сы въ то́й ча́съ вострепета́ша. Ра́дꙋйсѧ, сла́дость нбⷭ҇нꙋю на землѝ вкꙋси́вый. Ра́дꙋйсѧ, ꙗ҆́кѡ на нб҃ѣсѝ то́ю наслажда́ешисѧ. Ра́дꙋйсѧ, ꙗ҆́кѡ мо́щи твоѧ̀ нетлѣ́нныѧ на́мъ ѡ҆ста́вилъ є҆сѝ.

<red>Р</red>а́дꙋйсѧ, прпⷣне ѻ҆́ч҃е на́шъ лавре́нтїе, ско́рый помо́щниче и мл҃твенниче къ тебѐ притека́ющихъ.
