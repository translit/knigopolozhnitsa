---
title: "І҆́косъ а҃і"
navigation:
  key: akathists-lavrentijchern-22
  title: "І҆́косъ а҃і"
  parent: akathists-lavrentijchern
  order: 22
type: "akathist"
---

## І҆́косъ а҃і:

<red>С</red>вѣти́льникъ свѣ́та бж҃е́ственнаго, ты̀ прозорли́во прови́дѧ, грѣхи́ наша̀, гнѣ́въ бж҃їй, пра́ведно на ны̀ дви́жимый, предре́клъ є҆сѝ. Мы́ же мо́лимъ тѧ̀, ѻ҆́ч҃е лавре́нтїе, ꙗ҆́кѡ и҆мꙋ́ща дерзнове́нїе пре́д̾ гдⷭ҇емъ. И҆спросѝ на́мъ недосто́йнымъ млⷭ҇ть ѹ҆ бг҃а, да ꙗ҆́кѡ мл҃твенника те́пла, ѹ҆блажа́емъ тѧ̀, зовꙋ́ща:

<red>Р</red>а́дꙋйсѧ, прⷪ҇ро́комъ после́довавый и҆ и҆́мже ѹ҆подо́бивыйсѧ. Ра́дꙋйсѧ, проро́чествами твои́ми мі́ръ напо́лнивый. Ра́дꙋйсѧ, ꙗ҆́кѡ мно́гимъ напꙋ́тствїе да́вый. Ра́дꙋйсѧ, бꙋ́дꙋщаѧ въ и҆́хъ жи́зни предсказа́вый. Ра́дꙋйсѧ, ꙗ҆́кѡ монасты́рь по предсказа́нїю твоемꙋ̀ ѹстро́илсѧ. Ра́дꙋйсѧ, слове́сныхъ ѻ҆ве́цъ па́стырю. Ра́дꙋйсѧ, гнѣ́ва бж҃їѧ на грѣ́шники возвѣсти́телю. Ра́дꙋйсѧ, покаѧ́нїѧ пропове́дниче и҆ грѣ́шниковъ и҆справи́телю.

<red>Р</red>а́дꙋйсѧ, прпⷣне ѻ҆́ч҃е на́шъ лавре́нтїе, ско́рый помо́щниче и мл҃твенниче къ тебѐ притека́ющихъ.
