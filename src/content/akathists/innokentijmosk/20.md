---
title: "І҆́косъ і҃"
navigation:
  key: akathists-innokentijmosk-20
  title: "І҆́косъ і҃"
  parent: akathists-innokentijmosk
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ всѣ́мъ, ѡ҆ правосла́вїи трꙋдѧ́щимсѧ, и҆ застꙋпле́нїе къ тебѣ̀ съ вѣ́рою притека́ющимъ, ст҃че бж҃їй і҆нноке́нтїе, примѣ́ръ досто́йный подража́нїю ꙗ҆ви́вый, да продо́лжатсѧ трꙋды̀ твоѧ̀ въ просвѣще́нїи невѣ́дꙋщихъ хрⷭ҇то́вой и҆́стины, мы́ же воспомина́ющее по́двиги и҆ трꙋды̀ твоѧ̀ взыва́емъ тѝ си́це:

<red>Р</red>а́дꙋйсѧ, добродѣ́тельми, ꙗ҆́кѡ вѷссѡ́номъ, ѹ҆кра́шенный. Ра́дꙋйсѧ, въ премꙋ́дрости съ соломѡ́номъ сравне́нный. Ра́дꙋйсѧ, подо́бнѡ і҆ѡа́ннꙋ бг҃осло́вꙋ гдⷭ҇а возлюби́вый. Ра́дꙋйсѧ, та́кожде и҆ ма́лыѧ ча́да твоѧ̀ наста́вивый. Ра́дꙋйсѧ, є҆ѵⷢ҇лїе перевѣ́дый на ꙗ҆зы́ки тꙋзе́мныѧ. Ра́дꙋйсѧ, ѡ҆снова́вый шко́лы длѧ̀ и҆зꙋче́нїѧ и҆́стины бж҃е́ственныѧ. Ра́дꙋйсѧ, сѣмена̀ и҆́стины насади́вый на по́чвѣ а҆мерика́нстѣй. Ра́дꙋйсѧ, трꙋбо̀ громогла́снаѧ є҆ѵⷢ҇льскагѡ бл҃говѣ́стїѧ.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
