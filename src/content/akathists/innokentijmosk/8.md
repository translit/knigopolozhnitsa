---
title: "І҆́косъ д҃"
navigation:
  key: akathists-innokentijmosk-8
  title: "І҆́косъ д҃"
  parent: akathists-innokentijmosk
  order: 8
type: "akathist"
---

## І҆́косъ д҃:

<red>С</red>лы́шаша, бг҃омꙋ́дре і҆нноке́нтїе, бли́жнїи и҆ да́льнїи вели́чїе чꙋде́съ твои́хъ, ꙗ҆́кѡ ѹ҆подо́бисѧ ты̀ въ трꙋдѣ̀ свое́мъ ст҃ы́мъ кѷрі́ллꙋ и҆ меѳо́дїю, да́лъ є҆сѝ а҆́збꙋкꙋ а҆леꙋ́тѡмъ, коло́шамъ и҆ про́чимъ сѣ́вернымъ наро́дѡмъ, во є҆́же моглѝ бы бг҃а и҆́стиннагѡ позна́ти, и҆ сла́вити є҆гѡ̀ непреста́ннѡ, мно́го потрꙋди́лсѧ на по́прищѣ се́мъ, переводѧ̀ писа́нїе бж҃е́ственное на наре́чїѧ сѣ́верныѧ, мы́ же прославлѧ́емъ бг҃а, дарова́вшегѡ на́мъ свѣти́льника такова́гѡ, вопїе́мъ тебѣ̀ съ ра́достїю:

<red>Р</red>а́дꙋйсѧ, просвѣти́телю дре́внихъ сѣ́верныхъ наро́дѡвъ. Ра́дꙋйсѧ, трїеди́нагѡ бж҃ества̀ бл҃говѣсти́тель въ шта́тѣ а҆лѧ́ска. Ра́дꙋйсѧ, ѹ҆стро́ивый цр҃ковь хрⷭ҇то́вꙋ на ка́мени тве́рдомъ. Ра́дꙋйсѧ, мꙋ́дрѡ сѣ́ѧвый бл҃го́е и҆ и҆́стинное на ни́вѣ бл҃гопло́дной. Ра́дꙋйсѧ, ра́бе ѹ҆се́рдный не скры́вый тала́нта бж҃е́ственнагѡ. Ра́дꙋйсѧ, ма́лое ста́до хрⷭ҇то́во собра́вый воеди́нѡ. Ра́дꙋйсѧ, зако́на хрⷭ҇то́ва скрижа́ли, бг҃омъ писа́нныѧ. Ра́дꙋйсѧ, ꙗ҆́кѡ и҆́стинꙋ хрⷭ҇то́вꙋ невѣ́дꙋщїи и҆́мꙋтъ тѧ̀ ѹ҆чи́телѧ.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
