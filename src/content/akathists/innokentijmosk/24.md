---
title: "І҆́косъ в҃і"
navigation:
  key: akathists-innokentijmosk-24
  title: "І҆́косъ в҃і"
  parent: akathists-innokentijmosk
  order: 24
type: "akathist"
---

## І҆́косъ в҃і:

<red>П</red>ою́ще трꙋды̀ твоѧ̑ и҆ по́двиги, ди́вное житїѐ на землѝ, прославлѧ́емъ тѧ̀, равноапⷭ҇ле хрⷭ҇то́въ і҆нноке́нтїе: въ тебѣ̀ бо бг҃ъ въ трⷪ҇цѣ прославлѧ́емый, ди́внѡ просла́висѧ, смире́ннѡ мо́лимъ тѧ̀, си́лꙋ свы́ше на ѹ҆крѣпле́нїе правосла́вїѧ ниспошлѝ на́мъ, на врагѝ ви́димыѧ и҆ неви́димыѧ побѣ́дꙋ да́рꙋй, да всѝ наро́ди приведе́нныѧ тобо́ю ко хрⷭ҇тꙋ̀, вкꙋ́пѣ же и҆ мы воспѣва́емъ тѝ похвалы̀ сїѧ̀:

<red>Р</red>а́дꙋйсѧ, помина́ющихъ тѧ̀ помина́ѧй. Ра́дꙋйсѧ, нестрое́нїѧ наша и҆справлѧ́ѧй. Ра́дꙋйсѧ, лю́демъ вѣ́рнымъ поможе́нїе. Ра́дꙋйсѧ, ро́да хрⷭ҇тїа́нскагѡ возвыше́нїе. Ра́дꙋйсѧ, правосла́вїѧ тве́рдое ѡ҆гражде́нїе. Ра́дꙋйсѧ, невѣ́рїѧ живо́е ѡ҆бличе́нїе. Ра́дꙋйсѧ, трⷪ҇цꙋ ст҃ꙋ́ю бг҃омꙋ́дре и҆сповѣ́давый. Ра́дꙋйсѧ, слꙋ́жбꙋ бж҃їю соверша́ти коемꙋ́ждо свои́ми ꙗ҆зы́ки завѣща́вый.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
