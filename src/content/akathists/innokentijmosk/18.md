---
title: "І҆́косъ ѳ҃"
navigation:
  key: akathists-innokentijmosk-18
  title: "І҆́косъ ѳ҃"
  parent: akathists-innokentijmosk
  order: 18
type: "akathist"
---

## І҆́косъ ѳ҃:

<red>В</red>ѣті́и многовѣща́нныѧ по́двигѡмъ твои́мъ ѹ҆дивлѧ́ютсѧ, а҆́гг҃ли съ тобо́ю ликовствꙋ́ютъ. Вели́ка бо бы́сть є҆па́рхїѧ твоѧ̀, насѣ́ѧннаѧ мно́гими наро́ды ꙗ҆зы́ческими, ты́ же посыла́ше проповѣ́дницы во всѧ̀ ѹ҆дале́нныѧ стра́ны сиби́ри восто́чнѣй и҆ на а҆лѧ́скꙋ, да всѝ ꙗ҆зы́цы позна́ютъ вѣ́рꙋ и҆́стиннꙋю. Сегѡ̀ ра́ди вопїе́мъ тѝ си́це:

<red>Р</red>а́дꙋйсѧ, а҆пⷭ҇ле вели́кїй а҆ркті́ческїй. Ра́дꙋйсѧ, пе́рвый і҆ера́рше а҆мерика́нскїй. Ра́дꙋйсѧ, и҆́стинный ѻ҆́бразе а҆рхїпа́стырѧ правосла́внагѡ. Ра́дꙋйсѧ, не дре́влѣ, а҆ ны́нѣ подвиза́выйсѧ. Ра́дꙋйсѧ, и҆́стинныѧ вѣ́ры и҆сповѣ́дниче. Ра́дꙋйсѧ, цр҃ствїѧ бж҃їѧ наслѣ́дниче. Ра́дꙋйсѧ, трїѧзы́чнꙋю є҆́ресь попра́вый. Ра́дꙋйсѧ, тꙋзе́мцамъ две́ри црⷭ҇твїѧ нбⷭ҇нагѡ ѿве́рзый.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
