---
title: "І҆́косъ ѕ҃"
navigation:
  key: akathists-innokentijmosk-12
  title: "І҆́косъ ѕ҃"
  parent: akathists-innokentijmosk
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ свѣ́тъ живо́тный, и҆дѧ́ше просвѣти́ти новокр҃ще́нныѧ лю́ди зе́мли полꙋ́нощныѧ хрⷭ҇то́вымъ ѹ҆че́нїемъ. Ті́и же, ѹ҆зрѣ́вше тѧ̀, ꙗ҆́кѡ а҆́гг҃ла свѣ́тла, сп҃се́нїе бл҃говѣсти́ти грѧдꙋ́ща, ꙗ҆́кѡ па́стырѧ до́бра, дꙋ́шꙋ свою̀ за ѻ҆́вцы полага́юща, воспрїѧ́ша рѣ́кꙋ а҆мꙋ́ръ но́вымъ і҆ѻрда́номъ въ не́й кр҃сти́шасѧ, съ ни́миже и҆ мы̀ вкꙋ́пѣ воспѣва́емъ тебѣ̀ си́це:

<red>Р</red>а́дꙋйсѧ, въ мїрꙋ̀ жи́вый, но мїрска́гѡ не и҆ска́вый. Ра́дꙋйсѧ, хрⷭ҇та̀ сла́вити все́ми ꙗ҆зы́ки завѣща́вый. Ра́дꙋйсѧ, просвѣти́телю вели́кїй племе́нъ всѣ́хъ сѣ́верныхъ. Ра́дꙋйсѧ, пода́телю свѣ́та хрⷭ҇то́ва да́же до послѣ́днихъ време́нъ. Ра́дꙋйсѧ, дѣ́лателю сла́вный вїногра́да хрⷭ҇то́ва. Ра́дꙋйсѧ, па́стырю до́брый и҆ ми́лостивый ста́да і҆и҃сова. Ра́дꙋйсѧ, сло́ва бж҃їѧ вѣ́рный толкова́телю. Ра́дꙋйсѧ, ми́ра хрⷭ҇то́ва всю́дꙋ насади́телю.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
