---
title: "І҆́косъ а҃і"
navigation:
  key: akathists-innokentijmosk-22
  title: "І҆́косъ а҃і"
  parent: akathists-innokentijmosk
  order: 22
type: "akathist"
---

## І҆́косъ а҃і:

<red>С</red>вѣтоза́рнагѡ свѣти́льника ѡ҆брѣ́тше въ тебѣ̀, ст҃и́телю і҆нноке́нтїе, землѧ̀ рꙋ̑сскаѧ, ѹ҆подо́бисѧ бо ты̀ вселе̑нскимъ ѹ҆чи́телѧмъ, па́ствꙋ рѡссі́йскꙋю до́брѣ ѹ҆па́слъ є҆сѝ, не забыва́ѧ ма́лаѧ ча́да тобо́ю ѡ҆ста́вленныѧ, поревнова́ше ѡ҆ ни́хъ да́же до сме́рти, мы́ же съ ни́ми согла́снѡ вопїе́мъ тѝ такова́ѧ:

<red>Р</red>а́дꙋйсѧ, свѣте мі́рꙋ и҆ со́ль землѝ бы́вый. Ра́дꙋйсѧ, ꙗ҆́кѡ свѣти́льникъ, горѧ́й во тмѣ̀, ꙗ҆зы́кѡмъ свѣти́вый. Ра́дꙋйсѧ, ко вцⷣѣ всѣ̑хъ на̑съ покаѧ́нныѧ моли́твы приносѧ́щїй. Ра́дꙋйсѧ, и҆ са́мъ ѡ҆ на́съ къ немꙋ̀ вы́нꙋ всегда̀ молѧ́щїйсѧ. Ра́дꙋйсѧ, свѣ́тлое правосла́вїѧ проповѣ́данїе. Ра́дꙋйсѧ, златозра́чное свѣ́та є҆ѵⷢ҇льскагѡ сїѧ́нїе. Ра́дꙋйсѧ, сегѡ̀ ра́ди ве́лїимъ во црⷭ҇твїи бж҃їемъ нарече́нный. Ра́дꙋйсѧ, на землѝ въ цр҃кви гдⷭ҇ней просла́вленный.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
