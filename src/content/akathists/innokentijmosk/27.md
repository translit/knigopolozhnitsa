---
title: "Мл҃тва в҃"
navigation:
  key: akathists-innokentijmosk-27
  title: "Мл҃тва в҃"
  parent: akathists-innokentijmosk
  order: 27
type: "akathist"
---

## Мл҃тва в҃:

<versal>Ѽ</versal> ст҃и́телю хрⷭ҇то́въ і҆нноке́нтїе, новоѧ́вленный ѹ҆го́дниче! Къ тебѣ̀ припа́даемъ, рабѝ бж҃їи <rubric class="inline">и҆мена̀</rubric>, и҆ мо́лимсѧ: вселѝ въ сердца̀ на́ша любо́вь твою̀, є҆́юже къ бг҃ꙋ и҆ бли́жнимъ твои́мъ въ житїѝ твое́мъ преиспо́лненъ бы́лъ є҆сѝ. Молѝ хрⷭ҇та̀ бг҃а, да ѿпꙋ́стѧтсѧ на́мъ согрѣше́нїѧ на́ша во̑льнаѧ и҆ нево̑льнаѧ, да и҆зба́вимсѧ ѿ всѣ́хъ вра́гъ ви̑димыхъ и҆ неви̑димыхъ, ѿ всѧ́кихъ бѣ́дъ и҆ ско́рбей и҆ всѧ́кихъ недꙋ́гѡвъ. Молѝ, да ми́лостивъ бꙋ́детъ на́мъ гдⷭ҇ь и҆ здѣ̀, и҆ въ бꙋ́дꙋщемъ вѣ́цѣ и҆ преста́вльшїѧсѧ ѿ на́съ ѻ҆тцы̀ и҆ бра́тїю, ма́тери и҆ сє́стры, и҆ ча́да на́ша, въ ли́ки ст҃ы́хъ вчини́въ, въ мѣ́стѣ свѣ́тлѣ ѹ҆поко́итъ: да предстоѧ́ще и҆ поклонѧ́ющесѧ і҆кѡ́нѣ твое́й, и҆ма́мы тѧ̀ неꙋсыпа́ющагѡ моли́твенника и҆ предстоѧ́телѧ ѡ҆ на́съ ко гдⷭ҇ꙋ, и҆ бл҃года́рнѡ съ любо́вїю велича́емъ просла́вльшагѡ и҆ послꙋ́шающагѡ тѧ̀, въ трⷪ҇цѣ сла́вимагѡ бг҃а, ѻ҆ца̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
