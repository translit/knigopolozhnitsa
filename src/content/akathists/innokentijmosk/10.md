---
title: "І҆́косъ є҃"
navigation:
  key: akathists-innokentijmosk-10
  title: "І҆́косъ є҃"
  parent: akathists-innokentijmosk
  order: 10
type: "akathist"
---

## І҆́косъ є҃:

<red>В</red>и́дѣша лю́дїе ꙗ҆зы́честїи по́двиги и҆ трꙋды̀ твоѧ̀, притека́хꙋ къ тебѣ̀ а҆́ки до́бромꙋ па́стырю, внима́хꙋ всѧ́комꙋ сло́вꙋ и҆з̾ ѹ҆́стъ твои́хъ и҆сходѧ́щемꙋ, ты́ же и҆мѣ́ѧ раде́нїе ѡ҆ ни́хъ, ѿкрыва́ше шко́лы повсю́дꙋ во є҆́же ѹ҆чи́ти ѻ҆́троки и҆́стине, сегѡ̀ ра́ди слы́шиши ѿ всѣ́хъ си́це:

<red>Р</red>а́дꙋйсѧ, наблюда́телю проница́тельный чꙋде́съ зижди́телевыхъ. Ра́дꙋйсѧ, преподава́телю терпѣли́вый и҆́стинъ просты́хъ и҆ мꙋ́дрыхъ. Ра́дꙋйсѧ, бога́тство неисчерпа́емое въ невѣ́рїи живꙋ́щимъ. Ра́дꙋйсѧ, просвѣти́телю темноты̀ невѣ́жества. Ра́дꙋйсѧ, промышле́нїѧ ѡ҆ лю́дѣхъ прїѧ́телище. Ра́дꙋйсѧ, чистоты̀ вѣ́ры ѹ҆се́рдный храни́телю. Ра́дꙋйсѧ, всегѡ̀ мі́ра во хрⷭ҇тѣ ѹ҆твержде́нїе. Ра́дꙋйсѧ, наста́вниче до́брый ко сп҃се́нїю.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
