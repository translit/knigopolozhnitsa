---
title: "Конда́къ д҃"
navigation:
  key: akathists-innokentijmosk-7
  title: "Конда́къ д҃"
  parent: akathists-innokentijmosk
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ̑трь и҆мѣ́ѧ помышле́нїй сꙋмни́тельныхъ, ка́кѡ досто́йнѡ є҆́сть пѣ́ти и҆ позна́ти чꙋдеса̀ твоѧ̀ по́двиги и҆ терпе́нїе, бл҃же́нне і҆нноке́нтїе; Никто́же бо мо́жетъ ѧ҆̀ и҆сче́сти, ты́ же дости́гнꙋвъ бл҃гополꙋ́чнѡ ѻ҆стровѡ́въ ѹ҆нала́шкинскихъ, а҆́гг҃лы храни́мый въ мо́рѣ бꙋ́рнемъ, на брегꙋ̀ воспѣ́лъ хвале̑бнꙋю а҆́гг҃льскꙋю пѣ́снь бг҃ꙋ: <red>А҆</red>ллилꙋ́їа.
