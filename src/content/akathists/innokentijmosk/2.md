---
title: "І҆́косъ а҃"
navigation:
  key: akathists-innokentijmosk-2
  title: "І҆́косъ а҃"
  parent: akathists-innokentijmosk
  order: 2
type: "akathist"
---

## І҆́косъ а҃:

<red>А҆</red>гг҃лѡ́въ сожи́телю бы́вый ст҃ы́й і҆нноке́нтїе, ꙗ҆́кѡ но́вый а҆пⷭ҇лъ возсїѧ́лъ ѿ ма́лыѧ ве́си сиби́рскїѧ до стра́нъ дальневосто́чныхъ и҆ мі́ра за́паднагѡ. И҆з̾ мла́да и҆збра̀ тѧ̀ гдⷭ҇ь, да просла́виши свѣ́томъ правосла́вїѧ дре́внїѧ ꙗ҆зы́ческаѧ наро́ды а҆лѧ́скинскїѧ и҆ а҆зїа́тскїѧ, да вкꙋ́пѣ съ на́ми просла́вѧтъ тѧ̀ пѣ́сненными похвалы̀ сицевы́ми:

<red>Р</red>а́дꙋйсѧ, вели́кїй подража́телю хрⷭ҇то́въ и҆ прїе́мникѡвъ є҆гѡ̀ а҆пⷭ҇лѡвъ. Ра́дꙋйсѧ, бл҃говѣсти́телю а҆ркти́ческихъ наро́дѡвъ. Ра́дꙋйсѧ, ѹ҆чи́телю бг҃омꙋ́дрый а҆леꙋ́тѡвъ и҆ коло́шей. Ра́дꙋйсѧ, свѣти́льниче пресвѣ́тлый є҆скі̑мо́сѡвъ и҆ корѧ́кѡвъ. Ра́дꙋйсѧ, смире́нне подви́жниче, стопы̑ бо твоѧ̑ ѿ бг҃а и҆спра́влѧли бо сѧ̀. Ра́дꙋйсѧ, ѹ҆строи́телю цр҃кви правосла́вныѧ а҆мерика́нскїѧ. Ра́дꙋйсѧ, проповѣ́дати є҆ѵⷢ҇лїе вожделѣ́вый. Ра́дꙋйсѧ, къ невѣ́дающимъ сп҃се́нїѧ жа́лости и҆спо́лненный.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
