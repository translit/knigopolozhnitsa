---
title: "І҆́косъ г҃"
navigation:
  key: akathists-innokentijmosk-6
  title: "І҆́косъ г҃"
  parent: akathists-innokentijmosk
  order: 6
type: "akathist"
---

## І҆́косъ г҃:

<red>И҆</red>мѣ́ѧше вои́стинꙋ, ѻ҆́тче і҆нноке́нтїе, съ нб҃сѣ̀ бл҃года́ть тебѣ̀ дана̀ бы́ти, а҆ не ѿ землѝ: ка́кѡ бо кто̀ ѿ чл҃вѣ́къ возмо́жетъ твоеѧ̀ ре́вности по бз҃ѣ позна́ти; Ты́ бо не возбоѧ́лсѧ є҆сѝ расстоѧ́нїѧ да́льнегѡ и҆ пꙋтѝ дли̑тельнагѡ, ра́ди є҆ѵⷢ҇лїѧ хрⷭ҇то́ва, по тꙋ́ндрѣ заморо́женной и҆ бꙋ̑рнымъ морѧ́мъ пꙋтьше́ствовавый. Тѣ́мъ же и҆ мы̀, вдохновлѧ́емїи по́двиги твои́ми, вопїе́мъ тѝ си́це:

<red>Р</red>а́дꙋйсѧ, а҆пⷭ҇ломъ бы́вый а҆ме́рицѣ. Ра́дꙋйсѧ, ѡ҆снова́телю цр҃кви правосла́вныѧ въ мі́рѣ за́паднѣмъ. Ра́дꙋйсѧ, сла́вный подража́телю а҆пⷭ҇ла па́ѵла. Ра́дꙋйсѧ, хра́брѡ пꙋтьше́ствовавый по бꙋ̑рнымъ морѧ̑мъ сѣ́вернымъ. Ра́дꙋйсѧ, дх҃омъ ст҃ы́мъ ѹ҆крѣплѧ́емый. Ра́дꙋйсѧ, а҆́гг҃лы гдⷭ҇ни носи́мый и҆ ѡ҆хранѧ́емый. Ра́дꙋйсѧ, сто́лпе правосла́вїѧ непоколеби́мый. Ра́дꙋйсѧ, па́стырю хрⷭ҇то́въ небоѧ́зненный.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
