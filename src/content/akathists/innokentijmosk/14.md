---
title: "І҆́косъ з҃"
navigation:
  key: akathists-innokentijmosk-14
  title: "І҆́косъ з҃"
  parent: akathists-innokentijmosk
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ па́ѵла, проповѣ́дника ре́внастнагѡ разꙋмѣ́емъ, ѻ҆́тче ст҃ы́й і҆нноке́нтїе, да́вый не то́кмѡ гра́мотꙋ новопросвѣще́ннымъ сѣ́вернымъ лю́демъ, цѣлѧ̀ и҆̀хъ недꙋ́ги не то́кмѡ дꙋше́вныѧ, но и҆ тѣле́сныѧ, поразѝ всѣ́хъ зна́нїемъ медици́ны та́же и҆ бг҃осло́вїѧ, мы́ же съ позна́вшими чрез̾ тѧ̀ хрⷭ҇та̀ воспѣва́емъ тѝ та́кѡ:

<red>Р</red>а́дꙋйсѧ, просвѣти́телю тꙋнгꙋ́сѡвъ и҆ і҆нде́йцєвъ. Ра́дꙋйсѧ, бл҃говѣсти́телю є҆ве́нкѡмъ и҆ ꙗ҆кꙋ́тѡмъ. Ра́дꙋйсѧ, тала́нты свои́ми всѣ́хъ ѹ҆диви́вый. Ра́дꙋйсѧ, гдⷭ҇еви, а҆ не чл҃вѣ́кѡмъ ѹ҆гожда́ти ѹ҆чи́вый. Ра́дꙋйсѧ, врачꙋ̀ дꙋше́вный вкꙋ́пѣ же и҆ тѣле́сный. Ра́дꙋйсѧ, а҆рхїтрїклі́не пи̑ра цр҃ко̑внагѡ чꙋде́сный. Ра́дꙋйсѧ, чрез̾ всѐ житїѐ на ни́вѣ гдⷭ҇нѣй потрꙋди́выйсѧ. Ра́дꙋйсѧ, и҆ по сме́рти ѿ па́ствы своеѧ̀ любо́вїю не ѿлꙋчи́выйсѧ.

<red>Р</red>а́дꙋйсѧ, ст҃и́телю моско́вскїй і҆нноке́нтїе, а҆пⷭ҇лѡмъ ра́вный и҆ а҆лѧ́ски просвѣти́телю.
