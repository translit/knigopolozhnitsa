---
title: "І҆́косъ є҃"
navigation:
  key: akathists-kaluzhskaya-10
  title: "І҆́косъ є҃"
  parent: akathists-kaluzhskaya
  order: 10
type: "akathist"
---

## І҆́косъ є҃:

<red>П</red>роѧ́вльши ве́лїю любо́вь къ лю́демъ, живꙋ́щымъ во странѣ̀ калꙋ́жстѣй, прест҃а́ѧ бцⷣе, зе́млю на́шꙋ сохрани́ла є҆сѝ, и҆ мно́жество врагѡ́въ ѡ҆быше́дшихъ ю҆̀, дале́че ѿ неѧ̀ ѿгна́ла є҆сѝ: сїѐ вразѝ на́ши ѹ҆вѣ́дѣша, ко́ль крѣ́пка є҆́сть по́мощь бж҃їѧ мт҃ре. мы́ же твоѐ всемо́щное застꙋпле́нїе, на́мъ бы́вшее, до́брѣ вѣ́дꙋще, въ ра́дости срⷣца воспѣва́емъ тѝ си́це:

<red>Р</red>а́дꙋйсѧ, клещѐ та́инственнаѧ ѹ҆́глѧ бжⷭ҇твеннагѡ, и҆са́їемъ прови́дѣннаѧ: ра́дꙋйсѧ, примире́нїе на́ше съ бг҃омъ содѣ́лавшаѧ. ра́дꙋйсѧ, сп҃си́телѧ па́дшымъ чл҃вѣ́кѡмъ ро́ждшаѧ: ра́дꙋйсѧ, въ годи́нꙋ бра́ни по́мощїю твое́ю ѹ҆пова́ющихъ на тѧ̀ не ѡ҆ставлѧ́ющаѧ. ра́дꙋйсѧ, всемо́щнымъ застꙋпле́нїемъ твои́мъ ѿ меча̀ и҆ноплеме́нныхъ на́съ и҆збавлѧ́ющаѧ: ра́дꙋйсѧ, безъ проли́тїѧ кро́ве ѡ҆доле́нїе правосла̑внымъ во́инѡмъ дарова́вшаѧ.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
