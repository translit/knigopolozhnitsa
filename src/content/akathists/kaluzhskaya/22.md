---
title: "І҆́косъ а҃і"
navigation:
  key: akathists-kaluzhskaya-22
  title: "І҆́косъ а҃і"
  parent: akathists-kaluzhskaya
  order: 22
type: "akathist"
---

## І҆́косъ а҃і:

<red>С</red>вѣ́тлыми лꙋча́ми чꙋде́съ і҆кѡ́на твоѧ̀ сїѧ́етъ, бг҃омт҃и пречⷭ҇таѧ, и҆ прогонѧ́етъ всѧ́кое вра́жїе дѣ́йство си́лою бж҃їею, ѿ неѧ̀ и҆сходѧ́щею: тѣ́мже и҆ мы̀, грѣ́шнїи, и҆мꙋ́ще таково́е зна́менїе твоегѡ̀ къ на́мъ бл҃говоле́нїѧ, ра́дꙋемсѧ, гл҃го́люще: ѽ прест҃а́ѧ бцⷣе! ѹ҆молѝ гдⷭ҇а, да сп҃се́тъ ны̀ и҆́миже вѣ́сть сꙋдьба́ми, да не поги́бнемъ въ нераска́ѧнїи ѡ҆ на́шихъ грѣхопаде́нїихъ, и҆ ѹ҆слы́ши похвалы̑ сїѧ̑, тебѣ̀ возноси̑мыѧ:

<red>Р</red>а́дꙋйсѧ, творца̀ нб҃сѐ и҆ землѝ безсѣ́меннѡ воплоти́вшаѧ: ра́дꙋйсѧ, ѡ҆сѣне́нїемъ ст҃ы́ѧ і҆кѡ́ны твоеѧ̀ всѧ́кое вра́жїе дѣ́йство ѿ на́съ ѿгонѧ́ющаѧ. ра́дꙋйсѧ, прошє́нїѧ на̑ша на по́льзꙋ и҆сполнѧ́ющаѧ: ра́дꙋйсѧ, неѡскꙋдѣва́емый и҆сто́чниче млⷭ҇тей бж҃їихъ къ лю́демъ твои̑мъ. ра́дꙋйсѧ, бл҃гочⷭ҇ти́выхъ сꙋпрꙋ́жествъ незри́мое ѡ҆гражде́нїе: ра́дꙋйсѧ, мл҃твъ ра́ди ѹ҆се́рдныхъ пло́дъ безча́днымъ низпосыла́ющаѧ.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
