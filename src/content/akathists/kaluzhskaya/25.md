---
title: "Конда́къ г҃і"
navigation:
  key: akathists-kaluzhskaya-25
  title: "Конда́къ г҃і"
  parent: akathists-kaluzhskaya
  order: 25
type: "akathist"
---

## Конда́къ г҃і:

<red>Ѽ</red> всепѣ́таѧ мт҃и хрⷭ҇та̀ бг҃а на́шегѡ! прїимѝ млⷭ҇тивнѡ сїѐ моле́нїе на́ше, є҆́же принесо́хомъ предъ твое́ю і҆кѡ́ною, и҆ въ ча́съ сме́ртный ꙗ҆ви́сѧ на́мъ сама̀, пречⷭ҇таѧ, простира́ющи рꙋ́кꙋ по́мощи, и҆ ѿгонѧ́ющи дꙋ́хи ѕло́бы, и҆́щꙋщыѧ поглоти́ти дꙋ́шы на́шѧ, и҆ ѹ҆молѝ приснопокланѧ́емꙋю трⷪ҇цꙋ и҆зба́вити ны̀ мꙋче́нїѧ вѣ́чнагѡ, да предста́тельствомъ твои́мъ наслѣ́дꙋемъ црⷭ҇твїе нбⷭ҇ное, и҆ сподо́бимсѧ со ст҃ы́ми пѣ́ти бг҃ꙋ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃лѡвъ мно́жество:</incipit></rubric>

<rubric>И҆ па́ки конда́къ пе́рвый: <incipit><red>В</red>збра́нной воево́дѣ:</incipit></rubric>
