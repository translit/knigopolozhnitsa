---
title: "Конда́къ є҃"
navigation:
  key: akathists-kaluzhskaya-9
  title: "Конда́къ є҃"
  parent: akathists-kaluzhskaya
  order: 9
type: "akathist"
---

## Конда́къ є҃:

<red>Б</red>г҃оте́чнаѧ ѕвѣзда̀ ꙗ҆ви́ласѧ є҆сѝ на́мъ, бцⷣе, смы́слы на́шѧ ѡ҆зари́вшаѧ и҆ на пꙋ́ть сп҃си́тельный наста́вльшаѧ, врагѡ́мъ же на́шымъ была̀ є҆сѝ ꙗ҆́кѡ мо́лнїѧ, ѹ҆страша́ющи и҆̀хъ и҆ ѿража́ющи ѿ на́съ, є҆гда̀ ѻ҆́ный наполе́онъ, порази́въ бли́зъ гра́да малоѧросла́вца ра́ть на́шꙋ, понꙋ́ди ю҆̀ ѿи́ти ко гра́дꙋ калꙋ́гѣ, са́мъ же, ѹ҆слы́шавъ сїѐ, по твоемꙋ̀, млⷭ҇тиваѧ застꙋ́пнице, повелѣ́нїю, вмѣ́стѡ є҆́же ко гра́дꙋ калꙋ́гѣ и҆тѝ, и҆́де по пꙋтѝ, є҆гѡ́же са́мъ разорѝ и҆ ѡ҆пꙋстошѝ, ко гра́дꙋ гжа́тскꙋ, и҆ та́кѡ ра́ть свою̀ погꙋбѝ. сегѡ̀ ра́ди, твоѐ крѣ́пкое застꙋпле́нїе вѣ́дꙋще, со ѹ҆миле́нїемъ гл҃го́лемъ бг҃ꙋ: <red>А҆</red>ллилꙋ́їа.
