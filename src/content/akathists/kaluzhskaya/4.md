---
title: "І҆́косъ в҃"
navigation:
  key: akathists-kaluzhskaya-4
  title: "І҆́косъ в҃"
  parent: akathists-kaluzhskaya
  order: 4
type: "akathist"
---

## І҆́косъ в҃:

<red>Р</red>а́зꙋмъ чл҃вѣ́ческїй не мо́жетъ пости́гнꙋти вели́кагѡ твоегѡ̀ млⷭ҇рдїѧ, прест҃а́ѧ бцⷣе, ꙗ҆́кѡ и҆́скреннее покаѧ́нїе болѧ́щїѧ дѣви́цы прїѧ́ла є҆сѝ, и҆ соверше́нное и҆сцѣле́нїе то́й дарова́ла є҆сѝ, да моли̑твы прино́ситъ предъ і҆кѡ́ною твое́ю, взыва́ющи си́це:

<red>Р</red>а́дꙋйсѧ, лѣ́ствице нбⷭ҇наѧ, і҆а́кѡвомъ предви́дѣннаѧ: ра́дꙋйсѧ, та́йнꙋ воплоще́нїѧ сн҃а бж҃їѧ, ѿ вѣкѡ́въ въ бз҃ѣ сокрове́ннꙋю, ѿкры́вшаѧ. ра́дꙋйсѧ, ведꙋ́щымъ бра́нь проти́вꙋ пло́ти, мі́ра и҆ дїа́вола до́браѧ споспѣ́шнице: ра́дꙋйсѧ, ѿ грѣхопаде́нїй на́шихъ, и҆̀мже нѣ́сть числа̀, и҆збавлѧ́ющаѧ. ра́дꙋйсѧ, ꙗ҆́кѡ призыва́ющїи и҆́мѧ твоѐ ѿ паде́нїѧ стра́стнагѡ возста́ша: ра́дꙋйсѧ, блгⷣтное безстра́стїе и҆́щꙋщымъ є҆гѡ̀ ѹ҆се́рднѡ подаю́щаѧ.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
