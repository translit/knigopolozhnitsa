---
title: "Конда́къ ѳ҃"
navigation:
  key: akathists-kaluzhskaya-17
  title: "Конда́къ ѳ҃"
  parent: akathists-kaluzhskaya
  order: 17
type: "akathist"
---

## Конда́къ ѳ҃:

<red>В</red>сѝ горды́нею ѡ҆держи́мїи стра́хъ бж҃їй ско́рѡ забыва́ютъ: си́це двѣ̀ жєны̀, въ странѣ̀ калꙋ́жстѣй живꙋ́щыѧ, горды́нею преиспо́лнєнныѧ, ꙗ҆́снѡ ꙗ҆влѧ́ста сомнѣ́нїе своѐ, ꙗ҆́кѡ і҆кѡ́на твоѧ̀ цѣльбоно́сна є҆́сть, влⷣчце, и҆ си́мъ толи́кѡ прогнѣ́васта бг҃а, ꙗ҆́кѡ првⷣнымъ сꙋдо́мъ є҆гѡ̀ тѧ́жкими недꙋ̑ги наказа́нїе прїѧ́ста. мы́ же, таково́е вразꙋмле́нїе ви́дѧще, съ любо́вїю поклонѧ́емсѧ твоемꙋ̀ ѻ҆́бразꙋ, взыва́юще бг҃ꙋ: <red>А҆</red>ллилꙋ́їа.
