---
title: "І҆́косъ а҃"
navigation:
  key: akathists-kaluzhskaya-2
  title: "І҆́косъ а҃"
  parent: akathists-kaluzhskaya
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ мно́жество сла́витъ тѧ̀, цр҃и́цꙋ всѣ́хъ и҆ бцⷣꙋ: ты́ бо и҆спо́лнила є҆сѝ ра́достїю срⷣца̀ на̑ша ꙗ҆вле́нїемъ чꙋдотво́рныѧ і҆кѡ́ны твоеѧ̀ въ ти́ньковѣ, и҆ чꙋдесы̑ во хра́мѣ и҆́мене ржⷭ҇тва̀ твоегѡ̀ въ ве́си калꙋ́жкѣ, є҆́йже покланѧ́ющесѧ, тебѣ̀, бг҃оизбра́ннаѧ дв҃о, молє́нїѧ возно́симъ, со стра́хомъ и҆ любо́вїю гл҃го́люще:

<red>Р</red>а́дꙋйсѧ, ѿ патрїа́рхѡвъ проѡбразова́ннаѧ и҆ ѿ прⷪ҇ро́кѡвъ предвозвѣще́ннаѧ: ра́дꙋйсѧ, а҆́гнице, ро́ждшаѧ а҆́гнца, взе́мшагѡ грѣхѝ мі́ра. ра́дꙋйсѧ, а҆да́ма и҆ є҆́ѵꙋ ѿ дре́внѧгѡ проклѧ́тїѧ свободи́вшаѧ: ра́дꙋйсѧ, чꙋдотво́рнымъ ѻ҆́бразомъ твои́мъ всю̀ зе́млю калꙋ́жскꙋю ѡ҆зарѧ́ющаѧ. ра́дꙋйсѧ, ст҃ꙋ́ю і҆кѡ́нꙋ твою̀ въ зна́менїе млⷭ҇ти твоеѧ̀ на́мъ да́вшаѧ: ра́дꙋйсѧ, ꙗ҆́кѡ на і҆кѡ́нꙋ твою̀ взира́юще, само́й тебѣ̀ и҆́стиннѣй бцⷣѣ покланѧ́емсѧ.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
