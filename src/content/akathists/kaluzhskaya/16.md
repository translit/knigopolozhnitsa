---
title: "І҆́косъ и҃"
navigation:
  key: akathists-kaluzhskaya-16
  title: "І҆́косъ и҃"
  parent: akathists-kaluzhskaya
  order: 16
type: "akathist"
---

## І҆́косъ и҃:

<red>В</red>и́дѧтъ и҆ слы́шатъ жи́тели калꙋ́жскїѧ землѝ но́вꙋю кꙋпѣ́ль сїлѡа́мскꙋю, па́че ѻ҆́ныѧ дре́внїѧ ꙗ҆́вльшꙋюсѧ, прест҃а́ѧ бцⷣе, въ хра́мѣ ржⷭ҇тва̀ твоегѡ̀ въ ве́си калꙋ́жкѣ, въ не́мже не є҆ди́ножды бо въ лѣ́то и҆ не то́чїю пе́рвѣе входѧ́щїй здра́вїе прїе́млетъ, но вы́нꙋ всѧ́къ недꙋ́гъ врачꙋ́етсѧ всѣ́хъ съ вѣ́рою къ тебѣ̀ прибѣга́ющихъ. сегѡ̀ ра́ди вопїе́мъ тѝ:

<red>Р</red>а́дꙋйсѧ, є҆ѧ́же ра́ди а҆́дъ стене́тъ, и҆ дꙋ́си ѕло́бы трепе́щꙋтъ: ра́дꙋйсѧ, є҆ѧ́же ра́ди врата̀ раѧ̀ всѣ̑мъ на́мъ ѿверза́ютсѧ. ра́дꙋйсѧ, по́мощь твою̀ ст҃ꙋ́ю бл҃говре́меннѡ подаю́щаѧ всѧ́кой дꙋшѝ, вѣ́рнѡ тебѣ̀ молѧ́щейсѧ: ра́дꙋйсѧ, ѿ стра́сти къ пїѧ́нствꙋ ѡ҆брати́вшихсѧ къ тебѣ̀ съ мл҃твою и҆збавлѧ́ющаѧ. ра́дꙋйсѧ, ѿ ро́ва поги́бельнагѡ безнаде́жныхъ и҆звлача́ющаѧ: ра́дꙋйсѧ, притека́ющихъ къ покро́вꙋ твоемꙋ̀ сла́дкое ѹ҆покое́нїе.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
