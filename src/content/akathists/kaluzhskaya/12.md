---
title: "І҆́косъ ѕ҃"
navigation:
  key: akathists-kaluzhskaya-12
  title: "І҆́косъ ѕ҃"
  parent: akathists-kaluzhskaya
  order: 12
type: "akathist"
---

## І҆́косъ ѕ҃:

<red>В</red>озсїѧ́ла є҆́сть і҆кѡ́на твоѧ̀, бцⷣе, чꙋде́снагѡ ра́ди и҆сцѣле́нїѧ жены̀, живꙋ́щїѧ во гра́дѣ бо́ровскѣ, да́же и҆ посредѣ̀ жи́телей є҆гѡ̀, въ раско́лѣ пребыва́ющихъ: сегѡ̀ ра́ди и҆ сѷгкли́тъ гра́дскїй, въ не́мъ же по преизбы́точествꙋ бѧ́хꙋ лю́дїе въ раско́лѣ ѹ҆порствꙋ́ющїи, ѹ҆ста́ви: да бꙋ́детъ соверше́но на сто́гнахъ гра́да моле́бное пѣ́нїе предъ твое́ю і҆кѡ́ною, ꙗ҆́же принесе́нна бы́сть во гра́дъ се́й: пре́жде же николи́же въ ѻ҆́нь бѧ́ше приноси́ма. тѣ́мже, ꙗ҆́кѡ бл҃га́ѧ влⷣчце, наꙋчи́ ны разꙋмѣ́ти промышле́нїе бж҃їе ѡ҆ на́шемъ сп҃се́нїи, да взыва́емъ тѝ ра́достнѡ:

<red>Р</red>а́дꙋйсѧ, две́ри, і҆езекі́илемъ прⷪ҇рече́ннаѧ: ра́дꙋйсѧ, вочл҃вѣ́ченїю є҆ди́наго ѿ ст҃ы́ѧ трⷪ҇цы непоро́чнѡ послꙋжи́вшаѧ. ра́дꙋйсѧ, рожде́нїемъ сн҃а твоегѡ̀ сп҃се́нїе мі́рꙋ ꙗ҆́вльшаѧ: ра́дꙋйсѧ, съ вѣ́рою и҆́мѧ твоѐ призыва́ющихъ ѿ сме́рти сп҃са́ющаѧ. ра́дꙋйсѧ, сꙋ́щихъ въ раско́лѣ на пꙋ́ть бл҃гі́й ѡ҆браща́ющаѧ: ра́дꙋйсѧ, бжⷭ҇твеннꙋю вѣ́рꙋ прославлѧ́ющаѧ, пре́лесть же раско́ла посрамлѧ́ющаѧ.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
