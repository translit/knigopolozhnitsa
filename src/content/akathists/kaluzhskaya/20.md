---
title: "І҆́косъ і҃"
navigation:
  key: akathists-kaluzhskaya-20
  title: "І҆́косъ і҃"
  parent: akathists-kaluzhskaya
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ крѣ́пкаѧ, ѡ҆гражда́ющаѧ ро́дъ чл҃вѣ́ческїй ѿ бѣ́дъ, прест҃а́ѧ бцⷣе: ско́рꙋю бо по́мощь ꙗ҆влѧ́еши ѿ твоеѧ̀ і҆кѡ́ны всѣ̑мъ, чтꙋ́щымъ ю҆̀ во гра́дѣхъ, ве́сехъ и҆ ѻ҆би́телехъ. сегѡ̀ ра́ди и҆ мы̀, ѡ҆сѣнѧ́емїи твои́мъ, бг҃омт҃и, застꙋпле́нїемъ, на тво́й взира́юще пречⷭ҇тый ѻ҆́бразъ, мо́лимъ тѧ̀: да и҆зба́виши ны̀ ѿ всѧ́кихъ клеве́тъ, бѣ́дъ и҆ скорбе́й, вопїю́щихъ тебѣ̀:

<red>Р</red>а́дꙋйсѧ, ꙗ҆́вльшаѧ мі́рꙋ ѡ҆бѣтова́ннаго сокрꙋши́телѧ главы̀ ѕмі́евы: ра́дꙋйсѧ, ра́дость вѣ́чнꙋю, сп҃си́телѧ мі́рꙋ, ро́ждшаѧ. ра́дꙋйсѧ, рожде́нїемъ сн҃а бж҃їѧ двє́ри црⷭ҇твїѧ хрⷭ҇то́ва на́мъ ѿве́рзшаѧ: ра́дꙋйсѧ, ка́знь бж҃їю за беззакѡ́нїѧ на̑ша ѿ гла́въ на́шихъ ѿклонѧ́ющаѧ. ра́дꙋйсѧ, лю́бѧщихъ и҆ чтꙋ́щихъ тѧ̀ ѿ всѧ́кихъ бѣ́дъ и҆ скорбе́й и҆збавлѧ́ющаѧ: ра́дꙋйсѧ, ра́досте всегѡ̀ мі́ра, є҆́юже слє́зы скорбѧ́щихъ ѿе́млютсѧ.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
