---
title: "Конда́къ и҃"
navigation:
  key: akathists-kaluzhskaya-15
  title: "Конда́къ и҃"
  parent: akathists-kaluzhskaya
  order: 15
type: "akathist"
---

## Конда́къ и҃:

<red>В</red>ели́кое и҆ ѹ҆мꙋ̀ чл҃вѣ́ческомꙋ неꙋдобопостижи́мое чꙋ́до ꙗ҆ви́ла є҆сѝ, влⷣчце мі́ра, є҆гда̀ внеза́пꙋ и҆сцѣли́ла и҆ ѹ҆крѣпи́ла є҆сѝ въ тре́звенномъ житїѝ нѣ́кꙋю женꙋ̀, въ ѻ҆́бласти гра́да жи́здры живꙋ́щꙋю, ꙗ҆́же пїѧ́нствꙋ предана̀ бы́сть: та́ бо со́вѣстїю свое́ю терза́шесѧ, ꙗ҆́кѡ стра́стїю поро́ка порабоще́на бы́сть, и҆ сеѧ̀ ра́ди вины̀ ѡ҆брати́сѧ съ вѣ́рою къ тебѣ̀, влⷣчце, молѧ́щисѧ предъ твое́ю і҆кѡ́ною, и҆ ѿ тебѐ и҆сцѣле́нїе полꙋчѝ. сегѡ̀ ра́ди и҆ мы̀, на млⷭ҇ть твою̀ ѹ҆пова́юще, восхвалѧ́емъ твоѐ млⷭ҇рдїе, взыва́юще бг҃ꙋ: <red>А҆</red>ллилꙋ́їа.
