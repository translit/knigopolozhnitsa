---
title: "І҆́косъ д҃"
navigation:
  key: akathists-kaluzhskaya-8
  title: "І҆́косъ д҃"
  parent: akathists-kaluzhskaya
  order: 8
type: "akathist"
---

## І҆́косъ д҃:

<red>С</red>лы́шавше млⷭ҇ть твою̀, бцⷣе, чрезъ твою̀ і҆кѡ́нꙋ на по́ли бра́ни бли́зъ ве́си тарꙋ́тино на́мъ низпосла́ннꙋю, є҆гда̀ ꙗ҆ви́ла є҆сѝ ю҆̀ на воздꙋ́сѣ и҆ноплеме́нникѡмъ, ꙗ҆́коже свидѣ́тельствовахꙋ плѣне́ннїи ѿ ни́хъ, и҆ та́кѡ дарова́ла є҆сѝ побѣ́дꙋ во́ємъ рѡссі́йскимъ: мы̀ ѹ҆̀бо, ра́дꙋющесѧ ѡ҆ твое́й, влⷣчце, по́мощи, со ѹ҆пова́нїемъ воспѣва́емъ тѝ си́це:

<red>Р</red>а́дꙋйсѧ, кꙋпино̀ неѡпали́маѧ, бг҃ови́дцемъ мѡѷсе́емъ предзри́маѧ: ра́дꙋйсѧ, ѿ пото́па грѣхо́внагѡ на́съ сп҃сшаѧ. ра́дꙋйсѧ, кади́льнице злата́ѧ, ꙗ҆́кѡ ѳѷмїа́мъ бл҃гоꙋха́нный моли̑твы твоѧ̑ за ны̀ къ бг҃ꙋ сн҃ꙋ твоемꙋ̀ при́снѡ возносѧ́щаѧ: ра́дꙋйсѧ, првⷣнѡ дви́жимый гнѣ́въ бж҃їй на ны̀ моле́нїемъ свои́мъ ско́рѡ ѹ҆толѧ́ющаѧ. ра́дꙋйсѧ, ꙗ҆́кѡ ꙗ҆вле́нїемъ на воздꙋ́сѣ і҆кѡ́ны твоеѧ̀ стра́хъ и҆ тре́петъ нападѐ на врагѝ и҆ноплемє́нныѧ: ра́дꙋйсѧ, ꙗ҆́кѡ ꙗ҆вле́нїемъ і҆кѡ́ны твоеѧ̀ во вре́мѧ бра́ни побѣ́дꙋ рѡссі́йстѣй ра́ти подала̀ є҆сѝ.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
