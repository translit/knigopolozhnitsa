---
title: "І҆́косъ з҃"
navigation:
  key: akathists-kaluzhskaya-14
  title: "І҆́косъ з҃"
  parent: akathists-kaluzhskaya
  order: 14
type: "akathist"
---

## І҆́косъ з҃:

<red>Н</red>еѡбори́маѧ є҆сѝ ѡ҆гра́да, ѡ҆хранѧ́ющаѧ ны̀ ѿ всѧ́кихъ болѣ́зней дꙋше́вныхъ и҆ тѣле́сныхъ, прест҃а́ѧ бцⷣе, и҆ застꙋпа́ющаѧ всѣ́хъ къ тебѣ̀ прибѣга́ющихъ съ мл҃твою. тѣ́мже и҆ мы̀, припа́дающе ко і҆кѡ́нѣ твое́й, мо́лимъ тѧ̀, влⷣчце, и҆зба́ви ны̀ ѿ всѧ́кихъ болѣ́зней дꙋше́вныхъ и҆ тѣле́сныхъ, вопїю́щихъ тѝ и҆зъ глꙋбины̀ срⷣца:

<red>Р</red>а́дꙋйсѧ, сл҃нце селе́нїѧ хрⷭ҇то́ва, ѱалмопѣ́вцемъ пред̾ѧвле́нное: ра́дꙋйсѧ, ро́ждшаѧ и҆зба́вителѧ, беззакѡ́нїѧ на̑ша тꙋ́не ѡ҆чища́ющаго. ра́дꙋйсѧ, ста́мно прест҃а́ѧ, въ не́й же а҆́лчꙋщымъ пра́вды соблюда́етсѧ хлѣ́бъ жи́зни вѣ́чныѧ: ра́дꙋйсѧ, ꙗ҆́кѡ всѧ́кїѧ болѣ́зни дꙋше́вныѧ и҆ тѣле́сныѧ млⷭ҇тивнѡ врачꙋ́еши съ вѣ́рою къ чꙋдотво́рнѣй твое́й і҆кѡ́нѣ приходѧ́щихъ. ра́дꙋйсѧ, болѣ́знꙋющихъ, ѡ҆ста́вленныхъ врача́ми, ѿ сме́рти и҆збавлѧ́ющаѧ: ра́дꙋйсѧ, ꙗ҆́кѡ мл҃твами твои́ми престаю́тъ тлѣтво́рнїи вѣ́тры и҆ смертонѡ́сныѧ ꙗ҆́звы.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
