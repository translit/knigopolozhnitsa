---
title: "І҆́косъ ѳ҃"
navigation:
  key: akathists-kaluzhskaya-18
  title: "І҆́косъ ѳ҃"
  parent: akathists-kaluzhskaya
  order: 18
type: "akathist"
---

## І҆́косъ ѳ҃:

<red>В</red>иті́и вѣ́ка сегѡ̀ ѿрица́ютъ поклоне́нїе і҆кѡ́нѣ твое́й, пречⷭ҇таѧ дв҃о: не разꙋмѣ́ютъ бо въ свое́мъ сꙋемꙋ́дрїи, ꙗ҆́кѡ че́сть, і҆кѡ́нѣ воздава́емаѧ, на первоѻбра́зное восхо́дитъ. мы́ же, не то́кмѡ сїѐ вѣ́дꙋще, но и҆ бл҃годѣѧ̑нїѧ, і҆кѡ́ною твое́ю на́мъ ꙗ҆влѧ́ємаѧ, ви́дѣвше, дꙋше́ю ра́дꙋющесѧ, тебѣ̀, бцⷣе, гл҃го́лемъ:

<red>Р</red>а́дꙋйсѧ, ста́мно всезлата́ѧ, въ не́й же пло́ть и҆ кро́вь бжⷭ҇твеннагѡ а҆́гнца ѹ҆гото́висѧ: ра́дꙋйсѧ, трапе́зо ст҃а́ѧ, хлѣ́бомъ жи́зни на́съ пита́ющаѧ. ра́дꙋйсѧ, сꙋ́етнꙋю мꙋ́дрость нечести́выхъ виті́й посрамлѧ́ющаѧ, и҆ ѡ҆слѣпле́нныхъ є҆́ю на пꙋ́ть пра́вый наставлѧ́ющаѧ: ра́дꙋйсѧ, ꙗ҆́кѡ по бл҃госты́нѣ свое́й ѹ҆гаша́еши въ на́съ ѻ҆́гнь нече́стїѧ пла́менемъ ѻ҆гнѧ̀ бжⷭ҇твеннагѡ. ра́дꙋйсѧ, вразꙋмлѧ́ющаѧ зна́меньми и҆ чꙋдесы̑ коле́блемыхъ въ вѣ́рѣ: ра́дꙋйсѧ, бг҃облгⷣтнаѧ, стра́хъ бж҃їй и҆ смире́нїе въ срⷣца̀ на̑ша вселѧ́ющаѧ.

<red>Р</red>а́дꙋйсѧ, влⷣчце, млⷭ҇ть свою̀ на́мъ и҆ застꙋпле́нїе ꙗ҆влѧ́ющаѧ.
