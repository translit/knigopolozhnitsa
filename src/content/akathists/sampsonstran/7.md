---
title: "Конда́къ д҃"
navigation:
  key: akathists-sampsonstran-7
  title: "Конда́къ д҃"
  parent: akathists-sampsonstran
  order: 7
type: "akathist"
---

## Конда́къ д҃:

<red>Б</red>ꙋ́рею по́мыслѡвъ стѧжа́тельныхъ смꙋща́емь ю҆́ноша, ꙗ҆́кѡже речѐ є҆ѵⷢ҇лїе, є҆гда̀ ѹ҆слы́ша глаго́лъ гдⷭ҇ѣнь: и҆дѝ, прода́ждь и҆мѣ́нїе твоѐ и҆ да́ждь ни́щымъ и҆ грѧдѝ вслѣ́дъ менє̀, ѿ̾и́де скорбѧ̀. Ты́ же, ѻ҆́ч҃е, ра́достнѡ по благо́мꙋ глаго́лꙋ хрⷭ҇то́вꙋ сотвори́лъ є҆сѝ и҆, ѹ҆́зъ бога́тства ѿрѣши́всѧ, є҆ди́ною ѻ҆де́ждею прикрове́нъ и҆ ве́рвїемъ ѡ҆ чре́слѣхъ препоѧ́санъ, рече́нное соверше́нство стѧжа́лъ є҆сѝ, да, ничи́мже запина́емъ, вопїе́ши бг҃ꙋ: <red>А҆</red>ллилꙋ́їа.
