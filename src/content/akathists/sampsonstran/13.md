---
title: "Конда́къ з҃"
navigation:
  key: akathists-sampsonstran-13
  title: "Конда́къ з҃"
  parent: akathists-sampsonstran
  order: 13
type: "akathist"
---

## Конда́къ з҃:

<red>Х</red>отѧ̀ человѣколю́бецъ гдⷭ҇ь ꙗ҆ви́ти въ тебѣ̀, ѻ҆́ч҃е, неизрече́нное ѡ҆ лю́дехъ милосе́рдїе, показа̀ тѧ̀ и҆ по ѹ҆спе́нїи твое́мъ цѣли́телѧ всеизрѧ́дна: ѳеодѡритꙋ бо сла́внꙋ, лю́тѣ стра́ждꙋщꙋ, во снѣ̀ ꙗ҆́вльсѧ, цѣле́нїе сотвори́лъ є҆сѝ, та́кожде и҆ болѧ́ринꙋ львꙋ̀, неисцѣ́льнѣ недꙋ́говавшꙋ, кꙋ́пнѡ со ст҃ы́ми врачѝ космо́ю и҆ дамїа́номъ и҆сцѣле́нїе возвѣсти́лъ є҆сѝ, и҆ здра́въ бы́сть. Тѣ́мже подви́глъ є҆сѝ благорѡ́дныѧ и҆ сла́вныѧ кꙋ́пнѡ съ ни́щими и҆ ѹ҆бо́гими благода́рнѣ вопїѧ́ти бг҃ꙋ: <red>А҆</red>ллилꙋ́їа.
