---
title: "Конда́къ є҃"
navigation:
  key: akathists-sampsonstran-9
  title: "Конда́къ є҃"
  parent: akathists-sampsonstran
  order: 9
type: "akathist"
---

## Конда́къ є҃:

<red>Б</red>жⷭ҇твеннꙋю чꙋдотворе́нїѧ си́лꙋ покрыва́лъ є҆сѝ, прпⷣбне, ѡ҆́бразомъ человѣ́ческагѡ врачева́нїѧ, вели́кагѡ ра́ди твоегѡ̀ смире́нїѧ, да не бꙋ́деши, ꙗ҆́кѡ чꙋдотво́рецъ, сла́вимъ и҆ почита́емъ ѿ человѣ̑къ. Ѻ҆ба́че не мо́жетъ свѣти́льникъ на свѣ́щницѣ ѹ҆кры́тисѧ, нижѐ гра́дъ верхꙋ̀ горы̀ стоѧ̀. Сегѡ ра́ди, ѹ҆зрѣ́въ бж҃їю си́лꙋ, тобо́ю цѣлє́нїѧ творѧ́щꙋ, патрїа́рхъ тѧ̀ ра́достнѡ во пресвѵ́тера рꙋкоположѝ, да въ со́нмѣ і҆ере́євъ вопїе́ши бг҃ꙋ: <red>А҆</red>ллилꙋ́їа.
