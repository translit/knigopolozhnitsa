---
title: "І҆́косъ а҃"
navigation:
  key: akathists-sampsonstran-2
  title: "І҆́косъ а҃"
  parent: akathists-sampsonstran
  order: 2
type: "akathist"
---

## І҆́косъ а҃:

<red>А҆́</red>гглѡмъ на нб҃сѝ, непреста́ннѡ сла́вѧщым творца̀ и҆ влⷣкꙋ всѣ́хъ бг҃а, ѹ҆подо́билсѧ є҆сѝ на землѝ, бг҃одохновенне самѱѡ́не, ди́вными бо дѣ́лы до́брыми твои́ми и҆ трꙋды̀ мно́гими просла́вилъ є҆сѝ ѻ҆ц҃а̀, и҆же є҆́сть на нб҃сѣ́хъ, бла́гость и҆ милосе́рдїе неизрече́нное тогѡ̀ лю́демъ ꙗ҆влѧ́ѧ. Ны́нѣ же въ нбⷭ҇ныхъ селе́нїихъ сла́вы водворѧ́ѧсѧ, не забꙋ́ди на́съ, любо́вїю тебѣ̀ зовꙋ́щихъ:

<red>Р</red>а́дꙋйсѧ, преизрѧ́дный а҆́гглѡвъ подража́телю: ра́дꙋйсѧ, благі́й и҆ вѣ́рный цр҃ѧ̀ сла́вы слꙋжи́телю. Ра́дꙋйсѧ, досто́йный и҆збра́нниче бж҃їй: ра́дꙋйсѧ, слꙋго̀ милосе́рдїѧ ѻ҆́ч҃а. Ра́дꙋйсѧ, сщ҃е́ннаѧ главо̀, бг҃омꙋ́дрїемъ просвѣще́ннаѧ: ра́дꙋйсѧ, недоꙋмѣ́ннаѧ высото̀ въ мл҃твахъ непреста́нныхъ терпѣ́нїѧ. Ра́дꙋйсѧ, благо́е и҆́го хрⷭ҇то́во на ра́мена твоѧ̑ взе́мый: ра́дꙋйсѧ, въ ра́дость гдⷭ҇а твоегѡ̀ вше́дый и҆ вѣне́цъ нетлѣ́нный ѿ негѡ̀ прїе́мый.

<red>Р</red>а́дꙋйсѧ, самѱѡ́не, ѻ҆́ч҃е ми́лостивый и҆ врачꙋ̀ преди́вный.
