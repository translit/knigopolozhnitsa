---
title: "Конда́къ в҃і"
navigation:
  key: akathists-sampsonstran-23
  title: "Конда́къ в҃і"
  parent: akathists-sampsonstran
  order: 23
type: "akathist"
---

## Конда́къ в҃і:

<red>Б</red>л҃года́ть и҆ ве́лїю ми́лость и҆спросѝ на́мъ съ нб҃сѐ, прпⷣбне ѻ҆́ч҃е на́шъ самѱѡ́не, и҆ моли́сѧ ко гдⷭ҇ꙋ, да храни́тъ держа́вꙋ рѡссі́йскꙋю цѣ́лꙋ и҆ тве́рдꙋ, цр҃ковь ст҃ꙋ́ю свою̀ ѿ невѣ́рїѧ и҆ ѿстꙋ́пства и҆ є҆ресе́й непреѡбори́мꙋ, на́съ же, прибѣга́ющихъ къ тебѣ̀ съ вѣ́рою, да и҆зба́витъ ѿ напа́стей и҆ болѣ́зней, ꙗ҆́кѡ да воспое́мъ бл҃годѣ́ющемꙋ на́мъ тобо́ю бг҃ꙋ: <red>А҆</red>ллилꙋ́їа.
