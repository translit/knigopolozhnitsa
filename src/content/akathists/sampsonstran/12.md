---
title: "І҆́косъ ѕ҃"
navigation:
  key: akathists-sampsonstran-12
  title: "І҆́косъ ѕ҃"
  parent: akathists-sampsonstran
  order: 12
type: "akathist"
---

## І҆́косъ ѕ҃:

<red>В</red>озсїѧ̀ бл҃года́тнаѧ любы̀ твоѧ̀ къ ни́щымъ и҆ стра́ннымъ въ земнѣ́мъ житїѝ твое́мъ, ѻ҆́ч҃е самѱѡ́не, є҆ѧ́же ра́ди создана̀ бы́сть страннопрїи́мница и҆ враче́бница твоѧ̀, но и҆ по сконча́нїи земна́гѡ житїѧ̀ твоегѡ̀ не ѡ҆скꙋдѣ́ша страннолю́бнаѧ попечє́нїѧ твоѧ̑: ѡ҆гради́лъ бо є҆сѝ ди́внымъ ꙗ҆вле́нїемъ твои́мъ страннопрїи́мнꙋю ѡ҆би́тель ѿ запале́нїѧ ѻ҆́гненнагѡ. Сегѡ̀ ра́ди дивѧ́щесѧ, бл҃гоговѣ́йнѡ тѝ глаго́лемъ:

<red>Р</red>а́дꙋйсѧ, въ жи́зни твое́й страннопрїи́мче бл҃года́тный: ра́дꙋйсѧ, и҆ по преставле́нїи твое́мъ покрови́телю стра́ннымъ бл҃гонаде́жный. Ра́дꙋйсѧ, въ земнѣ́мъ житїѝ ни́щымъ прибѣ́жище и҆ и҆збавле́нїе: ра́дꙋйсѧ, въ нбⷭ҇нѣмъ водворе́нїи достоѧ́нїю твоемꙋ̀ по́мощь и҆ застꙋпле́нїе. Ра́дꙋйсѧ, ѡ҆би́тель твою̀, ѻ҆гне́мъ бꙋ́рнымъ ѡ҆бложе́нꙋ, съ нб҃сѐ посѣти́вый: ра́дꙋйсѧ, пла́мени запрети́вый и҆ ѿ до́мꙋ твоегѡ̀ и҆́нꙋдꙋ є҆гѡ̀ ѹстреми́вый. Ра́дꙋйсѧ, ꙗ҆́кѡ твои́ми мл҃твами до́ждь ве́лїй пролїѧ́сѧ и҆ пла́мень ѹ҆гаси́сѧ: ра́дꙋйсѧ, ꙗ҆́кѡ тобо́ю приста́нище стра̑ннымъ и҆ больны̑мъ ѿ сожже́нїѧ спасе́сѧ.

<red>Р</red>а́дꙋйсѧ, самѱѡ́не, ѻ҆́ч҃е ми́лостивый и҆ врачꙋ̀ преди́вный.
