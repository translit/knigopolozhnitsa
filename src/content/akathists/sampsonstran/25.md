---
title: "Конда́къ г҃і"
navigation:
  key: akathists-sampsonstran-25
  title: "Конда́къ г҃і"
  parent: akathists-sampsonstran
  order: 25
type: "akathist"
---

## Конда́къ г҃і:

<red>Ѽ</red> прпⷣбне ѻ҆́ч҃е на́шъ самѱѡ́не, преди́вный чꙋдотво́рче и҆ цѣли́телю, бла́гостный ѹ҆тѣ́шителю, ми́лостивый страннопрїи́мче и҆ ско́рый застꙋ́пниче! Прїимѝ сїѧ̑ ма́лыѧ приноси́мыѧ тебѣ̀ хвалы̑ и҆, предстоѧ̀ всегда̀ прⷭ҇то́лꙋ живонача́льныѧ трⷪ҇цы, моли́сѧ ѡ҆ всѣ́хъ на́съ, чтꙋ́щихъ па́мѧть твою̀, ꙗ҆́кѡ да млⷭ҇рдїе бж҃їе неизрече́нное, сп҃са́ющее вѣ́рныѧ ѿ бѣ́дъ въ земнѣ́мъ житїѝ и҆ ѿ ги́бели го́рькїѧ въ жи́зни вѣ́чнѣй, и҆злїе́тсѧ и҆ на ны̀, пою́щыѧ со ѹ҆пова́нїемъ и҆ вѣ́рою бг҃ꙋ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гглѡмъ на нб҃сѝ:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нна тѧ̀ ѿ гдⷭ҇а:</incipit></rubric>
