---
title: "Мл҃тва"
navigation:
  key: akathists-sampsonstran-26
  title: "Мл҃тва"
  parent: akathists-sampsonstran
  order: 26
type: "akathist"
---

## Мл҃тва:

<versal>Ѽ</versal> те́плый мл҃твенниче, бла́гостный ѻ҆́ч҃е, прпⷣбне самѱѡ́не! Молѝ бг҃а ѡ҆ мнѣ̀, грѣ́шнѣмъ, и҆ низпослѝ ѿ всеблага́гѡ влⷣки по́мощь мѝ и҆ и҆збавле́нїе, привре́менна бо є҆́сть жи́знь моѧ̀ и҆ и҆спо́лнена трꙋда̀, скорбе́й и҆ болѣ́зней. Ѹ҆крѣпѝ се́рдце моѐ, да возмогꙋ̀ понестѝ тѧготꙋ̀ мою̀, и҆ не попꙋстѝ, да превозмо́гꙋтъ и҆скꙋше́нїѧ мнѡ́гаѧ моѧ̀ ма́лыѧ си́лы, но споспѣ́шествꙋй мнѣ̀ застꙋпле́нїемъ твои́мъ и҆ посредѐ ѡ҆бстоѧ́нїй и҆ бѣ́дъ ѹ҆пра́ви пꙋ́ть мо́й въ црⷭ҇тво нбⷭ҇ное, да сла́влю просла́вльшагосѧ въ тебѣ̀ гдⷭ҇а во вѣ́ки. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
