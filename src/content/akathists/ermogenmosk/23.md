---
title: "Конда́къ в҃і"
navigation:
  key: akathists-ermogenmosk-23
  title: "Конда́къ в҃і"
  parent: akathists-ermogenmosk
  order: 23
type: "akathist"
---

## Конда́къ в҃і:

<red>Б</red>л҃года́ти бж҃їей сокро́вище ꙗ҆ви́сѧ всечтⷭ҇на́ѧ ра́ка моще́й твои́хъ, ст҃и́телю ѻ҆́тче є҆рмоге́не, и҆ и҆сто́чникъ приснотекꙋ́щїѧ си́лы, є҆́юже бѣ́си и҆згонѧ́ютсѧ, недꙋ́жнїи и҆сцѣлѧ́ютсѧ, хромі́и хо́дѧтъ, глꙋсі́и слы́шатъ, слѣпі́и презира́ютъ, ѡ҆ѕло́бленнїи ѹ҆мирѧ́ютсѧ, скорбѧ́щїи ѹ҆тѣша́ютсѧ и҆ вси̑ ликꙋ́ютъ ѡ҆ гдⷭ҇ѣ и҆ прославлѧ́ютъ бг҃а, ди́внаго во ст҃ы́хъ свои́хъ, пою́ще є҆мꙋ̀: <red>А҆</red>ллилꙋ́їа.
