---
title: "І҆́косъ в҃"
navigation:
  key: akathists-ermogenmosk-4
  title: "І҆́косъ в҃"
  parent: akathists-ermogenmosk
  order: 4
type: "akathist"
---

## І҆́косъ в҃:

<red>Р</red>а́зꙋмомъ любвѐ, наказꙋ́ющїѧ и҆ ми́лꙋющїѧ, ѹ҆правлѧ́лъ є҆сѝ, ст҃и́телю, каза́нскою па́ствою твое́ю, ꙗ҆́кѡ корабле́мъ, въ пꙋчи́нѣ ѕѡ́лъ потоплѧ́емымъ, и҆ приве́лъ є҆сѝ є҆го̀ къ ти́хой при́стани ст҃ы́ѧ правосла́вныѧ цр҃кве, тѣ́мже бл҃года́рственнѡ пое́мъ тѝ:

<red>Р</red>а́дꙋйсѧ, ѹ҆ма̀ хрⷭ҇то́ва вмѣсти́лище. Ра́дꙋйсѧ, ра́зꙋма цр҃кве храни́лище. Ра́дꙋйсѧ, главо̀, свѣ́томъ и҆́стины всѣ́хъ ѡ҆зарѧ́ющаѧ. Ра́дꙋйсѧ, премꙋ́дросте, немꙋ̑дрыѧ просвѣща́ющаѧ. Ра́дꙋйсѧ, бл҃говѣ́стниче правосла́вныѧ пра́вды. Ра́дꙋйсѧ, ѡ҆бличи́телю человѣ́ческагѡ сꙋемꙋ́дрїѧ и҆ непра́вды.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
