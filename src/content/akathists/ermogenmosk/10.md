---
title: "І҆́косъ є҃"
navigation:
  key: akathists-ermogenmosk-10
  title: "І҆́косъ є҃"
  parent: akathists-ermogenmosk
  order: 10
type: "akathist"
---

## І҆́косъ є҃:

<red>В</red>и́дѣша тѧ̀ правосла́внїи лю́дїе, ꙗ҆́кѡ свѣти́ло цр҃ко́вное, без̾ѡ́блачнѡ сїѧ́ющее въ просвѣще́нїе ѡ҆мраче́нныхъ страстьмѝ, призва́ша тѧ̀ въ ца́рствꙋющїй гра́дъ москвꙋ̀, є҆гда̀ нечести́вый самозва́ный повели́тель низве́рженъ бы́сть, да на свѣ́щницѣ первост҃и́тельскагѡ слꙋже́нїѧ ѡ҆свѣща́вши пꙋ́ть жи́зни но́вомꙋ царю̀ и҆ всемꙋ̀ рѡссі́йскомꙋ ца́рствꙋ. Сегѡ̀ ра́ди и҆ мы̀, до сегѡ̀ днѐ ѡ҆зарѧ́емїи свѣ́томъ твои́мъ, неꙋста́ннѡ взыва́емъ тѝ:

<red>Р</red>а́дꙋйсѧ, почита́ѧй царѧ̀, ꙗ҆́кѡ бж҃їе дарова́нїе. Ра́дꙋйсѧ, мнѧ́й бы́ти є҆мꙋ̀ бл҃гоче́стивꙋ и҆ побора́телю по вѣ́рѣ правосла́вней. Ра́дꙋйсѧ, новопоста́вленна царѧ̀ васі́лїѧ тве́рдости ѹ҆чи́вый. Ра́дꙋйсѧ, въ ра́дости и҆ въ го́рѣ дрꙋ́гомъ є҆мꙋ̀ бы́вый. Ра́дꙋйсѧ, правосла́внагѡ царѧ̀ на́шегѡ пребыва́ющее бл҃гослове́нїе. Ра́дꙋйсѧ, во всѣ́хъ дѣ́лѣхъ нб҃сное є҆мꙋ̀ поможе́нїе

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
