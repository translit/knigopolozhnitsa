---
title: "Конда́къ ѳ҃"
navigation:
  key: akathists-ermogenmosk-17
  title: "Конда́къ ѳ҃"
  parent: akathists-ermogenmosk
  order: 17
type: "akathist"
---

## Конда́къ ѳ҃:

<red>В</red>сѧ̑кїѧ трꙋды̀ под̾ѧ́лъ є҆сѝ, ст҃и́телю бж҃їй, всѧ̑кїѧ лишє́нїѧ, ѡ҆би̑ды и҆ болѣ̑зни претерпѣ́лъ є҆сѝ, сп҃се́нїѧ ра́ди ча́дъ твоѝхъ; но и҆ въ терпѣ́нїи и҆ въ трꙋдѣ̀ мно́зѣмъ неꙋста́ннѡ взыва́лъ є҆сѝ бг҃ꙋ: <red>А҆</red>ллилꙋ́їа.
