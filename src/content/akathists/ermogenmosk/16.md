---
title: "І҆́косъ и҃"
navigation:
  key: akathists-ermogenmosk-16
  title: "І҆́косъ и҃"
  parent: akathists-ermogenmosk
  order: 16
type: "akathist"
---

## І҆́косъ и҃:

<red>В</red>е́сь бѣ̀ и҆спо́лненъ ре́вностїю и҆лїѝ прⷪ҇ро́ка, ст҃и́телю є҆рмоге́не, є҆гда̀ ѹ҆зрѣ́лъ є҆сѝ запꙋстѣ́нїе ца́рства и҆ порꙋга́нїе ст҃ы́хъ хра́мѡвъ бж҃їихъ, ѻ҆гне́мъ сеѧ̀ ре́вности воспламени́лъ є҆сѝ и҆ сердца̀ вѣ́рныхъ ча́дъ твои́хъ, мꙋ́жественнѣ ста́ти за вѣ́рꙋ правосла́внꙋю и҆ и҆згна́ти и҆з̾ престо́льнагѡ гра́да нечести́выхъ лѧ́хѡвъ, во сп҃се́нїе рѡссі́йскїѧ землѝ, пою́щїѧ тѝ ны́нѣ любо́вїю:

<red>Р</red>а́дꙋйсѧ, ст҃о́ю ре́вностїю ѡ҆ сп҃се́нїи ца́рства рѡссі́йскагѡ пламенѣ́вый. Ра́дꙋйсѧ, возжещѝ сїю̀ ре́вность и҆ въ ча́дѣхъ твои́хъ восхотѣ́вый. Ра́дꙋйсѧ, всѧ̑ ѹ҆грѡ́зы и҆ прещє́нїѧ врагѡ́въ твои́хъ презрѣ́вый. Ра́дꙋйсѧ, и҆зы́ти и҆̀мъ и҆з̾ гра́да москвы̀ повелѣ́вый. Ра́дꙋйсѧ, роѡссі́йское во́инство на ѡ҆свобожде́нїе ца́рствꙋющагѡ гра́да ѿ нечести́выхъ врагѡ́въ бл҃гослови́вый. Ра́дꙋйсѧ, ст҃ы̑ни є҆гѡ̀ ѿ порꙋга́нїѧ тѣ́мъ ѡ҆гради́ти жела́вый.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
