---
title: "І҆́косъ д҃"
navigation:
  key: akathists-ermogenmosk-8
  title: "І҆́косъ д҃"
  parent: akathists-ermogenmosk
  order: 8
type: "akathist"
---

## І҆́косъ д҃:

<red>С</red>лы́шавъ беззако́нное ѹ҆мышле́нїе самозва́ннагѡ царѧ̀ порꙋга́тисѧ над̾ вѣ́рою правосла́вною, дерзнове́ннѡ вѣ́щалъ є҆сѝ є҆мꙋ̀, ꙗ҆́кѡ не подоба́етъ царю̀ правосла́вномꙋ ѡ҆жени́тисѧ є҆рети́чкою, и҆ та́кѡ ѡ҆бличи́лъ є҆сѝ є҆гѡ̀ невѣ́рїе и҆ нече́стїе. Сегѡ̀ ра́ди и҆ воздви́же на тѧ̀ гоне́нїе и҆ и҆з̾ престо́льнагѡ гра́да тѧ̀, ст҃и́телю, и҆зве́рже. Мы́ же, почита́юще сїѐ твоѐ правдолю́бїе, пое́мъ тѝ, си́льномꙋ ѡ҆ гдⷭ҇ѣ:

<red>Р</red>а́дꙋйсѧ, крѣ́пкїй побо́рниче проти́вꙋ самозва́ннагѡ повели́телѧ. Ра́дꙋйсѧ, дерзнове́нный застꙋ́пниче за правосла́внꙋю вѣ́рꙋ. Ра́дꙋйсѧ, сꙋемꙋ́драгѡ и҆носла́вїѧ пра́ведное ѡ҆бличе́нїе. Ра́дꙋйсѧ, сп҃си́тельнагѡ правосла́вїѧ немо́лчное назида́нїе. Ра́дꙋйсѧ, пра́вды ра́ди и҆згна́нный. Ра́дꙋйсѧ, ѿ гдⷭ҇а вѣ́чною сла́вою на нб҃сѣ́хъ вѣнча́нный.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
