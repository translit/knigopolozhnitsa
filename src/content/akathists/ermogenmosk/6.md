---
title: "І҆́косъ г҃"
navigation:
  key: akathists-ermogenmosk-6
  title: "І҆́косъ г҃"
  parent: akathists-ermogenmosk
  order: 6
type: "akathist"
---

## І҆́косъ г҃:

<red>И҆</red>мѣ́ѧ бл҃года́ть сщ҃е́нства, до́брѣ носи́мꙋ въ бл҃гоꙋха́ющемъ сосꙋ́де дꙋшѝ твоеѧ̀, сподо́билсѧ є҆сѝ, ѻ҆́тче є҆рмоге́не, взѧ́ти ѿ землѝ ст҃ꙋ́ю і҆кѡ́нꙋ пречⷭ҇тыѧ бг҃омт҃ре, во гра́де каза́ни чꙋде́снѡ ꙗ҆вле́ннꙋю, и҆ просла́вити ю҆̀ по достоѧ́нїю. Тѣ́мже и҆ подвиза́еши на́съ взыва́ти тебѣ̀ си́це:

<red>Р</red>а́дꙋйсѧ, чꙋдотво́рныѧ і҆кѡ́ны каза́нскїѧ пе́рвое прославле́нїе. Ра́дꙋйсѧ, чꙋде́съ ѿ сеѧ̀ і҆кѡ́ны нело́жное и҆звѣще́нїе. Ра́дꙋйсѧ, сла́вы бг҃омт҃ре ѹ҆миле́нный пѣснотво́рче. Ра́дꙋйсѧ, пред̾ не́ю ѡ҆ па́ствѣ твое́й те́плый мл҃твенниче. Ра́дꙋйсѧ, мт҃рь бж҃їю, ꙗ҆́кѡ застꙋ́пницꙋ правосла́внагѡ ца́рства рѡссі́йскагѡ, почита́ѧй. Ра́дꙋйсѧ, ѡ҆ ѹ҆твержде́нїи сегѡ̀ ца́рства пред̾ пречⷭ҇тою сле́зы пролива́ѧй.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
