---
title: "І҆́косъ а҃і"
navigation:
  key: akathists-ermogenmosk-22
  title: "І҆́косъ а҃і"
  parent: akathists-ermogenmosk
  order: 22
type: "akathist"
---

## І҆́косъ а҃і:

<red>С</red>вѣти́льникъ хрⷭ҇то́въ, на верхꙋ̀ горы̀ стоѧ́й и҆ все́й рꙋ́си свѣтѧ́й бы́лъ є҆сѝ въ житїѝ твое́мъ, ст҃и́телю є҆рмоге́не. И҆ сѐ полага́ешисѧ под̾ спꙋ́домъ моги́льнымъ пло́тїю, да возсїѧ́еши дꙋ́хомъ, ꙗ҆́кѡ со́лнце въ ца́рствїи ѻ҆ц҃а нбⷭ҇снагѡ, на́съ же да просвѣти́ши си́це воспѣва́ти болѣ̑зни и҆ трꙋды̀ твоѧ̑:

<red>Р</red>а́дꙋйсѧ, съ престо́ла патрїа́ршагѡ беззако́ннѡ низве́рженный. Ра́дꙋйсѧ, въ те́мное подземе́лїе, ꙗ҆́кѡ во гро́бъ, вве́рженный. Ра́дꙋйсѧ, тра́вною пи́щею ѿ врагѡ́въ пита́нный. Ра́дꙋйсѧ, гла́да мꙋче́ньми да́же до сме́рти и҆знꙋре́нный. Ра́дꙋйсѧ, сщ҃енномч҃ниче, за правосла́вїе ца́рства пострада́вый. Ра́дꙋйсѧ, стрⷭ҇тоте́рпче, въ рꙋ́цѣ гдⷭ҇ꙋ дꙋ́хъ сво́й преда́вый.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
