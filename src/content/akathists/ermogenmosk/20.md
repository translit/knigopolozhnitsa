---
title: "І҆́косъ і҃"
navigation:
  key: akathists-ermogenmosk-20
  title: "І҆́косъ і҃"
  parent: akathists-ermogenmosk
  order: 20
type: "akathist"
---

## І҆́косъ і҃:

<red>С</red>тѣна̀ неѡдоли́маѧ цр҃кве бы́лъ є҆сѝ, ѻ҆́тче на́шъ є҆рмоге́не, є҆́юже ца́рство на́ше ѡ҆гради́сѧ, въ правосла́вїи ѹ҆тверди́сѧ и҆ ѿ врагѡ́въ сп҃се́сѧ, и҆ ны́нѣ со бл҃годаре́нїемъ взыва́емъ тѝ:

<red>Р</red>а́дꙋйсѧ, ѕлы́ѧ кѡ́зни нечести́вагѡ за́пада ѿве́ргнꙋвый. Ра́дꙋйсѧ, правосла́вїе въ землѝ на́шей ѹ҆тверди́вый. Ра́дꙋйсѧ, ст҃ы́хъ преда́нїй ѻ҆те́ческихъ храни́телю. Ра́дꙋйсѧ, ѹ҆ста́вѡвъ цр҃кве правосла́вныѧ ревни́телю. Ра́дꙋйсѧ, въ до́мѣ болѧ́ръ рѡма́новыхъ бл҃гочести́вꙋю ѿрасль дре́внѧгѡ ца́рственнагѡ ро́да ѹ҆зрѣ́вый. Ра́дꙋйсѧ, въ не́мъ бж҃їею ми́лостїю царѧ̀ всеѧ̀ рꙋсѝ ѹ҆каза́вый.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
