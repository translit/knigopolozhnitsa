---
title: "Конда́къ ѕ҃"
navigation:
  key: akathists-ermogenmosk-11
  title: "Конда́къ ѕ҃"
  parent: akathists-ermogenmosk
  order: 11
type: "akathist"
---

## Конда́къ ѕ҃:

<red>П</red>роповѣ́дникъ бы́въ сп҃си́тельнагѡ покаѧ́нїѧ, є҆гда̀ разгорѣ́сѧ но́вый мѧте́жъ на рꙋ̀си, призва́лъ є҆сѝ во гра́дъ москвꙋ̀ дре́внѧго и҆ не́мощнагѡ ста́рца первост҃и́телѧ і҆́ѡва, и҆ кꙋ́пнѡ съ ни́мъ моли́лсѧ є҆сѝ въ хра́мѣ ѹ҆спе́нїѧ бг҃омт҃ре ѡ҆ ча́дѣхъ твоѝхъ, да ѿврати́тъ гдⷭ҇ь ѿ ни́хъ пра́ведный гнѣ́въ сво́й, да пода́стъ и҆̀мъ ми́ръ и҆ любо́вь, да ѹ҆стро́итъ въ ца́рствѣ дре́внее є҆дине́нїе, да бл҃гослови́тъ царѧ̀ побѣ́дами над̾ врагѝ, и҆ та́кѡ да просла́витсѧ въ лю́дехъ рѡссі́йскихъ и҆́мѧ гдⷭ҇не пѣ́снїю: <red>А҆</red>ллилꙋ́їа.
