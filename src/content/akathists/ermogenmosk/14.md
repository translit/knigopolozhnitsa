---
title: "І҆́косъ з҃"
navigation:
  key: akathists-ermogenmosk-14
  title: "І҆́косъ з҃"
  parent: akathists-ermogenmosk
  order: 14
type: "akathist"
---

## І҆́косъ з҃:

<red>Н</red>о́вагѡ человѣ́ка, по ѡ҆́бразꙋ созда́вшагѡ є҆го̀, а҆ не но́вагѡ ца́рства и҆носла́внагѡ и҆змышле́нїѧ, возжелѣ́лъ є҆сѝ, ст҃и́телю є҆рмоге́не. Сегѡ̀ ра́ди ѡ҆полчи́лсѧ є҆сѝ на и҆нозе́мное сꙋемꙋ́дрїе и҆ ра́товалъ є҆сѝ за ца́рство древлеправосла́вное, є҆́же тщи́тсѧ во всѣ́хъ лю́дехъ и҆ во все́мъ житїѝ и҆̀хъ воѡбрази́ти хрⷭ҇та̀ бг҃а. Пое́мъ и҆ сла́вимъ сїѐ правосла́вное ратобо́рство твоѐ и҆ бл҃года́рственнѡ вопі́емъ тѝ:

<red>Р</red>а́дꙋйсѧ, волкѡ́въ хи́щныхъ неща́дное и҆згна́нїе. Ра́дꙋйсѧ, кова́рства и҆̀хъ мꙋ́дрое распозна́нїе. Ра́дꙋйсѧ, всѣ́хъ стоѧ́ти непоколеби́мѡ за правосла́внꙋю вѣ́рꙋ хрⷭ҇то́вꙋ ѹ҆чи́вый. Ра́дꙋйсѧ, и҆новѣ́рнагѡ царѧ̀ возсѣ́сти на престо́лъ рѡссі́йскїй недопꙋсти́вый. Ра́дꙋйсѧ, ста́да хрⷭ҇то́ва церко́вное ѡ҆гражде́нїе. Ра́дꙋйсѧ, ца́рства правосла́внагѡ вѣ́рное сп҃се́нїе.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
