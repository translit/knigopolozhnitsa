---
title: "І҆́косъ ѳ҃"
navigation:
  key: akathists-ermogenmosk-18
  title: "І҆́косъ ѳ҃"
  parent: akathists-ermogenmosk
  order: 18
type: "akathist"
---

## І҆́косъ ѳ҃:

<red>В</red>иті̑и мі́ра сегѡ̀ безмо́лвствꙋютъ, въ стра́сѣ и҆ тре́петѣ ви́дѧще разоре́нїе ца́рства рѡссі́йскаго, громозвꙋ́чный же гла́съ ст҃и́телѧ є҆рмоге́на, ѹ҆жѐ въ заточе́нїи сꙋ́щагѡѡ, не престае́тъ проповѣ́дати покаѧ́нїе во ѿпꙋще́нїе грѣхѡ́въ, и҆́хже ра́ди и҆злїѧ́сѧ на рꙋ́сь пра́ведный гнѣ́въ бж҃їй, и҆ мо́литъ пасо́мыхъ въ чистотѣ̀ дꙋши́ своѧ̑ храни́ти и҆ положи́ти ѧ҆̀ за пречⷭ҇тыѧ до́мъ и҆ за чꙋдотво́рцєвъ, и҆ за вѣ́рꙋ. И҆ мы̀ вѣ́рꙋемъ, ꙗ҆́кѡ слеза́ми покаѧ́нїѧ, по глаго́лꙋ ст҃и́телѧ, согрѣши́вшаѧ рꙋ́сь ѡ҆мы́сѧ, ѡ҆чи́стисѧ и҆ ѡ҆бнови́сѧ, и҆ ны́нѣ пое́тъ во сла́вꙋ своегѡ̀ по бз҃ѣ наста́вника:

<red>Р</red>а́дꙋйсѧ, грѣ̑шныѧ къ покаѧ́нїю призыва́ѧй. Ра́дꙋйсѧ, вла́стїю ѿ бг҃а грѣхѝ ца́рства разрѣша́ѧй. Ра́дꙋйсѧ, за грѣхѝ ча́дъ твои́хъ и҆ въ заточе́нїи бг҃а моли́вый. Ра́дꙋйсѧ, сле́зными тече́ньми зе́млю темни́цы твоеѧ̀ ѡ҆роси́вый. Ра́дꙋйсѧ, рыда́ньми покаѧ́нїѧ лицѐ ца́рства ѡ҆бнови́вый. Ра́дꙋйсѧ, гнѣ́въ бж҃їй на ми́лость къ на́мъ грѣ́шнымъ преклони́вый.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
