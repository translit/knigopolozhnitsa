---
title: "І҆́косъ в҃і"
navigation:
  key: akathists-ermogenmosk-24
  title: "І҆́косъ в҃і"
  parent: akathists-ermogenmosk
  order: 24
type: "akathist"
---

## І҆́косъ в҃і:

<red>П</red>ою́ще твоѐ просла́вленїе, ст҃и́телю є҆рмоге́не, сїѧ̑ пѣ̑сни прино́симъ тѝ, чꙋдотво́рче ст҃ый, ꙗ҆́кѡ бл҃гоꙋха́нїе хрⷭ҇тїа́нскїѧ ра́дости: зри́мъ бо бж҃їю си́лꙋ, во ст҃ы́хъ моще́хъ твои́хъ пребыва́ющꙋю. И҆ ны́нѣ ѡ҆зарѧ́еши на́съ свѣтоизлїѧ́нїемъ твоеѧ̀ бл҃года́ти, ѡ҆бвеселѧ́ѧ се́рдца на̑ша пѣ́ти тѝ со ѹ҆миле́нїемъ:

<red>Р</red>а́дꙋйсѧ, ты́ бо сладча́йшагѡ при́снѡ созерца́еши. Ра́дꙋйсѧ, ты́ бо лице́мъ къ лицꙋ̀ хрⷭ҇та̀ воспѣва́еши. Ра́дꙋйсѧ, ты́ бо бж҃е́ственною си́лою преѡбража́ешисѧ ѿ сла́вы въ сла́вꙋ. Ра́дꙋйсѧ, ты́ бо, ꙗ҆́кѡ со́лнце но́вое, ѹ҆краша́еши гдⷭ҇ню держа́вꙋ. Ра́дꙋйсѧ, твои́мъ бо сїѧ́нїемъ и҆ мы̀ незри́мѡ просвѣтлѧ́емсѧ. Ра́дꙋйсѧ, твое́ю бо си́лою и҆ мы̀ чꙋде́снѡ ѡ҆животворѧ́емсѧ.

<red>Р</red>а́дꙋйсѧ, ст҃и́телю є҆рмоге́не, до́брый па́стырю и҆ вели́кїй застꙋ́пниче рѡссі́йскїѧ землѝ.
