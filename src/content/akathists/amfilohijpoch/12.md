---
title: "І҆́косъ ѕ҃"
navigation:
  key: akathists-amfilohijpoch-12
  title: "І҆́косъ ѕ҃"
  parent: akathists-amfilohijpoch
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ разсꙋжде́нїемъ дꙋхо́внымъ, ѿ гдⷭ҇а тебѣ̀ дарова́ннымъ, є҆го́же на дꙋшепопече́нїе безпреткнове́нное напра́вилъ є҆сѝ, мече́мъ ѻ҆бою́дꙋ ѻ҆́стрымъ смире́нїѧ и҆ любвѐ всѧ̑ кѡ́зни вра́жєскїѧ посѣека́лъ є҆сѝ и҆ пре́лести вра́жїѧ слꙋже́нїѧ ра́бскагѡ бл҃гопослꙋ́шествꙋющыѧ тѝ свобожда́лъ є҆сѝ. Ны́нѣ же достохва̑льнаѧ словеса̀ прїимѝ:

<red>Р</red>а́дꙋйсѧ, ра́бе бж҃їй, бл҃гі́й и҆ вѣ́рный, вѣ́ры правосла̑вныѧ велича́нїе и҆ ѹ҆крепле́нїе: ра́дꙋйсѧ, слꙋго̀ гдⷭ҇ень преси́льный, ѿ де́мѡнскагѡ стꙋже́нїѧ и҆збавле́нїе. Ра́дꙋйсѧ, ст҃ый бж҃їй, пречꙋ́дный и҆ млⷭ҇тивый, прⷪ҇рокѡвъ соприча́стниче и҆ грѣ́шникаѡвъ сп҃сенїе: ра́дꙋйсѧ, подви́жниче вели́кїй и҆ непреле́стный, ѡ҆беѣ́тѡвъ мона́шескихъ соверше́нное и҆сполне́нїе. Ра́дꙋйсѧ, а҆́гг҃лѡвъ собесѣ́дниче и҆ а҆́гг҃льскїй ѡ҆́бразъ носѧ́щихъ наста́вниче: ра́дꙋйсѧ, ѻ҆́тче премлⷭ҇рдый и҆ пречⷭ҇тны́й, пресвѵ́терѡвъ похвало̀ и҆ прпⷣбныхъ ра́дованїе. Ра́дꙋйсѧ, ѿ бг҃а сщ҃е́нникъ поста́вленный, ꙗ҆́коже заповѣ́далъ є҆́сть первосщ҃е́нникъ во вѣ́къ по чи́нꙋ мелхїседе́ковꙋ, безкро́внꙋю же́ртвꙋ приноси́ти: ра́дꙋйсѧ, па́стырю до́брый, дꙋ́шꙋ свою̀ положи́вшїй за ста́да хрⷭ҇то́ва словє́сныѧ ѻ҆́вцы. Ра́дꙋйсѧ, пресвѵ́тере и҆ цѣле́бниче, моле́бное пѣ́нїе ѡ҆ недꙋ́жныхъ съ вѣ́рою соверша́вшїй и҆ ско́рѡ тѣ̑мъ помога́вшїй: ра́дꙋйсѧ, вра́чꙋ блгⷣтный, водо́ю сщ҃енною и҆ бра́шномъ бл҃гослове́ннымъ и҆сцѣ́лѧвшїй. Ра́дꙋйсѧ, всѣ̑мъ къ тебѣ́ притека́ющымъ трапе́зо цѣли́тельнаѧ, питїѐ неисчерпа́емое и҆ пи́ще неиждива́емаѧ: ра́дꙋйсѧ, любве́ неизгл҃го́ланныѧ преиспо́лненный, гони́мыхъ защи́тниче и҆ бꙋ́рныхъ ѡ҆ти́шїе.

<red>Р</red>а́дꙋйсѧ, прпⷣбне а҆мфїло́хїе, ста́рче поча́евскїй, цѣле́бниче и҆ чꙋдотво́рче.
