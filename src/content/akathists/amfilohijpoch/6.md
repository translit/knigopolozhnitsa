---
title: "І҆́косъ г҃"
navigation:
  key: akathists-amfilohijpoch-6
  title: "І҆́косъ г҃"
  parent: akathists-amfilohijpoch
  order: 6
type: "akathist"
---

## І҆́косъ г҃:

<red>И҆</red>мѣ́ѧ ѿ гдⷭ҇а дарова́нїе врачева́нїѧ, безме́зднѡ и҆сцелѧеши стра́ждꙋщыѧ, в ѡ҆би́тель ст҃ꙋю твою̀ во мно́жествѣ притека́ющыѧ въ боле́знехъ и҆знемога́ющыѧ, бѣснꙋ́ющыѧсѧ и҆ стенѧ́щыѧ, по́мощи твоеѧ̀ ча́ющыѧ, блгⷣтїю дх҃а ст҃а́гѡ, на тебѣ̀ почива́ющею, здра́вїе прїе́млющыѧ и҆ си́це взыва́ющыѧ:

<red>Р</red>а́дꙋйсѧ, си́лою вы́шнѧгѡ препоѧ́санный мє́ртвыѧ воскр҃ша́вшїй: ра́дꙋйсѧ, неисце́льнѡ недꙋ́гꙋющыѧ врачꙋ́ющїй. Ра́дꙋйсѧ, слѣпы̑ѧ зрѧ́щими, глꙋхі̑ѧ слы́шащими сотворѧ́ющїй: ра́дꙋйсѧ, нѣмы̑мъ ꙗ҆зы́къ ѿверза́ющїй. Ра́дꙋйсѧ, кѡ́сти сокрꙋшє́нныѧ направлѧ́ющїй и҆ ѹ҆твержда́ющїй: ра́дꙋйсѧ, хребты̀ слѧчє́нныѧ и҆справлѧ́ющїй и҆ ѹ҆крѣплѧ́ющїй. Ра́дꙋйсѧ, сꙋхі̑ѧ рꙋ́цѣ и҆ но́зѣ въ дѣ́йствꙋющыѧ претворѧ́ющїй: ра́дꙋйсѧ, ѻ҆гне́мъ ѡ҆палє́ннаѧ тѣлеса̀ ѡ҆бновлѧ́ющїй. Ра́дꙋйсѧ, ꙗ҆звы гꙋби́тєльныѧ и҆ смра̑дныѧ стрꙋ́пы ѡ҆чища́ющїй: ра́дꙋйсѧ, и҆згни́вшыѧ ѹ҆жѐ ѹ҆́ды пло́ти, и҆ ѿсѣче́ны бы́ти и҆мꙋ́щыѧ, возсоздаю́щїй. Ра́дꙋйсѧ, ѹ҆ма̀ лиши̑вшымсѧ и҆ несмы́слєннымъ мл҃твами къ бцⷣѣ ѹ҆́мъ здра́вый и҆ лꙋ́чшїй смы́слъ подаю́щїй: ра́дꙋйсѧ, ѿ дꙋ̑хъ нечи́стыхъ неща́днѣ та́ющыѧ и҆́менемъ і҆и҃совымъ свобожда́ющїй.

<red>Р</red>а́дꙋйсѧ, прпⷣбне а҆мфїло́хїе, ста́рче поча́евскїй, цѣле́бниче и҆ чꙋдотво́рче.
