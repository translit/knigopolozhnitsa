---
title: "І҆́косъ і҃"
navigation:
  key: akathists-amfilohijpoch-20
  title: "І҆́косъ і҃"
  parent: akathists-amfilohijpoch
  order: 20
type: "akathist"
---

## І҆́косъ і҃:

<red>С</red>тѣно́ю застꙋпле́нїѧ ѡ҆би̑димымъ бы́въ, ꙗ҆́кѡ дх҃омъ ст҃ы́мъ води́мый прⷪ҇ро́къ и҆ вѣ́рный послѣ́дователь хрⷭ҇то́въ, и҆згна̑ннымъ за пра́вдꙋ мл҃твами помога́еши, гони́тели же чꙋдесы̀ ѹ҆страша́еми и҆ пред̾ гдⷭ҇омъ бг҃омъ, ѿмща́ющимъ за и҆зра̑нныѧ своѧ̑, ѡ҆ вразꙋмле́нїи и҆ поми́лованїи и҆́хъ хода́тайствꙋеши, ѿ всѧ́кихъ на́съ бѣ́дъ свободѝ, да зове́мъ тѝ:

<red>Р</red>а́дꙋйсѧ, неча́емыхъ зѡ́лъ прогони́телю: ра́дꙋйсѧ, жела́емыхъ бл҃ги́хъ насади́телю. Ра́дꙋйсѧ, лѣни́выхъ къ дѣ́ланїю подвига́ющїй твои́ми мл҃твами: ра́дꙋйсѧ, немꙋ́дрыхъ ѹ҆мꙋдрѧ́ющїй твои́ми словесы̀. Ра́дꙋйсѧ, пресла́вный въ бѣда́хъ застꙋ́пниче: ра́дꙋйсѧ, превели́кїй въ напа́стѣхъ защи́тниче. Ра́дꙋйсѧ, непра́вєдныѧ разрꙋша́ющїй совѣ́ты: ра́дꙋйсѧ, ѿ ле́стныѧ сохранѧ́ющїй клеветы̀. Ра́дꙋйсѧ, ꙗ҆кѡ тобо́ю за́висть попира́емъ: ра́дꙋйсѧ, ꙗ҆кѡ тобо́ю бл҃гонра́вное житїе и҆справлѧ́емъ. Ра́дꙋйсѧ, и҆збавле́нїе ѿ печа́ли: ра́дꙋйсѧ, подаѧ́нїе блгⷣти.

<red>Р</red>а́дꙋйсѧ, прпⷣбне а҆мфїло́хїе, ста́рче поча́евскїй, цѣле́бниче и҆ чꙋдотво́рче.
