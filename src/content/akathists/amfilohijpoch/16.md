---
title: "І҆́косъ и҃"
navigation:
  key: akathists-amfilohijpoch-16
  title: "І҆́косъ и҃"
  parent: akathists-amfilohijpoch
  order: 16
type: "akathist"
---

## І҆́косъ и҃:

<red>В</red>е́сь и҆спо́лнь любвѐ бжⷭ҇твенныѧ, ст҃ѡ и҆ непоро́чнѡ ѡ҆кормлѧ́лъ є҆сѝ люде́й мно́жество, мїрски́хъ и҆ мона́шествꙋющихъ, ꙗ҆́кѡ къ ста́рцꙋ дх҃оно́сномꙋ ѿ ст҃ы́нь поча́евскихъ къ тебѣ̀ притека́ющихъ, и҆ во всѣ́хъ нꙋ́ждахъ свои́хъ дꙋхо́внѡ вспомоществꙋ́емыхъ. За сїѐ же и҆ похвалꙋ́ сицевꙋ́ю прїе́млеши:

<red>Р</red>а́дꙋйсѧ, и҆збра́нниче бж҃їй и҆ бж҃їѧ мт҃ре: ра́дꙋйсѧ, ст҃ы́ѧ є҆ѧ̀ ѡ҆би́тели пресла́вный постри́женниче. Ра́дꙋйсѧ, і҆кѡ́нꙋ є҆ѧ̀ чꙋдотво́нꙋю ст҃ѡ почита́вшїй: ра́дꙋйсѧ, и҆ слѣ́дꙋ десны́ѧ стопы̀ є҆ѧ̀, на ка́мени запечатлѣ́нномꙋ, бл҃гогове́йнѡ покланѧ́вшїйсѧ. Ра́дꙋйсѧ, въ по́двизѣхъ мона́шескихъ и҆ трꙋдѣ́хъ и҆сповѣ́дническихъ і҆́ѡвꙋ прпⷣбномꙋ досто́йнѣ подража́вшїй: ра́дꙋйсѧ, ѻ҆тца̀ ст҃а́гѡ сегѡ́, ꙗ҆́коже и҆лїина̀ є҆лїссе́й, чꙋдотворе́нїѧ да́ръ воспрїѧ́вшїй. Ра́дꙋйсѧ, на жа́твꙋ дꙋхо́внꙋю гдⷭ҇омъ по́сланный: ра́дꙋйсѧ, на ни́вѣ хрⷭ҇то́вѣй рачи́тельнѡ потрꙋди́вшїйсѧ. Ра́дꙋйсѧ, не то́чїю въ ла́ѵрѣ поча́евстѣй подвиза́вшїйсѧ: ра́дꙋйсѧ, и҆ въ и҆згна́нїи твое́мъ, въ ве́си ма́ло-и҆ло́вичстѣй до́брый дѣ́латель ꙗ҆́вльшїйсѧ. Ра́дꙋйсѧ, мїрскі́ѧ сла́вы и҆ хвале́нїѧ бѣ́гавшїй: ра́дꙋйсѧ, ц҃рѧ̀ нбⷭ҇нагѡ бл҃говоле́нїѧ и҆ска́вшїй.

<red>Р</red>а́дꙋйсѧ, прпⷣбне а҆мфїло́хїе, ста́рче поча́евскїй, цѣле́бниче и҆ чꙋдотво́рче.
