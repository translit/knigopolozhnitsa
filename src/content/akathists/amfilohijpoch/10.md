---
title: "І҆́косъ є҃"
navigation:
  key: akathists-amfilohijpoch-10
  title: "І҆́косъ є҃"
  parent: akathists-amfilohijpoch
  order: 10
type: "akathist"
---

## І҆́косъ є҃:

<red>В</red>и́дѣвше въ тебѐ хꙋли́тели ѕлочести́вїи а҆́гг҃ла храни́телѧ поча́евскїѧ ѡ҆би́тели, и҆ спобо́рника крѣ́пкаго ꙗ҆зы́кꙋ ст҃о́мꙋ бж҃їю разꙋме́вше тѧ̀, доса́ды сꙋ́ще де́лателїе безꙋ́мнїи, потща́шасѧ не́мощна и҆ безче́стна, а҆́лчꙋща, жа́ждꙋща, наготꙋ́ема, стра́ждꙋща и҆ скита́ема тѧ̀ содѣ́лати, ꙗ҆́кѡ безстра́шно ра́товавшаго на ни́хъ ра́ди хрⷭ҇та̀, мы̀ же пѣ́снь прино́симъ тѝ гл҃голюще:

<red>Р</red>а́дꙋйсѧ, за небоѧ́зненное вѣ́ры и҆сповѣ́данїе пострада́вшїй: ра́дꙋйсѧ, за бг҃а, въ трⷪ҇цѣ ст҃ѣ́й сла́вимаго, свѧ́занный и҆ во ѹ҆зи́лищѣ влеко́мый. Ра́дꙋйсѧ, заꙋщє́нїѧ и҆ ѡ҆плєва́нїѧ въ подража́нїе гдⷭ҇ꙋ і҆и҃сꙋ прїѧ́вшїй: ра́дꙋйсѧ, ѿ де́моновъ ненави́димый, любве́ же бжⷭ҇твенныѧ преиспо́лненный. Ра́дꙋйсѧ, съ бѣсны́ми и҆ бꙋ́ими затворе́нный: ра́дꙋйсѧ, въ жесто́кихъ мꙋче́нїѧхъ долготѣрпе́вшїй. Ра́дꙋйсѧ, въ ѕлострада́нїѧхъ лю́тыхъ не ропта́вшїй: ра́дꙋйсѧ, на мꙋчи́тели твоѧ̑ не ѡ҆ѕло́бившїйсѧ. Ра́дꙋйсѧ, в долговре́менныхъ ѕлоключенїѧхъ дꙋхо́внѡ бдѣ́вшїй и҆ моли́вшїйсѧ: ра́дꙋйсѧ, въ мл҃твахъ неꙋсыпа́ющꙋю бцⷣꙋ на по́мощь вы́нꙋ призыва́вшїй. Ра́дꙋйсѧ, всѐ ѹ҆пова́нїе твоѐ на гдⷭ҇а возложи́вшїй: ра́дꙋйсѧ, въ вѣ́рѣ и҆ наде́ждѣ твое́й не посрами́вшїйсѧ.

<red>Р</red>а́дꙋйсѧ, прпⷣбне а҆мфїло́хїе, ста́рче поча́евскїй, цѣле́бниче и҆ чꙋдотво́рче.
