---
title: "Мл҃тва и҆на́ѧ"
navigation:
  key: akathists-amfilohijpoch-27
  title: "Мл҃тва и҆на́ѧ"
  parent: akathists-amfilohijpoch
  order: 27
type: "akathist"
---

## Мл҃тва и҆на́ѧ:

<versal>П</versal>рпⷣбне ѻ҆ч҃е на́шъ а҆мфїло́хїе, ста́рчествомъ блгⷣтнымъ во все́й красѣ̀ є҆гѡ̀ и҆ си́лѣ сп҃си́тельнѣй во ѡ҆би́тели поча́евстѣй ѹ҆спе́нїѧ пречⷭ҇тыѧ ѿ сл҃нца мы́сленнагѡ и҆ восто́ка дх҃о́внагѡ возсїѧ́вшїй, є҆щѐ же и҆ и҆́стиннагѡ мона́шескагѡ жи́тельства свѣтоза́рный ѡ҆́бразъ ꙗ҆́вльшїй и҆ пло́дъ мно́гъ и҆ до́бръ ѡ҆ ѹ҆крѣплѧ́ющемъ тѧ̀ і҆и҃сѣ хрⷭ҇тѣ̀ прозѧ́бшїй: недꙋ̑жныѧ и҆сцелѧ́вшїй, бѣсны̑ѧ свобожда́вшїй и҆ мє́ртвыѧ воскр҃ша́вшїй, дѣ́вствꙋющыѧ ꙗ҆́же ѡ҆ хрⷭ҇тѣ̀ любвѐ и҆спо́лнившїй, мꙋ́жи и҆ жены̑ со ча́ды и҆́хъ ѿ и҆збы́точествїѧ дарѡ́въ любвѐ сїѧ̀ соверше́нныѧ напита́вшїй, и҆ не то́чїю и҆́скрєннїѧ твоѧ̑, ѻ҆ба́че и҆ ненави́дѧщыѧ съ гонѧ́щими тѧ̀ ѿ слѣпоты̀ дꙋхо́вныѧ и҆ мра́ка бѣсо́вскагѡ и҆зба́вити тща́вшїйсѧ, по кончи́нѣ же твое́й ѿ полноты̀ свѣ́та невече́рнѧгѡ неизрече́ннѡ ѡ҆сїѧва́емый, молѝ бг҃а вы́шнѧго, ст҃ꙋ́ю трⷪ҇цꙋ ѻ҆ц҃а̀, и҆ сн҃а, и҆ ст҃а́го дх҃а и҆ на́мъ тобо́ю ѡ҆сїѧ́нїѧ сегѡ̀ нетва́рнагѡ въ жи́зни се́й вре́меннѣй сподо́битисѧ, и҆ въ вѣ́цѣ бꙋ́дꙋщемъ, несконча́емѣмъ ѿ негѡ̀ ѹ҆тѣша́тисѧ съ подо́бными тебѣ̀ првⷣники во ѡ҆би́телехъ ѻ҆ц҃а̀ на́шегѡ нбⷭ҇нагѡ. <red>А҆</red>ми́нь.

{% illustration "small-ornaments/medallion-lukovich", "small" %}
