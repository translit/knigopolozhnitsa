---
title: "І҆́косъ в҃"
navigation:
  key: akathists-amfilohijpoch-4
  title: "І҆́косъ в҃"
  parent: akathists-amfilohijpoch
  order: 4
type: "akathist"
---

## І҆́косъ в҃:

<red>Р</red>а́зꙋмъ соверше́нна взыска́хꙋ въ тебѣ̀ правосла́внїи лю́дстїе, ви́дѧщїе бг҃оꙋго́дное твоѐ житїѐ. Ты̀ же ѿ ѡ҆би́лїѧ серде́чнагѡ любвѐ хрⷭ҇то́вы воз̾ымѣ́лъ є҆сѝ ѡ҆ ни́хъ ѻ҆́тчее попече́нїе и҆ моли́лсѧ є҆сѝ ко гдⷭ҇ꙋ, да безпоро́чнѡ рабѡ́мъ є҆гѡ̀ вѣ̑рнымъ послꙋ́жиши. И҆спо́лненный же съ высоты́ нбⷭ҇ныѧ дꙋхо́внагѡ разсꙋжде́нїѧ, ѿ младе́нствꙋющихъ дꙋше́ю хвалꙋ̀ сицевꙋ́ю прїе́млеши:

<red>Р</red>а́дꙋйсѧ, соверше́нный смотрѣ́нїѧ зижди́телева и҆сполни́телю: ра́дꙋйсѧ, ѡ҆ сп҃се́нїи бли́жнихъ твои́хъ попечи́телю. Ра́дꙋйсѧ, дх҃а ст҃агѡ стѧжа́телю: ра́дꙋйсѧ, во тмѣ̀ блꙋжда́ющихъ просвѣти́телю. Ра́дꙋйсѧ, трꙋжда́ющихсѧ и҆ ѡ҆бремене́нныхъ ѹ҆тѣ́шителю: ра́дꙋйсѧ, ре́вностныхъ хрⷭ҇тїанъ ѡ҆корми́телю. Ра́дꙋйсѧ, цр҃кве земны́ѧ вои́телю: ра́дꙋйсѧ, полкѡ́въ де́монскихъ прогони́телю. Ра́дꙋйсѧ, ѻ҆тє́цъ ст҃ы́хъ послѣ́дователю: ра́дꙋйсѧ, ѿ ра́бства грѣхꙋ̀ свободи́телю. Ра́дꙋйсѧ, покаѧ́нїѧ ѹ҆чи́телю: ра́дꙋйсѧ, нече́стїѧ и҆скорени́телю.

<red>Р</red>а́дꙋйсѧ, прпⷣбне а҆мфїло́хїе, ста́рче поча́евскїй, цѣле́бниче и҆ чꙋдотво́рче.
