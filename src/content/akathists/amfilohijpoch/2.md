---
title: "І҆́косъ а҃"
navigation:
  key: akathists-amfilohijpoch-2
  title: "І҆́косъ а҃"
  parent: akathists-amfilohijpoch
  order: 2
type: "akathist"
---

## І҆́косъ а҃:

<red>А҆</red>рха́гг҃елꙋ рафаи́лꙋ, мл҃твы стра́ждꙋщихъ гдⷭ҇еви бг҃ꙋ на́шемꙋ приносѧ́щемꙋ и҆ здра́вїе блгⷣтїю є҆гѡ̀ съ нб҃сѐ подаю́щемꙋ, ѹ҆подо́бѧсѧ, прпⷣбне, вра́чь ꙗ҆ви́лсѧ є҆сѝ, и҆сцѣлѧ́ющїй на́ша многонедꙋ̑жныѧ стрꙋ́пы, ꙗ҆́же въ дꙋшѝ, и҆ стра́жъ, ѿгонѧ́щїй борю́щыѧ ны̀ врагѝ. Мы̀ жѐ, вѣ́дѧще житїѐ твоѐ бг҃оꙋго́дное и҆ гдⷭ҇омъ ѹ҆строѧ́емое дꙋхо́вное возраста́нїе, та́ко пое́мъ тѝ:

<red>Р</red>а́дꙋйсѧ, ст҃о́е прозѧбе́нїе землѝ волы́нскїѧ: ра́дꙋйсѧ, рабѡ́въ хрⷭ҇то́выхъ ча́до бл҃гослове́нное. Ра́дꙋйсѧ, и҆змла́да въ вѣ́рѣ и҆́стиннѣй воспита́нный: ра́дꙋйсѧ, мл҃твенное дѣ́ланїе и҆ тѣле́сное воздержа́ние и҆здѣ́тска возлюби́вшїй. Ра́дꙋйсѧ, ѿ ю҆́ности твоеѧ̀ во бл҃гочⷭ҇тїи просїѧ́вший: ра́дꙋйсѧ, доброѣ́тели роди́телей твои́хъ наслѣ́довавший. Ра́дꙋйсѧ, и҆скꙋ́сномꙋ врачева́нїю варна́ваю, ѻ҆тце́м твои́мъ, ѡ҆бꙋче́нный: ра́дꙋйсѧ, бл҃гоговѣ́нїю и҆ кро́тости ма́тери твоеѧ̀ а҆́нны подража́ти тща́вшїйсѧ. Ра́дꙋйсѧ, сꙋпроти́въ по́хоти пло́ти подвиза́вшїйсѧ хране́нїемъ дѣ́вства и҆ чистоты̀: ра́дꙋйсѧ, на по́хоть ѻ҆че́съ воѻрꙋжи́вшїйсѧ цѣломꙋ́дрїемъ. Ра́дꙋйсѧ, го́рдости жите́йской противꙋста́вшїй смиренномꙋ́дрїе: ра́дꙋйсѧ, и҆спо́лнившїй хрⷭ҇то́вы за́пѡвѣди бг҃олю́бїѧ и҆ братолю́бїѧ.

<red>Р</red>а́дꙋйсѧ, прпⷣбне а҆мфїло́хїе, ста́рче поча́евскїй, цѣле́бниче и҆ чꙋдотво́рче.
