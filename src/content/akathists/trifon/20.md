---
title: "І҆́косъ і҃"
navigation:
  key: akathists-trifon-20
  title: "І҆́косъ і҃"
  parent: akathists-trifon
  order: 20
type: "akathist"
---

## І҆́косъ і҃:

<red>Ꙗ҆́</red>кѡ свѣща̀ ѻ҆гне́мъ возгара́етсѧ, та́кѡ дꙋша̀ твоѧ̀, ст҃ы́й трѵ́фѡне, возгорѣ́сѧ любо́вїю къ возлюби́вшемꙋ тѧ̀ бг҃ꙋ, и҆, ѹ҆слы́шавъ повелеѣ́нїе и҆ге́мѡна, є҆́же на тѧ̀, са́мъ совле́клъ є҆сѝ ри́зы твоѧ̀ и҆ тѣ́ло твоѐ преда́лъ є҆сѝ въ рꙋ́цѣ мꙋчи́телей, да сотворѧ́тъ всѧ̀, ꙗ҆́же повелѣ̀ и҆ге́мѡнъ. Зрѧ́ще таковꙋ́ю ре́вность твою̀ по бз҃ѣ, всѝ вѣ́рнїи глаго́лахꙋ:

<red>Р</red>а́дꙋйсѧ, съ весе́лїемъ ѹ҆гото́вавый себѣ̀ къ прїѧ́тїю ра́нъ за хрⷭ҇та̀. Ра́дꙋйсѧ, ри́зъ свои́хъ совлекі́йсѧ ра́ди ѡ҆бнаже́ннагѡ нѣ́когда за грѣхи на́ша и҆скꙋпи́телѧ. Ра́дꙋйсѧ, доброво́льнѡ въ рꙋ́цѣ мꙋчи́телей себѐ преда́вый, хрⷭ҇тꙋ̀ подража́ѧ. Ра́дꙋйсѧ, ѿ ни́хъ свѧ́занный и҆ повѣ́шенный на мꙋче́нїе. Ра́дꙋйсѧ, прїѧ́вый за хрⷭ҇та̀ лю́таѧ ѹ҆даре́нїѧ. Ра́дꙋйсѧ, трѝ ча́са терпѣ́вый неща́дное бїе́нїе. Ра́дꙋйсѧ, мꙋ́чимꙋ бы́вшꙋ, ни є҆ди́нагѡ сте́нанїѧ и҆ ни є҆ди́нагѡ гла́са и҆спꙋсти́вый. Ра́дꙋйсѧ, бїе́нїѧ, ѹ҆́зы, ра́ны, ѡ҆пале́нїѧ и҆ и҆ны́ѧ многоразли́чныѧ страда́нїѧ претерпѣ́вый. Ра́дꙋйсѧ, въ молча́нїи прїѧ́вый ѹ҆даре́нїѧ, ѿ ни́хже ра́нами и҆з̾ѧ́звисѧ тѣ́ло твоѐ. Ра́дꙋйсѧ, страда́нїемъ свои́мъ си́лꙋ бж҃їю просла́вивый. Ра́дꙋйсѧ, терпѣ́нїемъ свои́мъ мꙋчи́телей посрами́вый. Ра́дꙋйсѧ, по́двигомъ свои́мъ хрⷭ҇тїа́нъ возвесели́вый.

<red>Р</red>а́дꙋйсѧ, трѵ́фѡне, ско́рый помо́щниче всѣ́мъ, съ вѣ́рою и҆ любо́вїю къ тебѣ̀ притека́ющимъ.
