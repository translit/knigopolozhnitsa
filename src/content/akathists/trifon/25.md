---
title: "Конда́къ г҃і"
navigation:
  key: akathists-trifon-25
  title: "Конда́къ г҃і"
  parent: akathists-trifon
  order: 25
type: "akathist"
---

## Конда́къ г҃і:

<red>Ѽ</red>, ст҃ы́й мꙋ́чениче трѵ́фѡне! Прїимѝ сїѐ ма́лое, ѻ҆ба́че ѿ лю̑бѧщихъ и҆ бл҃года̑рныхъ серде́цъ приноси́мое тебѣ̀ на́ше моле́нїе, вознесѝ ко гдⷭ҇ꙋ бг҃ꙋ те́плыѧ моли́твы твоѧ̀ за ны̀, недосто́йныѧ: болѧ́щїѧ и҆сцѣлѝ, печа́льныѧ ѹ҆тѣ́ши, заблꙋ́ждшїѧ вразꙋмѝ, бѣ́дствꙋющимъ помозѝ, и҆ всѧ̀ на́мъ потре́бнаѧ длѧ̀ здра́вїѧ тѣле́снагѡ и҆ сп҃се́нїѧ дꙋше́внагѡ ѹ҆ бг҃а щедрода́вца и҆спросѝ, наипа́че же и҆зба́ви на́съ ѿ лꙋка̑выхъ бѣ́сѡвъ, да па́мѧтꙋѧ вы́нꙋ твоѧ̀ ди́внаѧ ѡ҆ на́съ застꙋпле́нїѧ, просла́вимъ бг҃а, дарова́вшагѡ на́мъ такова́гѡ моли́твенника, цѣли́телѧ и҆ чꙋдотво́рца, воспѣва́юще пѣ́снь: <red>А҆</red>ллилꙋ́їа.

<rubric>Се́й конда́къ чте́тсѧ трижды.</rubric>

<rubric>И҆ па́ки і҆́косъ а҃-й: <incipit><red>Ѻ҆́</red>бразꙋ бл҃гоче́сті҆ѧ:</incipit></rubric>

<rubric>И҆ конда́къ а҃-й: <incipit><red>И҆</red>збра́нный ѿ бг҃а:</incipit></rubric>
