---
title: "І҆́косъ д҃"
navigation:
  key: akathists-trifon-8
  title: "І҆́косъ д҃"
  parent: akathists-trifon
  order: 8
type: "akathist"
---

## І҆́косъ д҃:

<red>Х</red>отѧ́й ѡ҆брати́ти мно́гихъ на пꙋ́ть сп҃се́нїѧ, попꙋстѝ гдⷭ҇ь де́монꙋ всели́тисѧ въ дще́рь царе́вꙋ, и҆ жесто́ко мꙋ́чити и҆ вверга́ти ю҆̀ многоча́стнѣ во ѻ҆́гнь и҆ во́дꙋ. Враче́ве ничто́же ѹ҆спѣва́хꙋ и҆ ничи́мже страда́нїѧ дще́ри царе́вой ѹ҆толи́ти возмого́ша. Є҆гда̀ же и҆ си́льнїи мі́ра сегѡ̀ и҆ всѧ́кꙋю враче́бнꙋю хи́трость вѣ́дꙋщїи ничто́же возмого́ша и҆ и҆сповѣ́дахꙋ не́мощь свою̀, тогда̀ велѣ́нїемъ бж҃їимъ проглаго́ла дїа́волъ, ꙗ҆́кѡ є҆ди́нъ є҆́сть, и҆́же и҆згна́ти є҆гѡ̀ и҆́мать, и҆ сѐ є҆́сть трѵ́фѡнъ. Тогда̀ приле́жнѡ и҆ска́хꙋ и҆ ѡ҆брѣто́ша є҆гѡ̀ въ компса́дѣ. Грѧдꙋ́щꙋ же є҆мꙋ̀ и҆ є҆щѐ дале́чѣ ѿ ри́ма сꙋ́щꙋ, возопѝ гла́сомъ ве́лїимъ дїа́волъ и҆ и҆зы́де, и҆ и҆сцѣлѣ̀ дѣви́ца. Ви́дѧщїи сїѧ̑ дивлѧ́хꙋсѧ и҆ глаго́лахꙋ:

<red>Р</red>а́дꙋйсѧ, трѵ́фѡне, є҆щѐ дале́че сꙋ́щїй въ бѣ́гство дїа́вола ѡ҆брати́вый. Ра́дꙋйсѧ, ꙗ҆́кѡ дїа́волъ безси́лїе своѐ пред̾ тобо́ю и҆сповѣ́да. Ра́дꙋйсѧ, молѧ́щимсѧ тебѣ̀ ско́рый помо́щниче. Ра́дꙋйсѧ, недꙋ́гѡвъ си́лою бж҃їею цѣли́телю. Ра́дꙋйсѧ, ѡ҆ста́вленныхъ врача́ми на своѝ рꙋ́цѣ прїе́млющїй. Ра́дꙋйсѧ, печа́ли на ра́дость премѣнѧ́ющїй. Ра́дꙋйсѧ, печа́льнымъ ѹ҆тѣше́нїе и҆ скорбѧ́щимъ ра́дованїе посыла́ющїй.

<red>Р</red>а́дꙋйсѧ, трѵ́фѡне, ско́рый помо́щниче всѣ́мъ, съ вѣ́рою и҆ любо́вїю къ тебѣ̀ притека́ющимъ.
