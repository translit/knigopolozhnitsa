---
title: "Конда́къ і҃"
navigation:
  key: akathists-trifon-19
  title: "Конда́къ і҃"
  parent: akathists-trifon
  order: 19
type: "akathist"
---

## Конда́къ і҃:

<red>Ѹ҆</red>слы́шавъ тѧ̀ глаго́лавша, ꙗ҆́кѡ не и҆сповѣ́дꙋющихъ и҆́стинныѧ, правосла́вный вѣ́ры жре́бїй є҆́сть ѻ҆́гнь неꙋгаси́мый, ѕѣлѡ̀ разгнѣ́васѧ а҆кѵїлі́нъ и҆ повелѣ̀ тѧ̀, ст҃ы́й трѵ́фѡне, повѣ́сивъ, би́ти: ты́ же, въ повелѣ́нїи се́мъ ѹ҆слы́шавъ гдⷭ҇ень гла́съ, призыва́вшїй тѧ̀ на страда́льческїй по́двигъ, возопи́лъ є҆сѝ бг҃ꙋ: <red>А҆</red>ллилꙋ́їа.
