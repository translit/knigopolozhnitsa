---
title: "Мл҃тва в҃"
navigation:
  key: akathists-trifon-27
  title: "Мл҃тва в҃"
  parent: akathists-trifon
  order: 27
type: "akathist"
---

## Мл҃тва в҃:

<versal>Ѽ</versal> ст҃ы́й мꙋ́чениче хрⷭ҇то́въ трѵ́фѡне, ѹ҆слы́ши ны́нѣ и҆ на всѧ́кїй ча́съ моле́нїе на́съ, ра́бъ бж҃їихъ <rubric class="inline">и҆мена̀</rubric>, и҆ предста́тельствꙋй ѡ҆ на́съ пред̾ гдⷭ҇ѣмъ. Ты̀ нѣ́когда дще́рь царе́вꙋ, во гра́дѣ ри́мѣ ѿ дїа́вола мꙋ́чимꙋ, и҆сцѣли́лъ є҆сѝ: си́це и҆ на́съ ѿ лю́тыхъ є҆гѡ̀ ко́зней сохранѝ во всѧ̑ дни̑ житїѧ̀ на́шегѡ, наипа́че же въ де́нь послѣ́днѧгѡ на́шегѡ и҆здыха́нїѧ предста́тельствꙋй ѡ҆ на́съ. Молѝ гдⷭ҇а, да сподо́битъ и҆ на́съ прича́стники бы́ти присносꙋ́щнагѡ весе́лїѧ и҆ ра́дости, да съ тобо́ю кꙋ́пнѡ ѹ҆досто́имсѧ сла́вити ѻ҆ц҃а̀ и҆ сн҃а и҆ ст҃а́гѡ ѹ҆тѣ́шителѧ дх҃а во вѣ́ки вѣкѡ́въ.

{% illustration "small-ornaments/medallion-lukovich", "small" %}
