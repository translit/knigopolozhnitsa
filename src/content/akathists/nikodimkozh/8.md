---
title: "І҆́косъ д҃"
navigation:
  key: akathists-nikodimkozh-8
  title: "І҆́косъ д҃"
  parent: akathists-nikodimkozh
  order: 8
type: "akathist"
---

## І҆́косъ д҃:

<red>С</red>лы́шавъ пафнꙋ́тїй ѡ҆ гла́сѣ, къ тебѣ̀ бы́вшемъ, а҆́бїе проразꙋмѣ̀ тѧ̀ бл҃года́ти сосꙋ́дъ и҆́збранъ, ꙗ҆ви́тисѧ хотѧ́щь, и҆ во и҆́ноческїй ѡ҆́бразъ ѡ҆блече́ тѧ, прпⷣбне. мы́ же, проразꙋме́нїе тогѡ̀ сбы́вшеесѧ зрѧ́ще, вопїе́мъ тѝ:

<red>Р</red>а́дꙋйсѧ, во ѡ҆би́тель а҆рхїстрати́га мїхаи́ла вше́дый на сп҃се́нїе: ра́дꙋйсѧ, ѿ а҆рхїмандрі́та пафнꙋ́тїѧ любе́знѣ прїѧ́тый. Ра́дꙋйсѧ, четыредесѧтидне́вный по́стъ по ѡ҆́бразꙋ хрⷭ҇то́вꙋ соверши́вый: ра́дꙋйсѧ, всѧ̑ и҆спыта̑нїѧ люботрꙋ́днѣ и҆спо́лнивый. Ра́дꙋйсѧ, ѡ҆́бразомъ равноа́гг҃льнымъ досто́йнѣ почте́нный: ра́дꙋйсѧ, трꙋды̀ ко трꙋдѡ́мъ, посты̀ ко постѡ́мъ прилага́вый. Ра́дꙋйсѧ, кро́тостїю сꙋгꙋ́бꙋю любо́вь ѡ҆злоблѧ́вших тѧ̀ стѧжа́вый: ра́дꙋйсѧ, со свѣще́ю во хра́мѣ досто́йнѣ бг҃ови предстоѧ́вый. Ра́дꙋйсѧ, по все́мъ житїѝ здѣ̀ прпⷣбномꙋ а҆дрїа́нꙋ, собра́тꙋ пафнꙋ́тїевꙋ, поревнова́вый: ра́дꙋйсѧ, до́брый подви́жниче бл҃гоче́стїѧ. Ра́дꙋйсѧ, новонача̑льнымъ и҆́нокѡмъ пра́вило.

<red>Р</red>а́дꙋйсѧ, нїкоди́ме, ско́рый на́шъ помо́щниче, кожеезе́рский чꙋдотво́рче.
