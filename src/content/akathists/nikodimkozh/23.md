---
title: "Конда́къ в҃і"
navigation:
  key: akathists-nikodimkozh-23
  title: "Конда́къ в҃і"
  parent: akathists-nikodimkozh
  order: 23
type: "akathist"
---

## Конда́къ в҃і:

<red>Б</red>л҃года́ти вели́кїѧ носи́телѧ и҆ бꙋ́дꙋщагѡ всѣ́хъ воскресе́нїѧ ѹ҆вѣри́телѧ лю́демъ гдⷭ҇ь дарова́ тѧ̀, прпⷣбне нїкоди́ме. Вси́ бо, съ вѣ́рою къ нетлѣ́ннымъ моще́мъ твои̑мъ притека́ющїи, моли́твъ и҆сполне́нїе и҆ наде́ждꙋ ѻ҆́бщагѡ воскресе́нїѧ ѹ҆лꙋча́ютъ, бл҃года́рственнѣ пою́ще бг҃ꙋ: <red>А҆</red>ллилꙋ́їа.
