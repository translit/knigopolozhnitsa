---
title: "І҆́косъ и҃"
navigation:
  key: akathists-nikodimkozh-16
  title: "І҆́косъ и҃"
  parent: akathists-nikodimkozh
  order: 16
type: "akathist"
---

## І҆́косъ и҃:

<red>В</red>сѐ житїѐ на́ше на землѝ печа́ли и҆ ско́рби по́лно є҆́сть, и҆скꙋше́нїѧ же и҆ падє́нїѧ предлежи́тъ на́мъ претерпѣ́ти: но ты̀ помозѝ на́мъ, прпⷣбне, да бл҃года́рственнѡ зове́мъ тѝ:

<red>Р</red>а́дꙋйсѧ, помышлє́нїѧ серде́цъ прови́дѣвый: ра́дꙋйсѧ, ѕлонра́внаго ѳеѡдо́сїа на пꙋ́ть сп҃се́нїѧ призыва́вый. Ра́дꙋйсѧ, горды́ню тогѡ̀ ѡ҆бличи́вый: ра́дꙋйсѧ, і҆ѡа́ннꙋ ѹ҆ченикꙋ̀ твоемꙋ̀ и҆ и҆нѣ̑мъ ѿ зꙋбна́гѡ недꙋ́га дарова́вый изцѣле́нїе. Ра́дꙋйсѧ, тогѡ́жде ѻ҆чесє́мъ возврати́вый зрѣ́нїе: ра́дꙋйсѧ, въ мо́ри потоплѧ́ємымъ ловце́мъ ско́рое и҆збавле́нїе приведы́й. Ра́дꙋйсѧ, ꙗ҆́кѡ никто́же, вразꙋмле́нїѧ и҆скі́й, то́щь ѿ тебѣ̀ ѿы́де: ра́дꙋйсѧ, серде́цъ ско́рбныхъ ѹ҆врачева́телю. Ра́дꙋйсѧ, ꙗ҆́кѡ коегѡ́ждо ѿ мꙋ́дрости житїѧ̀ твоегѡ̀ наставлѧ́лъ є҆сѝ: ра́дꙋйсѧ, ни́щъ сы́й пло́тїю бога́тство многоце́нное даро́ванїй дꙋхо́вныхъ и҆мѣ́вый. Ра́дꙋйсѧ, а҆́ки крі́нъ въ хозью́гстѣй пꙋсты́ни ꙗ҆ви́выйсѧ.

<red>Р</red>а́дꙋйсѧ, нїкоди́ме, ско́рый на́шъ помо́щниче, кожеезе́рский чꙋдотво́рче.
