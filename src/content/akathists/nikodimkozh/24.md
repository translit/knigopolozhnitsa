---
title: "І҆́косъ в҃і"
navigation:
  key: akathists-nikodimkozh-24
  title: "І҆́косъ в҃і"
  parent: akathists-nikodimkozh
  order: 24
type: "akathist"
---

## І҆́косъ в҃і:

<red>П</red>ое́мъ твоѧ̑ ми́лѡсти и҆ чꙋдеса̀, прпⷣбне нїкоди́ме: вы́нꙋ бо и҆ по ѿше́ствїи твое́мъ съ на́ми пребыва́еши, хрⷭ҇тꙋ̀ за ны̀ молѧ́сѧ. Тѣ́мже ѿ бл҃года́рныхъ ѹ҆сте́нъ въ похвалꙋ̀ тебѣ̀ прино́симъ сицєва́ѧ:

<red>Р</red>а́дꙋйсѧ, мл҃твенниче на́шъ ѹ҆се́рдный: ра́дꙋйсѧ, помо́щниче на́шъ ско́рый. Ра́дꙋйсѧ, ѿ ломо́ты, че́рныѧ не́мощи и҆ ѻ҆гневи́цы и҆збавлѧ́ѧй: ра́дꙋйсѧ, ꙗ҆́кѡ же́злъ тво́й, а҆́ки па́ѵловъ ѹ҆брꙋ́съ, и҆сто́чникъ и҆зцѣ́ленїй ꙗ҆ви́сѧ. Ра́дꙋйсѧ, ꙗ҆́кѡ ми́лѡть твоѧ̀, а҆́ки и҆лїина̀, чꙋдотворє́нїѧ и҆сточа́ше: ра́дꙋйсѧ, на сꙋ́ши и҆ мо́ри ѿ всѣ́хъ ѡ҆ста́влєннымъ по́мощь подава́ѧй. Ра́дꙋйсѧ, недꙋ́гꙋющихъ ѿ сме́ртнагѡ ѻ҆дра̀ къ жи́зни возвраща́ѧй: ра́дꙋйсѧ, ѿ наважде́нїй дꙋхѡ́въ ѕло́бы спаса́ѧй. Ра́дꙋйсѧ, всѣ́хъ недꙋ́гѡвъ дꙋше́вныхъ и҆ тѣле́сныхъ врачꙋ̀: ра́дꙋйсѧ, ѡ҆ сп҃се́нїи всѣ́хъ хрⷭ҇тїа́нъ те́плый мл҃твенниче.

<red>Р</red>а́дꙋйсѧ, нїкоди́ме, ско́рый на́шъ помо́щниче, кожеезе́рский чꙋдотво́рче.
