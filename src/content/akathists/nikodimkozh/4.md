---
title: "І҆́косъ в҃"
navigation:
  key: akathists-nikodimkozh-4
  title: "І҆́косъ в҃"
  parent: akathists-nikodimkozh
  order: 4
type: "akathist"
---

## І҆́косъ в҃:

<red>Р</red>а́зꙋмъ до́брый ѿ ю҆́ности стѧжава́ѧ, къ нбⷭ҇нымъ чи́стое се́рдце твоѐ ѹ҆стреми́лъ є҆сѝ, прпⷣбне нїкоди́ме. Сегѡ̀ ра́ди вопїе́мъ тѝ:

<red>Р</red>а́дꙋйсѧ, сы́не моли́твы, ро́ждшихъ тѧ̀ земледѣ́льцєвъ похвало̀: ра́дꙋйсѧ, ѿ млады́хъ лѣ́тъ къ це́ркви бж҃їей прилѣпи́выйсѧ. Ра́дꙋйсѧ, трꙋды̀ своѧ̑ моли́твою вы́нꙋ ѹ҆слажда́вый: ра́дꙋйсѧ, на селѣ̀ трꙋдѧщꙋ ти сѧ, къ дѣ́ланїю дꙋхо́вномꙋ пред̾ꙋка́занный. Ра́дꙋйсѧ, роди́тели своѧ̑ до сконча́нїѧ и҆́хъ че́стнѣ ѹ҆покоева́вый: ра́дꙋйсѧ, послꙋ́шанїѧ сыно́внѧгѡ наста́вниче. Ра́дꙋйсѧ, ѿ и҆ва́ньковы вѣ́си во гра́ды ꙗ҆росла́вль и҆ москвꙋ̀ кро́ткїй пресе́льниче: ра́дꙋйсѧ, кова́нїемъ гво́здїй приѡбрѣта́вый потрє́бнаѧ. Ра́дꙋйсѧ, ѿ тѣ́хже пита́вый и҆ гла̑дныѧ: ра́дꙋйсѧ, цѣломꙋ́дрїѧ и҆ чистоты̀ дꙋше́вныѧ рачи́телю. Ра́дꙋйсѧ, та̑йнъ бж҃їихъ вѣ́рный храни́телю.

<red>Р</red>а́дꙋйсѧ, нїкоди́ме, ско́рый на́шъ помо́щниче, кожеезе́рский чꙋдотво́рче.
