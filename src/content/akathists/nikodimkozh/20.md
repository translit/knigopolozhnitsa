---
title: "І҆́косъ і҃"
navigation:
  key: akathists-nikodimkozh-20
  title: "І҆́косъ і҃"
  parent: akathists-nikodimkozh
  order: 20
type: "akathist"
---

## І҆́косъ і҃:

<red>С</red>тѣна́ ти бы́сть, прпⷣбне нїкоди́ме, і҆кѡ́на прест҃ы́ѧ влⷣчцы, є҆́юже пре́жде въ пꙋтьше́ствїе благослови́ тѧ пафнꙋ́тїй: то́ю бо ѡ҆̀сѣнѧ́емь, тече́нїе житїѧ̀ сконча́въ на землѝ, слы́шати нбⷭ҇нꙋю вѣ́сть сподо́билсѧ є҆сѝ. Тѣ́мже ны́нѣ ра́достнѡ вопїе́мъ тѝ:

<red>Р</red>а́дꙋйсѧ, пречⷭ҇тою влⷣчицею соблюде́нный: ра́дꙋйсѧ, въ мл҃твѣ ско́ро ѿ бг҃а ѹ҆слы́шанный. Ра́дꙋйсѧ, ст҃и́телемъ а҆леѯі́емъ и҆ прпⷣбнымъ дїонѵ́сїемъ посѣще́нный: ра́дꙋйсѧ, ꙗ҆́кѡ ті́и ревни́телѧ тѧ̀ преподѡ́бнымъ любе́знѣ нарица́хꙋ. Ра́дꙋйсѧ, ско́рое сопричте́нїе ко а҆́гг҃лѡмъ ѹ҆вѣ́дѣвый: ра́дꙋйсѧ, по ѹ҆моле́нїю і҆ѡ́ны па́ки въ кожеезе́рскꙋю ѡ҆би́тель прише́дый на сконча́нїе. Ра́дꙋйсѧ, до конца̀ повинова́выйсѧ нача́льникѡмъ: ра́дꙋйсѧ, ра́достнѡ бра́тїею во ѡ҆би́тели цѣлова́нный. Ра́дꙋйсѧ, ко бл҃же́нномꙋ приста́нищꙋ прибли́живыйсѧ: ра́дꙋйсѧ, ꙗ҆́кѡ приспѣ̀ ча́съ сконча́нїѧ твоегѡ̀ ти́хъ и҆ ра́достенъ.

<red>Р</red>а́дꙋйсѧ, нїкоди́ме, ско́рый на́шъ помо́щниче, кожеезе́рский чꙋдотво́рче.
