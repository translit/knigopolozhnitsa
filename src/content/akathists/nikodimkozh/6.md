---
title: "І҆́косъ г҃"
navigation:
  key: akathists-nikodimkozh-6
  title: "І҆́косъ г҃"
  parent: akathists-nikodimkozh
  order: 6
type: "akathist"
---

## І҆́косъ г҃:

<red>И҆</red>мѣ́ѧй бога́тство милосе́рдїѧ неизрече́нное, ско́рѡ рꙋ́кꙋ по́мощи своеѧ̀ прострѐ тѝ гдⷭ҇ь, прпⷣбне нїкоди́ме: занѐ съ вѣ́рою къ томꙋ̀ прите́клъ є҆сѝ, на него̀ є҆ди́наго всѐ ѹ҆пова́нїе своѐ возложи́въ. Тѣ́мже мы̀, ви́дѧще вѣ́рꙋ твою̀ и҆ ѡ҆правда́нїе є҆ѧ̀ ди́вное, ѹ҆миле́ннѡ вопїе́мъ тѝ:

<red>Р</red>а́дꙋйсѧ, бл҃гочести́вагѡ дрꙋ́жества наста́вниче: ра́дꙋйсѧ, бл҃гонра́вїѧ ра́ди, ѕло́ю жено́ю є҆динохꙋдо́жнагѡ тѝ мꙋ́жа возненави́дѣнный. Ра́дꙋйсѧ, ѿ тоѧ̀ вкꙋси́вый ꙗ҆́ства со ꙗ҆́домъ, и҆́мже мꙋ́жъ є҆ѧ̀ ѹ҆́мре а҆́бїе: ра́дꙋйсѧ, бж҃їимъ смотре́нїемъ ѿ вѣ́рныѧ сме́рти и҆зба́вленный. Ра́дꙋйсѧ, ꙗ҆́кѡ, недꙋ́гомъ чре́внымъ ѡ҆держи́мъ бы́въ, хрⷭ҇тїа́нскагѡ терпѣ́нїѧ наста́вникъ пока́залсѧ є҆сѝ: ра́дꙋйсѧ, ꙗ҆́вльшагѡсѧ тѝ бл҃же́ннагѡ васі́лїѧ собесѣ́дниче. Ра́дꙋйсѧ, ꙗ҆́кѡ ѿ ча́ши сегѡ̀ вкꙋси́въ, ѿ недꙋ́га и҆зцѣли́лсѧ є҆сѝ: ра́дꙋйсѧ, по и҆зцѣле́нїи є҆ди́номꙋ бг҃ꙋ порабо́тати возжела́вый. Ра́дꙋйсѧ, мл҃твою ѹ҆каза́нїѧ пꙋтѝ себѣ̀ проси́вый: ра́дꙋйсѧ, сїѐ прїе́мый во гла́се и҆лїѝ, пꙋсты́нное житїѐ тѝ предре́кшагѡ. Ра́дꙋйсѧ, въ мі́рѣ пожи́въ, ничи́мже бг҃а прогнѣ́вавый.

<red>Р</red>а́дꙋйсѧ, нїкоди́ме, ско́рый на́шъ помо́щниче, кожеезе́рский чꙋдотво́рче.
