---
title: "І҆́косъ а҃"
navigation:
  key: akathists-nikodimkozh-2
  title: "І҆́косъ а҃"
  parent: akathists-nikodimkozh
  order: 2
type: "akathist"
---

## І҆́косъ а҃:

<red>А҆́</red>гг҃ла на землѝ ꙗ҆вѝ тѧ̀ милосе́рдый творе́цъ нб҃сѐ и҆ землѝ: всѧ̑ бо зємна́ѧ въ ѹ҆ме́ты вмѣни́лъ є҆сѝ, прпⷣбне нїкоди́ме, да хрⷭ҇та̀ прїѡбрѧ́щеши. Тѣ́мже всѝ, многотрꙋ́дное житїѐ и҆ бл҃же́ннꙋю кончи́нꙋ твою̀ зрѧ́ще, ра́достнѡ тебѣ̀ вопїе́мъ:

<red>Р</red>а́дꙋйсѧ, ѿ дѣ́тства твоегѡ̀ въ жили́ще дх҃а ст҃а́гѡ чи́стое и҆ непоро́чное пред̾ꙋгото́ванный: ра́дꙋйсѧ, ко и҆́ночествꙋ гла́сомъ свы́ше призва́нный. Ра́дꙋйсѧ, ѿ лю́тагѡ недꙋ́га чꙋде́снѣ изцѣле́нный: ра́дꙋйсѧ, є҆щѐ въ мі́рѣ ꙗ҆́кѡ пꙋсты́нникъ хозью́гский просла́вленный. Ра́дꙋйсѧ, ѿ пафнꙋ́тїѧ ко ста́дꙋ хрⷭ҇то́вꙋ причте́нный и҆ бжⷭ҇твеннымъ писа́нїемъ наꙋче́нный во сп҃се́нїе: ра́дꙋйсѧ, ѿ ца́рствꙋющагѡ гра́да во странꙋ̀ полꙋ́нощнꙋю ѹ҆стреми́выйсѧ. Ра́дꙋйсѧ, во ѡ҆би́тели кожеезе́рстѣй безпло́тныхъ житїѐ показа́вый: ра́дꙋйсѧ, въ пꙋсты́ни хозью́гстѣй водвори́всѧ, со враго́мъ сп҃се́нїѧ бра́нь соверши́вый. Ра́дꙋйсѧ, всѧ̑ приражє́нїѧ тогѡ̀ ѿгна́вый, на высотꙋ̀ же добродѣ́телей востекі́й: ра́дꙋйсѧ, бл҃года́ти сосꙋ́де и҆збра́нный. Ра́дꙋйсѧ, съ нбⷭ҇ными ли́ки нетлѣ́ннагѡ цр҃ѧ̀ ѹ҆блажа́ѧй, на земли́ же вы́нꙋ прославлѧ́емый.

<red>Р</red>а́дꙋйсѧ, нїкоди́ме, ско́рый на́шъ помо́щниче, кожеезе́рский чꙋдотво́рче.
