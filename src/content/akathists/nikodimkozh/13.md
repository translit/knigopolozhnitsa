---
title: "Конда́къ з҃"
navigation:
  key: akathists-nikodimkozh-13
  title: "Конда́къ з҃"
  parent: akathists-nikodimkozh
  order: 13
type: "akathist"
---

## Конда́къ з҃:

<red>Х</red>отѧ́й влⷣка ꙗ҆ви́ти тѧ̀, прпⷣбне ѻ҆́ч҃е нїкоди́ме, мꙋ́жа во все́мъ соверше́нна, попꙋстѝ врагꙋ̀ послѣдѝ и҆скꙋси́ти тѧ̀ по всѧ́чєскимъ горды́ни своеѧ̀ прираже́нїємъ: представа́хꙋ бо тѝ мно́жєства льсти́выхъ дꙋхѡ́въ, глаго́лавшихъ свѧ́та и҆ вели́ка тѧ̀ бы́ти, да возгордѣ́всѧ паде́ши. Ты́ же смире́нїемъ и҆скꙋше́нїѧ посрами́въ, побѣ́днѣ воспѣ́лъ є҆сѝ бг҃ꙋ: <red>А҆</red>ллилꙋ́їа.
