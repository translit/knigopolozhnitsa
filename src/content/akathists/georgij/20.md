---
title: "І҆́косъ і҃"
navigation:
  key: akathists-georgij-20
  title: "І҆́косъ і҃"
  parent: akathists-georgij
  order: 20
type: "akathist"
---

## І҆́косъ і҃:

<red>С</red>тѣны̀ безчꙋ́вственнее ѡ҆камене́нный се́рдцемъ мꙋчи́тель тво́й, геѡ́ргїе, не ѹ҆разꙋмѣ̀ бг҃а, ꙗ҆́вѣ тобо́ю чꙋдодѣ́йствꙋюща, но до конца̀ пребы́лъ є҆́сть, ꙗ҆́кѡ а҆́спидъ, затыка́ѧ ѹ҆́ши своѝ. Сегѡ̀ ра́ди повелѣ̀ ѹ҆сѣщѝ тѧ̀ на позо́рищи во главꙋ̀, ꙗ҆́кѡ ѕлодѣ́ѧ; ты̀ же, болѣ́знꙋѧ ѡ҆ поги́бели дꙋшѝ є҆го̀, ра́достнѡ прїѧ́лъ є҆сѝ кончи́нꙋ, за ню́же мы̀ тѧ̀ ѹ҆блажа́емъ любо́вїю си́це:

<red>Р</red>а́дꙋйсѧ, вѣ́рꙋ, наде́ждꙋ и҆ любы̀ до конца̀ сохрани́вый. Ра́дꙋйсѧ, во ѹ҆спе́нїи твое́мъ мно́гїѧ и҆ вели́кїѧ чꙋдесѝ сотвори́вый. Ра́дꙋйсѧ, ѡ҆рꙋ́жїемъ благоволе́нїѧ бж҃їѧ вѣнча́нный на землѝ. Ра́дꙋйсѧ, сла́вою и҆ велелѣ́пїемъ ѹ҆кра́шенный на небесѝ. Ра́дꙋйсѧ, человѣ́че бж҃їй. Ра́дꙋйсѧ, до́брый во́ине хрⷭ҇то́въ.

<red>Р</red>а́дꙋйсѧ, геѡ́ргїе, вели́кїй побѣдоно́сче.
