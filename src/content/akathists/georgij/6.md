---
title: "І҆́косъ г҃"
navigation:
  key: akathists-georgij-6
  title: "І҆́косъ г҃"
  parent: akathists-georgij
  order: 6
type: "akathist"
---

## І҆́косъ г҃:

<red>И҆</red>мѣ́ѧ ѹ҆́мъ и҆ се́рдцѣ, дх҃омъ ст҃ы́мъ ѡ҆заре́нныѧ, ты̀ по внꙋше́нїю є҆го̀ поревнова́лъ є҆сѝ подвиза́тисѧ за и҆́мѧ хрⷭ҇то́во, до кро́вѣ стоѧ̀ бо мꙋ́жественнѡ въ вѣ́рѣ, ѡ҆бличи́лъ є҆сѝ вознесе́ннꙋю нечести́вагѡ собо́рища горды́ню. Сегѡ̀ ра́ди хва́лимъ тѧ̀, всемꙋ́дре геѡ́ргїе, си́це:

<red>Р</red>а́дꙋйсѧ, щи́те, воздви́гнꙋтый на ѡ҆хране́нїе благоче́стїѧ. Ра́дꙋйсѧ, мечꙋ̀, под̾ѧ́тый на посѣче́нїе нече́стїѧ. Ра́дꙋйсѧ, сто́лпе вѣ́ры. Ра́дꙋйсѧ, стѣно̀ и҆ ѹ҆твержде́нїе хрⷭ҇то́вы цр҃кви. Ра́дꙋйсѧ, вѣ̑рныхъ ѹ҆добре́нїе. Ра́дꙋйсѧ, невѣ́рныхъ стра́хъ и҆ посрамле́нїе.

<red>Р</red>а́дꙋйсѧ, геѡ́ргїе, вели́кїй побѣдоно́сче.
