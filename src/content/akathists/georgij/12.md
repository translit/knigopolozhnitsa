---
title: "І҆́косъ ѕ҃"
navigation:
  key: akathists-georgij-12
  title: "І҆́косъ ѕ҃"
  parent: akathists-georgij
  order: 12
type: "akathist"
---

## І҆́косъ ѕ҃:

<red>В</red>озсїѧ́вый въ тридне́внемъ свое́мъ ѿ гро́ба воста́нїи, всеси́льный а҆́да и҆ смє́рти побѣди́тель і҆и҃съ спасѐ тѧ̀ ѿ а҆́дѡва и҆стлѣ́нїѧ, страстоте́рпче геѡ́ргїе; по трїе́хъ бо дне́хъ ѡ҆брѣто́ша тѧ̀ въ и҆́звести жи́ва и҆ въ воздеѧ́нїи рꙋ́къ пою́ща бг҃а; Сегѡ̀ ра́ди вельмѝ пристра́шни бы́ша и҆ ѹ҆жасо́шасѧ. Мы̀ же, ра́дꙋющесѧ, восписꙋ́емъ тѝ побѣ́днꙋю пѣ́снь:

<red>Р</red>а́дꙋйсѧ, позо́рнымъ въ и҆́звѣстный ро́въ низверже́нїемъ вознесе́ннꙋю дїа́вола горды́ню низложи́вый. Ра́дꙋйсѧ, ди̑внымъ ѿ бг҃а спасе́нїемъ ѕвѣ́рство мꙋчи́телѧ побѣди́вый. Ра́дꙋйсѧ, ꙗ҆́кѡ неѕло́бивъ сы́й, за твори́вшихъ тѝ напа́сть моли́лсѧ є҆сѝ, ꙗ҆́кѡ за бл҃готво́рцевъ. Ра́дꙋйсѧ, ꙗ҆́кѡ ѡ҆ ѡ҆браще́нїи и҆́хъ, ꙗ҆́кѡ же па́ѵелъ ѡ҆ є҆вре́ехъ, болѣ́зновалъ є҆сѝ. Ра́дꙋйсѧ, мꙋ́же жела́нїй. Ра́дꙋйсѧ, сосꙋ́де и҆збра́нный.

<red>Р</red>а́дꙋйсѧ, геѡ́ргїе, вели́кїй побѣдоно́сче.
