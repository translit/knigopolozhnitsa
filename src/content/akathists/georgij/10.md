---
title: "І҆́косъ є҃"
navigation:
  key: akathists-georgij-10
  title: "І҆́косъ є҃"
  parent: akathists-georgij
  order: 10
type: "akathist"
---

## І҆́косъ є҃:

<red>В</red>и́дѣша наро́ди чꙋдеса̀ си̑лы бж҃їей, ꙗ҆́вѣ на тебє̀ быва́емаѧ, съ кро́тостїю ѹ҆че́нїе хрⷭ҇то́во ѿ тебє̀ прїѧ́ша и҆ возопи́ша, глаго́люще: Вои́стиннꙋ вели́къ бг҃ъ хрⷭ҇тїа́нскїй! Сегѡ̀ ра́ди и҆ мы̀, восхвалѧ́ѧ тѧ̀, достосла́вне геѡ́ргїе, взыва́емъ си́це:

<red>Р</red>а́дꙋйсѧ, мч҃ничєскимъ вѣ́ры и҆сповѣ́данїемъ невѣ̑рныѧ ко хрⷭ҇тꙋ̀ ѡ҆брати́вый. Ра́дꙋйсѧ, легїо́ны во́инѡвъ земны́хъ въ небе́сное во́инство приводѧ́й. Ра́дꙋйсѧ, ꙗ҆́кѡ во́инъ хрⷭ҇то́въ, съ небе́сными во́и пребыва́ѧй. Ра́дꙋйсѧ, ратобо́рцевъ сла́во. Ра́дꙋйсѧ, пресвѣ́тлаго мч҃ническагѡ ли̑ка красо́то.

<red>Р</red>а́дꙋйсѧ, геѡ́ргїе, вели́кїй побѣдоно́сче.
