---
title: "І҆́косъ ѳ҃"
navigation:
  key: akathists-georgij-18
  title: "І҆́косъ ѳ҃"
  parent: akathists-georgij
  order: 18
type: "akathist"
---

## І҆́косъ ѳ҃:

<red>В</red>иті̑и многовѣща́ннїи ри́торскими свои́ми ѧ҆зы́ки не возмо́гꙋтъ и҆зрещѝ тебє̀ достѡ́йныѧ хвалы̑, геѡ́ргїе, мно́гихъ ра́ди твои́хъ подвигѡ́въ и҆ болѣ́зней, и҆́хже за хрⷭ҇та̀ и҆ цр҃ковь под̾ѧ́лъ є҆сѝ во́лею. Сегѡ̀ ра́ди и҆ мы̀, недоꙋмѣ́ѧ восхвалѧ́ти тѧ̀ по достоѧ́нїю, воспѣва́емъ си́це:

<red>Р</red>а́дꙋйсѧ, во́льнымъ за хрⷭ҇та̀ и҆ цр҃ковь страда́нїємъ ве́тхагѡ въ себѣ̀ а҆да́ма распѧ́вый. Ра́дꙋйсѧ, за до́блестное страда́нїе вѣне́цъ пра̑вды ѿ рꙋкѝ гдⷭ҇ней прїѧ́вый. Ра́дꙋйсѧ, пра́вило ре́вности благочести́выѧ. Ра́дꙋйсѧ, ѡ҆́бразѣ нищеты̀ дꙋхѡ́вныѧ. Ра́дꙋйсѧ, ꙗ҆́кѡ не себѣ̀, но є҆ди́номꙋ хрⷭ҇тꙋ̀ до́брѣ ѹ҆годи́лъ є҆сѝ. Ра́дꙋйсѧ, ꙗ҆́кѡ за хрⷭ҇та̀ на многоѻбра́зныѧ смє́рти гото́въ бы́лъ є҆сѝ.

<red>Р</red>а́дꙋйсѧ, геѡ́ргїе, вели́кїй побѣдоно́сче.
