---
title: "І҆́косъ в҃і"
navigation:
  key: akathists-georgij-24
  title: "І҆́косъ в҃і"
  parent: akathists-georgij
  order: 24
type: "akathist"
---

## І҆́косъ в҃і:

<red>С</red>ла́внꙋю кончи́нꙋ твою̀ пою́ще, є҆́юже возвели́чилсѧ є҆сѝ, ꙗ҆́кѡ до́брый во́инъ хрⷭ҇то́въ, мо́лимъ тѧ̀, страстоте́рпче геѡ́ргїе, бꙋ́ди на́мъ во всѣ́мъ ко бла́гꙋ помо́щникъ и҆ ѹ҆слы́ши ны̀, ѹ҆се́рднѡ взыва́ющихъ тѝ:

<red>Р</red>а́дꙋйсѧ, ꙗ҆́кѡ тобо́ю цр҃ковь вѣ̑рныхъ просвѣща́етсѧ. Ра́дꙋйсѧ, ꙗ҆́кѡ и҆́мѧ твоѐ и҆ ме́ждꙋ невѣ́рными прославлѧ́етсѧ. Ра́дꙋйсѧ, ди̑внаѧ и҆сповѣ́дникѡвъ сла́во. Ра́дꙋйсѧ, высѡ́каѧ мч҃никѡвъ похвало̀. Ра́дꙋйсѧ, тѣле́съ на́шихъ цѣле́бниче. Ра́дꙋйсѧ, ѡ҆ дꙋша́хъ на́шихъ моли́твенниче.

<red>Р</red>а́дꙋйсѧ, геѡ́ргїе, вели́кїй побѣдоно́сче.
