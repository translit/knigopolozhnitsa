---
title: "І҆́косъ и҃"
navigation:
  key: akathists-georgij-16
  title: "І҆́косъ и҃"
  parent: akathists-georgij
  order: 16
type: "akathist"
---

## І҆́косъ и҃:

<red>В</red>сежела́нный и҆ сладча́йшїй і҆и҃съ, є҆гѡ́же ты̀ все́ю дꙋше́ю и҆ всѣ́мъ се́рдцемъ возлюби́лъ є҆сѝ, всеблаже́нне геѡ́ргїе, слы́ша те́плое вѣ́ры твоеѧ̀ моле́нїе, вско́рѣ повелѣ̀ по сло́вꙋ твоемꙋ̀ воскре́снꙋти ме́ртвомꙋ, прославле́нїѧ ра́ди и҆́мени своего̀ и҆ вѣ̑рныхъ ѹ҆твержде́нїѧ, невѣ́рнымъ же и҆ ѡ҆слѣпле́ннымъ на ѹ҆дивле́нїе и҆ бг҃опозна́нїе. Сегѡ̀ ра́ди по до́лгꙋ вопїе́мъ тѝ:

<red>Р</red>а́дꙋйсѧ, ꙗ҆́кѡ гдⷭ҇ь си̑лъ ди̑внаѧ на тебє̀ ꙗ҆ви́лъ є҆́сть. Ра́дꙋйсѧ, ꙗ҆́кѡ тобо́ю ме́ртваго ѿ гро́ба воскреси́лъ є҆́сть. Ра́дꙋйсѧ, ѡ҆слѣпле́нномꙋ волхвꙋ̀ ѹ҆́мное вѣ́ры прозрѣ́нїе дарова́вый. Ра́дꙋйсѧ, мно́гимъ хрⷭ҇та̀ ра́ди пострада́вшимъ во ст҃а́ѧ ст҃ы́хъ пꙋ́ть показа́вый. Ра́дꙋйсѧ, ри́ма ѹ҆дивле́нїе. Ра́дꙋйсѧ, хрⷭ҇тїа́нскагѡ ро́да возвыше́нїе.

<red>Р</red>а́дꙋйсѧ, геѡ́ргїе, вели́кїй побѣдоно́сче.
