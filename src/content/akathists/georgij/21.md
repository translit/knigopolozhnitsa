---
title: "Конда́къ а҃і"
navigation:
  key: akathists-georgij-21
  title: "Конда́къ а҃і"
  parent: akathists-georgij
  order: 21
type: "akathist"
---

## Конда́къ а҃і:

<red>П</red>ѣ́нїе прест҃ѣ́й трⷪ҇це па́че и҆ны́хъ возда́лъ є҆сѝ, ст҃ы́й великомч҃ниче геѡ́ргїе, не сло́вомъ то́чїю и҆ ѹ҆мо́мъ, но живы́мъ всегѡ̀ себѧ̀ въ же́ртвꙋ принесе́нїемъ: подража́ѧ бо распѧ́томꙋ за ны̀ непоро́чномꙋ а҆́гнцꙋ хрⷭ҇тꙋ̀, положи́лъ є҆сѝ дꙋ́шꙋ свою̀ за дрꙋ́ги своѧ̑ во́лею. Тѣ̑мже ѹ҆̀бо а҆́ще и҆ недово́льны є҆смы̀ къ похвале́нїю таковы̑ѧ твоеѧ̀ до́блести, бо́льше бо сѣ́ѧ любвѐ никто́же и҆́мать, ѡ҆ба́че благода́рны сꙋ́ще, пое́мъ ди́вномꙋ во ст҃ы́хъ бг҃ꙋ: <red>А҆</red>ллилꙋ́їѧ.
