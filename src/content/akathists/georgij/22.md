---
title: "І҆́косъ а҃і"
navigation:
  key: akathists-georgij-22
  title: "І҆́косъ а҃і"
  parent: akathists-georgij
  order: 22
type: "akathist"
---

## І҆́косъ а҃і:

<red>С</red>вѣтопрїе́мный свѣти́льникъ и҆́стиннагѡ свѣ́та сꙋ́щимъ на землѝ ꙗ҆влѧ́ешисѧ, бг҃оизбра́нне геѡ́ргїе, просвѣща́еши бо сердца̀ вѣ̑рныхъ и҆ къ ра́зꙋмꙋ бжⷭ҇твенномꙋ всѧ̀ наставлѧ́еши, поꙋча́ѧ и҆ на́съ ве́селѡ взыва́ти:

<red>Р</red>а́дꙋйсѧ, ꙗ҆́кѡ въ пресвѣ́тлыхъ а҆́гг҃льскихъ черто́зѣхъ вселѧ́ешисѧ. Ра́дꙋйсѧ, ꙗ҆́кѡ не въ гада́нїихъ, но лице́мъ къ лицꙋ̀ невече́рнѧгѡ трⷪ҇ческаго свѣ́та причаща́ешисѧ. Ра́дꙋйсѧ, ни́щихъ пита́телю и҆ ѡ҆би́димыхъ защи́тниче. Ра́дꙋйсѧ, немощны́хъ вра́чъ и҆ царе́й побо́рниче. Ра́дꙋйсѧ, правосла́внымъ во́инѡмъ во бране́хъ побо́рниче. Ра́дꙋйсѧ, ѡ҆ спасе́нїи грѣ́шникѡвъ те́плый хода́таю.

<red>Р</red>а́дꙋйсѧ, геѡ́ргїе, вели́кїй побѣдоно́сче.
