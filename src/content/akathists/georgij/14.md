---
title: "І҆́косъ з҃"
navigation:
  key: akathists-georgij-14
  title: "І҆́косъ з҃"
  parent: akathists-georgij
  order: 14
type: "akathist"
---

## І҆́косъ з҃:

<red>Н</red>о́вое показа̀ ѕло̀ лꙋка́вый ѻ҆́ный сатаны̀ слꙋжи́тель дїоклетїа́нъ, є҆гда̀ въ безꙋ́мной свое́й ко і҆́дѡлѡмъ ре́вности повелѣ̀ напои́ти тѧ̀, геѡ́ргїе, ꙗ҆́домъ; Ты̀ же и҆спо́лненъ сы́й вѣ́ры и҆ ѹ҆пова́нїѧ, а҆́ще и҆ сме́ртное и҆спи́лъ, ѡ҆ба́че без̾ вре́да пребы́лъ є҆сѝ, бг҃охва́льне, тѣ̑мже и҆ мы̀ вопїе́мъ тѝ:

<red>Р</red>а́дꙋйсѧ, ꙗ҆́кѡ въ ѹ҆пова́нїи на бг҃а жи́ва не посрами́лсѧ є҆сѝ. Ра́дꙋйсѧ, ꙗ҆́кѡ мꙋчи́телѧ нивочто́же вмѣни́лъ є҆сѝ. Ра́дꙋйсѧ, бѣсѡ́въ ѿгна́телю. Ра́дꙋйсѧ, волшє́бныѧ ка́зни разрꙋши́телю. Ра́дꙋйсѧ, ꙗ҆́кѡ тобо́ю ди́венъ бг҃ъ во ст҃ы́хъ свои́хъ ꙗ҆влѧ́етсѧ. Ра́дꙋйсѧ, ꙗ҆́кѡ тобо́ю благоче́стнѡ и҆́мѧ хрⷭ҇то́во прославлѧ́етсѧ.

<red>Р</red>а́дꙋйсѧ, геѡ́ргїе, вели́кїй побѣдоно́сче.
