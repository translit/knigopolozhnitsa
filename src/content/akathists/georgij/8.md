---
title: "І҆́косъ д҃"
navigation:
  key: akathists-georgij-8
  title: "І҆́косъ д҃"
  parent: akathists-georgij
  order: 8
type: "akathist"
---

## І҆́косъ д҃:

<red>С</red>лы́шавше ѿ тебє̀ дїоклетїа́нъ и҆ жрецы̀ і҆́дѡльстїи словеса̀ премꙋ́дрости, распыха́хꙋсѧ на тѧ̀ ѕло́бою, па́че же є҆гда̀ рѣ́клъ є҆сѝ: ѽ царю̀ мꙋчи́телю, почто̀ мѧ̀ всꙋ́е истѧзꙋеши; мнѣ̀ бо є҆́же жи́ти хрⷭ҇то́съ и҆ є҆́же ѹ҆мре́ти прїѡбрѣ́тенїе, трꙋ́дно тѝ є҆́сть проти́вꙋ рожна̀ пра́ти. Сегѡ̀ ра́ди мы̀ взыва́емъ тѝ, великоимени́те геѡ́ргїе, си́це:

<red>Р</red>а́дꙋйсѧ, за мꙋ́жественное и҆сповѣда́нїе вѣ́ры на колесѐ кро́вь свою̀ пролїѧ́вый. Ра́дꙋйсѧ, кро́вїю свое́ю торжество̀ вѣ́ры возвели́чивый. Ра́дꙋйсѧ, а҆пⷭ҇лѡвъ соревни́телю. Ра́дꙋйсѧ, во́льнымъ хрⷭ҇то́вымъ страсте́мъ подража́телю. Ра́дꙋйсѧ, побо́рниче вѣ́ры непоколеби́мый. Ра́дꙋйсѧ, страстоте́рпче, а҆дама́нта твердѣ́йшїй.

<red>Р</red>а́дꙋйсѧ, геѡ́ргїе, вели́кїй побѣдоно́сче.
