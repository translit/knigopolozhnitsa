---
title: "І҆́косъ ѳ҃"
navigation:
  key: akathists-allafflicted-18
  title: "І҆́косъ ѳ҃"
  parent: akathists-allafflicted
  order: 18
type: "akathist"
---

## І҆́косъ ѳ҃:

<red>В</red>иті̑ѧ многовѣща́ннїи недоꙋмѣ́ютъ, кі̑ими словесы̀ скорбѧ́щїѧ ѹ҆тѣша́ти, но сама̀, влⷣчце, возглаго́ли сердца́мъ на́шимъ ѹ҆тѣше́нїе, блгⷣти твоеѧ̀ лꙋча́ми ѡ҆́блакъ ско́рби на́шеѧ и҆ мра́къ ѹ҆ны́нїѧ разгонѧ́ющи, да взыва́емъ тѝ:

<red>Р</red>а́дꙋйсѧ, ѡ҆бра́довавшаѧ надѣ́ѧнїемъ на тѧ̀ всѣ́хъ хрⷭ҇тїа́нъ. Ра́дꙋйсѧ, ра́дость и҆ ѹ҆мире́нїе мі́рꙋ. Ра́дꙋйсѧ, пода́тельнице бжⷭ҇твенныѧ бл҃гости. Ра́дꙋйсѧ, наде́ждо бл҃гъ вѣ́чныхъ. Ра́дꙋйсѧ, кораблю̀ хотѧ́щихъ сп҃сти́сѧ. Ра́дꙋйсѧ, приста́нище жите́йскихъ пла́ванїй. Ра́дꙋйсѧ, вѣ́рнаѧ храни́тельнице ѹ҆пова́ющихъ на тѧ̀ по бз҃ѣ. Ра́дꙋйсѧ, ѡ҆де́ждо наги́хъ дерзнове́нїѧ. Ра́дꙋйсѧ, храни́тельнице всѣ́хъ и҆ ѹ҆твержде́нїе. Ра́дꙋйсѧ, всѣ́хъ вѣ́рныхъ ѡ҆гражде́нїе и҆ сщ҃е́нное прибѣ́жище. Ра́дꙋйсѧ, по́моще вѣ́рнѡ молѧ́щихсѧ тебѣ̀. Ра́дꙋйсѧ, свѣ́тлое блгⷣти позна́нїе.

<red>Р</red>а́дꙋйсѧ, блгⷣтнаѧ бцⷣе дв҃о, всѣ́хъ скорбѧ́щихъ ра́досте.
