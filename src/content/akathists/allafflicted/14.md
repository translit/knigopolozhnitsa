---
title: "І҆́косъ з҃"
navigation:
  key: akathists-allafflicted-14
  title: "І҆́косъ з҃"
  parent: akathists-allafflicted
  order: 14
type: "akathist"
---

## І҆́косъ з҃:

<red>Н</red>о́ваѧ кꙋпѣ́ль сїлѡа́мскаѧ па́че ѻ҆́ныѧ дре́внїѧ ꙗ҆ви́сѧ, пречⷭ҇таѧ влⷣчце, хра́мъ тво́й, въ не́мже покланѧ́емсѧ чꙋдотво́рнѣй і҆кѡ́не твое́й: и҆́бо не є҆ди́ною въ лѣ́то и҆ то́кмѡ пе́рвѣе входѧ́щимъ здра́вїе тѣ́ла подае́ши, но вы́нꙋ всѧ́кїй недꙋ́гъ и҆ всѧ́кꙋю ꙗ҆́звꙋ дꙋше́внꙋю и҆ тѣле́снꙋю врачꙋ́еши съ вѣ́рою и҆ любо́вїю къ тебѣ̀ прибѣга́ющихъ. Сегѡ̀ ра́ди вопїе́мъ тѝ:

<red>Р</red>а́дꙋйсѧ, кꙋпель, въ нейже всѧ скорби наша погрꙋжаютсѧ. Ра́дꙋйсѧ, чаше, є҆юже радость и҆ спⷭ҇нїе воспрїемлемъ. Ра́дꙋйсѧ, каменю, напоившїй жаждꙋщїѧ жизни. Ра́дꙋйсѧ, древо, ѹ҆слаждающее сланыѧ воды житейскагѡ морѧ. Ра́дꙋйсѧ, животворныѧ воды неистощимый и҆сточниче. Ра́дꙋйсѧ, бане, ѡ҆мывающаѧ грѣховнꙋю сквернꙋ. Ра́дꙋйсѧ, скорбей нашихъ ѹ҆слажденїе. Ра́дꙋйсѧ, печалей нашихъ ѹ҆толенїе. Ра́дꙋйсѧ, болезней нашихъ врачеванїе. Ра́дꙋйсѧ, бѣдъ и҆збавленїе. Ра́дꙋйсѧ, демоновъ попранїе. Ра́дꙋйсѧ, враговъ посрамленїе.

<red>Р</red>а́дꙋйсѧ, блгⷣтнаѧ бцⷣе дв҃о, всѣ́хъ скорбѧ́щихъ ра́досте.
