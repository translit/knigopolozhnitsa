---
title: "Мл҃тва а҃"
navigation:
  key: akathists-allafflicted-26
  title: "Мл҃тва а҃"
  parent: akathists-allafflicted
  order: 26
type: "akathist"
---

## Мл҃тва а҃:

<versal>Ѽ</versal> прест҃а́ѧ влⷣчце бцⷣе, вы́шшаѧ херꙋви̑мъ и҆ честнѣ́йшаѧ серафі̑мъ, бг҃оизбра́ннаѧ ѻ҆трокови́це, всѣ́хъ скорбѧ́щихъ ра́досте. Пода́ждь ѹ҆тѣше́нїе и҆ на́мъ, въ ско́рби сꙋ́щимъ: ра́звѣ бо тебѣ̀ и҆на́гѡ прибѣ́жища и҆ по́мощи не и҆́мамы. Ты̀ є҆ди́на є҆сѝ ра́дости на́шеѧ хода́таица, и҆ ꙗ҆́кѡ мт҃рь бж҃їѧ и҆ мт҃и млⷭ҇рдїѧ, предстоѧ́щи ѹ҆ прⷭ҇то́ла прест҃ы́ѧ трⷪ҇цы, мо́жеши на́мъ помощѝ: никто́же бо притека́ѧй къ тебѣ̀ посра́мленъ ѿход́итъ. Ѹ҆слы́ши ѹ҆́бо и҆ на́съ, ны́нѣ въ де́нь ско́рби пред̾ твое́ю і҆кѡ́ною припа́дающихъ и҆ со слеза́ми тебѣ̀ молѧ́щихсѧ: ѿженѝ ѿ на́съ належа́щїѧ на на́съ ско́рби и҆ печа́ли въ сѐй вре́меннѣй жи́зни, не лишє!ны же ны̀ сотворѝ твои́мъ всеси́льнымъ хода́тайствомъ и҆ вѣчныѧ несконча́емыѧ ра́дости въ црⷭ҇вїи сн҃а твоегѡ̀ и҆ бг҃а на́шегѡ. Є҆мꙋ́же подоба́етъ всѧ́каѧ сла́ва, че́сть и҆́ поклоне́нїе со безнача́льнымъ є҆гѡ̀ ѻ҆́ц҃е́мъ, и҆ со прест҃ы́мъ и҆ бл҃ги́мъ и҆ животворѧ́щимъ є҆гѡ̀ дх҃омъ, ны́нѣ и҆ при́снѡ и҆ во вѣ́ки вѣ́кѡвъ. <red>А҆</red>ми́нь.
