---
title: "І҆́косъ д҃"
navigation:
  key: akathists-allafflicted-8
  title: "І҆́косъ д҃"
  parent: akathists-allafflicted
  order: 8
type: "akathist"
---

## І҆́косъ д҃:

<red>С</red>лы́шащи, прест҃аѧ дв҃о и҆ мт҃и, сѷмеѡ́на првⷣнагѡ прорече́нїе: тебѣ̀ же само́й дꙋ́шꙋ про́йдетъ ѡ҆рꙋ́жїе, слага́ла є҆сѝ въ се́рдце твое́мъ всѧ̑ глаго́лы сїѧ̑, разꙋмѣ́вающи, ꙗ҆́кѡ ра́дость мт҃рнѧгѡ се́рдца ѡ҆ ча́дѣхъ мно́гихъ печа́лей въ мі́ре се́мъ быва́етъ прича́стна. Тѣ́мже, ꙗ҆́кѡ и҆скꙋше́ннѣй по всѧ́чєскимъ и҆ спострада́ти мт҃рней ско́рби могꙋ́щей, взыва́емъ тѝ:

<red>Р</red>а́дꙋйсѧ, ра́дость мі́рꙋ хрⷭ҇та̀ сп҃си́телѧ ро́ждшаѧ. Ра́дꙋйсѧ, мі́ръ ѿ ско́рбей и҆збавлѧ́ющаѧ. Ра́дꙋйсѧ, хꙋлє́нїѧ и҆ клеветы̑ на сн҃а твоего̀ терпѣ́вшаѧ. Ра́дꙋйсѧ, страда́нїємъ є҆гѡ̀ спострада́вшаѧ. Ра́дꙋйсѧ, ско́рбныхъ ма́терей ѹ҆тѣше́нїе. Ра́дꙋйсѧ, ча̑дъ и҆̀хъ блгⷣтное ѡ҆хране́нїе. Ра́дꙋйсѧ, въ бѣда́хъ ско́рое на́мъ застꙋпле́нїе. Ра́дꙋйсѧ, заблꙋ́ждшихъ и҆справле́нїе. Ра́дꙋйсѧ, младе́нцєвъ пита́нїе. Ра́дꙋйсѧ, ю҆́ныхъ наставле́нїе. Ра́дꙋйсѧ, мт҃и сиротствꙋ́ющихъ. Ра́дꙋйсѧ, вдѡ́въ застꙋпле́нїе.

<red>Р</red>а́дꙋйсѧ, блгⷣтнаѧ бцⷣе дв҃о, всѣ́хъ скорбѧ́щихъ ра́досте.
