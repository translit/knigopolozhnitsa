---
title: "І҆́косъ ѕ҃"
navigation:
  key: akathists-allafflicted-12
  title: "І҆́косъ ѕ҃"
  parent: akathists-allafflicted
  order: 12
type: "akathist"
---

## І҆́косъ ѕ҃:

<red>В</red>озсїѧ̀ блгⷣть свѣтоза́рнаѧ ѿ пречꙋ́дныѧ і҆кѡ́ны твоеѧ̀, бг҃омт҃и, пред̾ не́юже со слеза́ми припа́дающе, мо́лимъ тѝ сѧ̀: ѿженѝ ѡ҆́блакъ наше́дшихъ на ны̀ и҆скꙋше́нїй, да вопїе́мъ тѝ ра́достно:

<red>Р</red>а́дꙋйсѧ, приносѧ́щаѧ къ сн҃ꙋ твоемꙋ̀ и҆ бг҃ꙋ молє́нїѧ вѣ́рныхъ. Ра́дꙋйсѧ, и҆ сама̀ ѹ҆ прⷭ҇то́ла сн҃а твоегѡ̀ вы́нꙋ молѧ́щаѧсѧ ѡ҆ на́съ. Ра́дꙋйсѧ, предста́тельнице къ бг҃ꙋ, мі́ръ ѿ бѣ́дъ сп҃са́ющаѧ. Ра́дꙋйсѧ, застꙋ́пнице ро́да хрⷭ҇тїа́нскагѡ, ѿ бг҃а на́мъ дарова́ннаѧ. Ра́дꙋйсѧ, дре́во бл҃госѣнноли́ственное, и҆́мже покрыва́ютсѧ мно́зи. Ра́дꙋйсѧ, дре́во свѣтлоплодови́тое, и҆́мже пита́ютсѧ вѣ́рнїи. Ра́дꙋйсѧ, покро́ве мі́рꙋ, ши́ршїй ѡ҆́блака. Ра́дꙋйсѧ, землѐ ѡ҆бѣтова́нїѧ, и҆з̾ неѧ́же тече́тъ ме́дъ и҆ млеко̀. Ра́дꙋйсѧ, свѣ́тлый ѡ҆́блаче, вѣ̑рныѧ непреста́ннѡ ѡ҆свѣща́ющїй. Ра́дꙋйсѧ, сто́лпе ѻ҆́гненный, наставлѧ́ѧй и҆збра̑нныѧ къ нбⷭ҇номꙋ наслѣ́дїю. Ра́дꙋйсѧ, ни́во, растѧ́щаѧ ѻ҆би́лїе щедрѡ́тъ. Ра́дꙋйсѧ, пода́тельнице всѧ́кїѧ бл҃гости.

<red>Р</red>а́дꙋйсѧ, блгⷣтнаѧ бцⷣе дв҃о, всѣ́хъ скорбѧ́щихъ ра́досте.
