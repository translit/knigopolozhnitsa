---
title: "І҆́косъ в҃і"
navigation:
  key: akathists-allafflicted-24
  title: "І҆́косъ в҃і"
  parent: akathists-allafflicted
  order: 24
type: "akathist"
---

## І҆́косъ в҃і:

<red>П</red>ою́ще твоѧ̀ млⷭ҇ти и҆ чꙋдеса̀, бг҃ороди́тельнице, хва́лимъ тѧ̀ всѝ, ꙗ҆́кѡ тве́рдꙋю предста́тельницꙋ на́шꙋ, и҆ со ѹ҆миле́нїемъ покланѧ́емсѧ тебѣ̀, молѧ́щейсѧ ѡ҆ на́съ, и҆ про́симъ: воздви́гни рꙋ́цѣ къ сн҃ꙋ твоемꙋ̀, да вы́нꙋ въ се́й жи́зни и҆ по сме́рти на́шей млⷭ҇рдїе є҆гѡ̀ неѿстꙋ́пнѡ бꙋ́детъ ѿ на́съ, взыва́ющихъ тѝ:

<red>Р</red>а́дꙋйсѧ, непосты́дное на́ше ѹ҆пова́нїе въ животѣ̀ и҆ по преставле́нїи на́шемъ. Ра́дꙋйсѧ, ѹ҆пова́ющимъ на тѧ̀ ми́ренъ коне́цъ житїѧ̀ сегѡ̀ подаю́щаѧ. Ра́дꙋйсѧ, въ де́нь сꙋ́дный на́ша наде́ждо и҆ защище́нїе. Ра́дꙋйсѧ, сꙋдїѝ првⷣнагѡ ѹ҆моле́нїе. Ра́дꙋйсѧ, гее́нны вѣ́чныѧ и҆збавле́нїе. Ра́дꙋйсѧ, наде́ждо вѣ́чнагѡ спⷭ҇нїѧ. Ра́дꙋйсѧ, ключꙋ̀ црⷭ҇твїѧ хрⷭ҇то́ва. Ра́дꙋйсѧ, две́ре ра́йскаѧ. Ра́дꙋйсѧ, мо́сте, къ нб҃се́мъ приводѧ́й. Ра́дꙋйсѧ, всѣ́хъ ка́ющихсѧ грѣ́шникѡвъ прибѣ́жище и҆ бл҃га́ѧ застꙋ́пнице. Ра́дꙋйсѧ, а҆́гг҃лѡвъ ра́досте. Ра́дꙋйсѧ, всѣ́хъ првⷣныхъ сла́во и҆ ѹ҆тѣше́нїе.

<red>Р</red>а́дꙋйсѧ, блгⷣтнаѧ бцⷣе дв҃о, всѣ́хъ скорбѧ́щихъ ра́досте.
