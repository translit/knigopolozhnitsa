---
title: "І҆́косъ г҃"
navigation:
  key: akathists-allafflicted-6
  title: "І҆́косъ г҃"
  parent: akathists-allafflicted
  order: 6
type: "akathist"
---

## І҆́косъ г҃:

<red>И҆</red>мꙋ́щи бога́тство млⷭ҇рдїѧ неизрече́нное, всѣ̑мъ скорбѧ́щимъ рꙋ́кꙋ по́мощи простира́еши, недꙋ́ги врачꙋ́ющи, стра̑сти и҆сцѣлѧ́ющи. Не пре́зри и҆ менѐ, бл҃га́ѧ влⷣчце, на ѻ҆дрѣ̀ не́мощи моеѧ̀ низлежа́ща и҆ вопїю́ща тѝ:

<red>Р</red>а́дꙋйсѧ, млⷭ҇ти сокро́вище многоцѣ́нное. Ра́дꙋйсѧ, ѿча́ѧнныхъ є҆ди́на наде́ждо. Ра́дꙋйсѧ, тѣ́ла моегѡ̀ врачева́нїе. Ра́дꙋйсѧ, дꙋшѝ моеѧ̀ спⷭ҇нїе. Ра́дꙋйсѧ, тве́рдаѧ крѣ́посте немощны́хъ. Ра́дꙋйсѧ, и҆знемога́ющихъ застꙋ́пнице и҆ ѹ҆крѣпле́нїе. Ра́дꙋйсѧ, гнѣ́въ бж҃їй твои́мъ моле́нїемъ ско́рѡ ѹ҆толѧ́ющаѧ. Ра́дꙋйсѧ, стра̑сти на́ша си́лою мл҃твъ твои́хъ ѹ҆кроща́ющаѧ. Ра́дꙋйсѧ, слѣпы́хъ зрѣ́нїе, глꙋхи́хъ слы́шанїе. Ра́дꙋйсѧ, хромы́хъ хожде́нїе, нѣмы́хъ глаго́ланїе. Ра́дꙋйсѧ, болѧ́щихъ бл҃гонаде́жное посѣще́нїе. Ра́дꙋйсѧ, ꙗ҆́кѡ тобо́ю по мѣ́рѣ вѣ́ры подаю́тсѧ блгⷣтнаѧ и҆сцѣлє́нїѧ всѣ̑мъ немощствꙋ́ющимъ.

<red>Р</red>а́дꙋйсѧ, блгⷣтнаѧ бцⷣе дв҃о, всѣ́хъ скорбѧ́щихъ ра́досте.
