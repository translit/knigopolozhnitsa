---
title: "І҆́косъ а҃"
navigation:
  key: akathists-allafflicted-2
  title: "І҆́косъ а҃"
  parent: akathists-allafflicted
  order: 2
type: "akathist"
---

## І҆́косъ а҃:

<red>А҆́</red>нглъ предста́тель по́сланъ бы́сть съ нб҃сѐ рещѝ бцⷣѣ: ра́дꙋйсѧ, возвѣща́ѧ бж҃е́ственнымъ воплоще́нїемъ хрⷭ҇то́вымъ хотѧ́щꙋю роди́тисѧ ѿ неѧ̀ ра́дость всемꙋ̀ мі́рꙋ, въ ско́рби погиба́ющꙋ. Тѣ́мже и҆ мы̀̀, грѣхмѝ ѡ҆бремене́ннїи, наде́ждꙋ спⷭ҇нїѧ въ тебѣ̀ ѹ҆лꙋчи́вше, ѹ҆ми́льнѡ взыва́емъ тѝ:

<red>Р</red>а́дꙋйсѧ, бж҃їе ко грѣ̑шнымъ бл҃говоле́нїе. Ра́дꙋйсѧ, ка́ющихсѧ пред̾ гдⷭ҇емъ бг҃омъ крѣ́пкое застꙋпле́нїе. Ра́дꙋйсѧ, па́дшагѡ а҆да́ма воззва́нїе. Ра́дꙋйсѧ, сле́зъ є҆́ѵиныхъ и҆збавле́нїе. Ра́дꙋйсѧ, грѣхо́внꙋю ѿ̾е́млющаѧ скве́рнꙋ. Ра́дꙋйсѧ, ба́не, ѡ҆мыва́ющаѧ со́вѣсть. Ра́дꙋйсѧ, ро́ждшаѧ и҆зба́вителѧ, беззакѡ́нїѧ на̑ша тꙋ́не ѡ҆чища́ющаго. Ра́дꙋйсѧ, всечꙋ́дное всѣ́хъ къ бг҃ꙋ примире́нїе. Ра́дꙋйсѧ, мо́сте, вои́стинꙋ преводѧ́й на́съ ѿ сме́рти къ животꙋ̀. Ра́дꙋйсѧ, мі́ръ ѿ пото́па грѣхо́внагѡ сп҃сшаѧ. Ра́дꙋйсѧ, лѣ́ствице нбⷭ҇наѧ, є҆́юже гдⷭ҇ь къ на́мъ сни́де. Ра́дꙋйсѧ, вина̀ всѣ́хъ ѡ҆боже́нїѧ.

<red>Р</red>а́дꙋйсѧ, блгⷣтнаѧ бцⷣе дв҃о, всѣ́хъ скорбѧ́щихъ ра́досте.
