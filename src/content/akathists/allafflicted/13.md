---
title: "Конда́къ з҃"
navigation:
  key: akathists-allafflicted-13
  title: "Конда́къ з҃"
  parent: akathists-allafflicted
  order: 13
type: "akathist"
---

## Конда́къ з҃:

<red>Х</red>отѧ́щи ꙗ҆ви́ти то́ки чꙋде́съ ѿ своеѧ̀ і҆кѡ́ны, всѣ́хъ скорбѧ́щихъ ра́дости, повелѣ́ла є҆сѝ, влⷣчце, болѧ́щей є҆ѵфи́мїи молє́бнаѧ пѣ̑нїѧ пред̾ то́ю соверша́ти, и҆ полꙋчи́вши и҆сцѣле́нїе, всѣ̑мъ проповѣ́дати млⷭ҇ти, ра́ди тоѧ̀ і҆кѡ́ны ꙗ҆влє́нныѧ, да не сокры́тъ бꙋ́детъ и҆сто́чникъ блгⷣтныхъ и҆зцѣле́нїй всѣ̑мъ тре́бꙋющимъ. Тѣ́мже и҆ мы̀ не таи́мъ твои́хъ бл҃годѣѧ́нїй, но бл҃года́рственнѣ прославлѧ́юще бг҃а, вопїе́мъ є҆мꙋ̀: <rubric class="inline">А҆ллиꙋ́їа.</rubric>
