---
title: "Конда́къ ѕ҃"
navigation:
  key: akathists-allafflicted-11
  title: "Конда́къ ѕ҃"
  parent: akathists-allafflicted
  order: 11
type: "akathist"
---

## Конда́къ ѕ҃:

<red>П</red>роповѣ́дꙋютъ млⷭ҇ти твоѧ̑, бг҃омт҃и, всѝ концы̑ вселе́нныѧ, и҆́бо чⷭ҇тны́мъ покро́вомъ твои́мъ покрыва́еши ве́сь ро́дъ хрⷭ҇тїа́нскїй, ѡ҆ не́мже вы́нꙋ мо́лишисѧ хрⷭ҇тꙋ̀ сп҃си́телю на́шемꙋ и҆ и҆збавлѧ́еши ѿ всѣ́хъ бѣ́дъ бл҃гонра̑вныѧ и҆ бг҃обоѧ́щїѧсѧ рабы̑, вѣ́рнѡ вопїю́щїѧ бг҃ꙋ: <red>А҆</red>ллилꙋ́їа.
