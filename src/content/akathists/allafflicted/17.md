---
title: "Конда́къ ѳ҃"
navigation:
  key: akathists-allafflicted-17
  title: "Конда́къ ѳ҃"
  parent: akathists-allafflicted
  order: 17
type: "akathist"
---

## Конда́къ ѳ҃:

<red>В</red>сѧ́каѧ жите́йскаѧ въ мі́рѣ се́мъ сла́дость печа́ли быва́етъ прича́стна: сла́ва не стои́тъ, бога́тство мимотече́тъ, лѣ́пота и҆ здра́вїе ѹ҆вѧда́ютъ, дрꙋ́зи и҆ и҆́скреннїи сме́ртїю ѿе́млютсѧ. Ѹ҆сладѝ ѹ҆̀бо на́ша скѡ́рби, бл҃ги́хъ вино́внаѧ, твою̀ нетлѣ́ннꙋю даю́щи ра́дость на́мъ, вопїю́щимъ бг҃ꙋ: <red>А҆</red>ллилꙋ́їа.
