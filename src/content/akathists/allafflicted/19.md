---
title: "Конда́къ і҃"
navigation:
  key: akathists-allafflicted-19
  title: "Конда́къ і҃"
  parent: akathists-allafflicted
  order: 19
type: "akathist"
---

## Конда́къ і҃:

<red>С</red>п҃стѝ хотѧ́й ро́дъ человѣ́ческїй ѿ вѣ́чныѧ мꙋ́ки и҆ непрестаю́щїѧ ско́рби, чл҃колю́бецъ гдⷭ҇ь въ прⷭ҇нодвⷭ҇твеннꙋю ѹ҆тро́бꙋ твою̀ всели́сѧ и҆ тебѣ̀, мт҃рь всою̀, дарова̀ погиба́ющимъ въ по́мощь, покро́въ и҆ защище́нїе, да бꙋ́деши печа̑льнымъ ѹ҆тѣше́нїе, скорбѧ́щимъ ра́дованїе, ѿча̑ѧннымъ наде́жда, вѣ́чныѧ мꙋ́ки свои́мъ хода́тайствомъ и҆збавлѧ́ющаѧ и҆ къ нбⷭ҇номꙋ весе́лїю приводѧ́щаѧ всѣ́хъ, вѣ́рнѡ вопїю́щихъ сн҃ꙋ твоемꙋ̀ и҆ бг҃ꙋ на́шемꙋ: <red>А҆</red>ллилꙋ́їа.
