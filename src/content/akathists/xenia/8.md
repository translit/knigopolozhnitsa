---
title: "І҆́косъ д҃"
navigation:
  key: akathists-xenia-8
  title: "І҆́косъ д҃"
  parent: akathists-xenia
  order: 8
type: "akathist"
---

## І҆́косъ д҃:

<red>С</red>лы́шаша лю́дїе да́ръ прозрѣ́нїѧ чꙋ́дный, тобо́ю ꙗ҆вле́нный, ст҃а́ѧ ма́ти, и҆ диви́шасѧ. сѐ, женѣ̀ нѣ́коей рекла̀ є҆сѝ: возмѝ пѧта́къ, здѣ̀ ца́рь на конѣ̀: потꙋ́хнетъ. та́ же не вѣ́дающи, ꙗ҆́кѡ ты̀ запале́нїе до́ма є҆ѧ̀ прозрѣ́ла є҆сѝ, притечѐ во своѧ̑ сѝ и҆ ѹ҆зрѣ̀ до́мъ сво́й во ѻ҆гнѝ горѧ́щъ: и҆ а҆́бїе по мл҃твѣ твое́й пла́мень ѻ҆гнѧ̀ ѹ҆гасѐ. мно́зи же стра́ждꙋщїи къ по́мощи твое́й прибѣга́хꙋ, ю҆́же стѧжа́вше, та́кѡ взыва́ша тѝ:

<red>Р</red>а́дꙋйсѧ, да́ръ прозрѣ́нїѧ смире́нїемъ кра́йнимъ стѧжа́вшаѧ. Ра́дꙋйсѧ, да́ръ се́й на по́льзꙋ и҆ сп҃се́нїе стра́ждꙋщымъ ꙗ҆влѧ́вшаѧ. Ра́дꙋйсѧ, свѣщѐ негаси́маѧ, къ бг҃ꙋ въ мл҃твахъ горѣ́вшаѧ. Ра́дꙋйсѧ, вѣ́рою твое́ю пла́менною запале́нїе домѡ́въ ѹ҆гаша́вшаѧ. Ра́дꙋйсѧ, грѧдꙋ́щыѧ скѡ́рби людскі̑ѧ а҆́ки настоѧ́щыѧ, зрѣ́вшаѧ. Ра́дꙋйсѧ, вра́чь безме́здный и҆ млⷭ҇рдый лю́демъ бы́вшаѧ. Ра́дꙋйсѧ, ꙗ҆́кѡ и҆ на́съ, немощны́хъ въ вѣ́рѣ, ѹ҆крѣплѧ́еши. Ра́дꙋйсѧ, ꙗ҆́кѡ сїѧ́нїемъ ст҃ости твоеѧ̀ лю́ди правосла̑вныѧ ѡ҆зарѧ́еши.

<red>Р</red>а́дꙋйсѧ, ѯе́нїе бл҃же́ннаѧ, мл҃твеннице ѡ҆ дꙋша́хъ на́шихъ.
