---
title: "І҆́косъ а҃і"
navigation:
  key: akathists-xenia-22
  title: "І҆́косъ а҃і"
  parent: akathists-xenia
  order: 22
type: "akathist"
---

## І҆́косъ а҃і:

<red>С</red>вѣтоза́рнаѧ лꙋча̀ во мра́цѣ житїѧ̀ сегѡ̀, пꙋ́ть ко свѣ́тꙋ непристꙋ́пномꙋ ѡ҆свѣща́ющаѧ, ꙗ҆ви́ласѧ є҆сѝ, бг҃омꙋ́драѧ ѯе́нїе, чꙋде́съ мно́жествомъ просїѧ́вши. въ лю́тꙋю же годи́нꙋ гоне́нїй безбо́жныхъ вѣ́рнїи ѿ часо́вни твоеѧ̀ не ѿстꙋпи́ша, но презрѣ́вше и҆ стра́хъ сме́ртный, съ вѣ́рою и҆ ѹ҆пова́нїемъ къ тебѣ̀ притека́хꙋ, се́рдцемъ воспѣва́юще си́це:

<red>Р</red>а́дꙋйсѧ, безнаде́жныхъ надѣ́ѧнїе. Ра́дꙋйсѧ, въ бе́зднѣ ѿча́ѧнїѧ погиба́ющихъ спасе́нїе. Ра́дꙋйсѧ, ѹ҆ни́женныхъ и҆ гони́мыхъ покрови́тельнице. Ра́дꙋйсѧ, ѿ клеветы̀ и҆ сꙋда̀ непра́веднагѡ защи́тнице. Ра́дꙋйсѧ, ѡ҆би́димыхъ и҆ ѡ҆бездо́ленныхъ ѹ҆тѣше́нїе. Ра́дꙋйсѧ, ѡ҆би́дѧщихъ гро́зное вразꙋмле́нїе. Ра́дꙋйсѧ, гра́да ст҃а́гѡ петра̀ застꙋ́пнице. Ра́дꙋйсѧ, ча́дѡмъ землѝ рѡссі́йскїѧ ма́ти и҆ пита́тельнице.

<red>Р</red>а́дꙋйсѧ, ѯе́нїе бл҃же́ннаѧ, мл҃твеннице ѡ҆ дꙋша́хъ на́шихъ.
