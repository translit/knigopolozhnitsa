---
title: "І҆́косъ в҃і"
navigation:
  key: akathists-xenia-24
  title: "І҆́косъ в҃і"
  parent: akathists-xenia
  order: 24
type: "akathist"
---

## І҆́косъ в҃і:

<red>П</red>ою́ще мнѡ́гаѧ твоѧ̑ чꙋдеса̀, бл҃же́ннаѧ ма́ти ѯе́нїе, восхвалѧ́емъ тѧ̀, ꙗ҆́кѡ те́плꙋю на́шꙋ застꙋ́пницꙋ и҆ ско́рꙋю предста́тельницꙋ. ѹ҆лꙋча́юще же ѿ тебѐ по́мощь бл҃года́тнꙋю, неꙋста́ннѡ воспѣва́емъ тѝ си́це:

<red>Р</red>а́дꙋйсѧ, свѣ́томъ кро́тости твоеѧ̀ всѧ̑ концы̀ землѝ ѡ҆зари́вшаѧ. Ра́дꙋйсѧ, житїе́мъ твои́мъ по́стническимъ горды́ню дїа́вольскꙋю посрами́вшаѧ. Ра́дꙋйсѧ, до́мꙋ ца́рскомꙋ поможе́нїе и҆ бл҃гослове́нїе. Ра́дꙋйсѧ, ми́ра бж҃їѧ въ сердца̀ вѣ́рныхъ насажде́нїе. Ра́дꙋйсѧ, ѡ҆ спасе́нїи ѻ҆те́чества на́шегѡ при́снѡ молѧ́щаѧсѧ. Ра́дꙋйсѧ, во ѻ҆те́чество нбⷭ҇ное на́мъ пꙋ́ть ѹ҆казꙋ́ющаѧ. Ра́дꙋйсѧ, по бцⷣѣ въ ско́рбехъ и҆ печа́лехъ на́ше ѹ҆тѣше́нїе. Ра́дꙋйсѧ, по бз҃ѣ грѣхѡ́въ на́шихъ проще́нїе и҆ вѣ́чное спасе́нїе.

<red>Р</red>а́дꙋйсѧ, ѯе́нїе бл҃же́ннаѧ, мл҃твеннице ѡ҆ дꙋша́хъ на́шихъ.
