---
title: "І҆́косъ и҃"
navigation:
  key: akathists-xenia-16
  title: "І҆́косъ и҃"
  parent: akathists-xenia
  order: 16
type: "akathist"
---

## І҆́косъ и҃:

<red>В</red>сѧ̀ въ мл҃твахъ ко творцꙋ̀ пребыва́ющи, ма́ти ст҃а́ѧ, до ѹ҆спе́нїѧ твоегѡ̀, ѿ страда́нїй и҆ по́двигѡвъ къ жи́зни бл҃же́ннѣй и҆ вѣ́чнѣй невозбра́ннѡ прешла̀ є҆сѝ. сегѡ̀ ра́ди, преклонѧ́юще колѣ̑на серде́цъ на́шихъ, бл҃гоговѣ́йное пѣ́нїе тѝ прино́симъ:

<red>Р</red>а́дꙋйсѧ, во ѡ҆би́телехъ го́рнихъ съ ли́ки ст҃ы́хъ ликꙋ́ющаѧ. Ра́дꙋйсѧ, и҆ на́съ, тебѣ̀ молѧ́щихсѧ, та́мѡ не забыва́ющаѧ. Ра́дꙋйсѧ, чꙋдеса̀ неисчє́тнаѧ по ѹ҆спе́нїи твое́мъ ꙗ҆ви́вшаѧ. Ра́дꙋйсѧ, сме́ртнѡ болѧ́щихъ, врачьмѝ ѡ҆ста́вленныхъ, и҆сцѣлѧ́вшаѧ. Ра́дꙋйсѧ, въ пїѧ́нствѣ ги́бнꙋщихъ ѹ҆страше́нїе и҆ и҆справле́нїе. Ра́дꙋйсѧ, мѣ́ста слꙋже́нїѧ лиши́вшымсѧ бл҃го́е поспѣше́нїе. Ра́дꙋйсѧ, вдови́цъ и҆ же́нъ, сꙋпрꙋ́гомъ ѡ҆ста́вленныхъ, покрови́тельнице. Ра́дꙋйсѧ, стра́нникѡвъ и҆ безпрїю́тныхъ пита́тельнице.

<red>Р</red>а́дꙋйсѧ, ѯе́нїе бл҃же́ннаѧ, мл҃твеннице ѡ҆ дꙋша́хъ на́шихъ.
