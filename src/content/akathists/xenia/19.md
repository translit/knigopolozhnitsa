---
title: "Конда́къ і҃"
navigation:
  key: akathists-xenia-19
  title: "Конда́къ і҃"
  parent: akathists-xenia
  order: 19
type: "akathist"
---

## Конда́къ і҃:

<red>С</red>пастѝ лю́ди хотѧ́щи, бл҃же́ннаѧ ма́ти ѯе́нїе, при́снѡ да́рꙋеши и҆̀мъ застꙋпле́нїе твоѐ чꙋ́дное. сѐ дѣ́вꙋ бл҃гочести́вꙋю съ вдови́цею ма́терїю є҆ѧ̀, въ канꙋ́нъ вѣнча́нїѧ ѹ҆ гробни́цы твоеѧ̀ ѹ҆се́рднѡ моли́вшꙋюсѧ, ѿ бра́ка спасла̀ є҆сѝ со ѕлодѣ́емъ, и҆́же ра́тнагѡ человѣ́ка ѹ҆бѝ, и҆́мѧ же и҆ чи́нъ є҆гѡ̀ себѣ̀ присво́и. въ де́нь то́йже ѹ҆бі́йца ѻ҆́ный внеза́пꙋ ѡ҆бличе́нъ бы́сть, и҆ ѹ҆́жасомъ ѡ҆б̾ѧ́тъ, и҆сповѣ́да пред̾ всѣ́ми, ꙗ҆́кѡ си́ла бж҃їѧ сиротꙋ̀ ѿ бра́ка съ ни́мъ и҆зба́ви, мы́ же, дивѧ́щесѧ си́лѣ мл҃твъ твои́хъ, на́съ спаса́ющихъ, воспѣва́емъ бг҃ꙋ: <red>А҆</red>ллилꙋ́їа.
