---
title: "І҆́косъ з҃"
navigation:
  key: akathists-xenia-14
  title: "І҆́косъ з҃"
  parent: akathists-xenia
  order: 14
type: "akathist"
---

## І҆́косъ з҃:

<red>Н</red>о́вое чꙋ́до показа́ла є҆сѝ, бл҃же́ннаѧ, посредѣ̀ скве́рны людскі́ѧ дꙋ́шꙋ твою̀, ю҆ро́дствомъ сокры́тꙋю, въ кро́тости а҆́гг҃льстѣй соблю́дши. Наꙋчѝ и҆ на́съ, ма́ти ѯе́нїе, и҆ ма́лыѧ до́ли скорбе́й твои́хъ не терпѧ́щихъ и҆ въ ро́потѣ на бг҃а и҆ бли́жнѧго дни̑ на́шѧ и҆ждива́ющихъ, всѧ̑ свы́ше посыла́ємаѧ въ терпѣ́нїи сноси́ти, да взира́юще на по́двиги твоѧ̑, чⷭ҇тымъ се́рдцемъ зове́мъ тѝ си́це:

<red>Р</red>а́дꙋйсѧ, мі́рꙋ ѕлохла́дномꙋ блгⷣтнꙋю мꙋ́дрость ꙗ҆ви́вшаѧ. Ра́дꙋйсѧ, нищеты̀ дх҃о́вныѧ бл҃же́нство вкꙋси́вшаѧ. Ра́дꙋйсѧ, ѡ҆́бразъ терпѣ́нїѧ и҆ бл҃госе́рдїѧ на́мъ подаю́щаѧ. Ра́дꙋйсѧ, смире́нїемъ и҆ покаѧ́нїемъ ѿ бѣ́дъ и҆збавлѧ́тисѧ наꙋча́ющаѧ. Ра́дꙋйсѧ, съ мл҃твою и҆ любо́вїю дѣте́й бл҃гословлѧ́вшаѧ. Ра́дꙋйсѧ, прикоснове́нїемъ рꙋкꙋ̀ твоє́ю чꙋде́снѡ и҆̀хъ и҆сцѣлѧ́вшаѧ. Ра́дꙋйсѧ, ѹ҆ны́нїе тѧ́жкое, дꙋ́шꙋ сокрꙋша́ющее, ѿ на́съ ѿводѧ́щаѧ. Ра́дꙋйсѧ, наде́ждою несꙋмнѣ́нною на млⷭ҇ть бж҃їю ѡ҆крилѧ́ющаѧ.

<red>Р</red>а́дꙋйсѧ, ѯе́нїе бл҃же́ннаѧ, мл҃твеннице ѡ҆ дꙋша́хъ на́шихъ.
