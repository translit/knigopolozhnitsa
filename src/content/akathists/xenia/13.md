---
title: "Конда́къ з҃"
navigation:
  key: akathists-xenia-13
  title: "Конда́къ з҃"
  parent: akathists-xenia
  order: 13
type: "akathist"
---

## Конда́къ з҃:

<red>Х</red>отѧ́ще сꙋдьбы̑ людскі̑ѧ во бл҃га̑ѧ ѹ҆стро́ити, повелѣ́ла є҆сѝ дѣ́вѣ кро́тцѣй на ѻ҆́хтꙋ тещѝ, проре́кши, ꙗ҆́кѡ мꙋ́жъ тво́й та́мѡ женꙋ̀ погреба́етъ. та́ же, а҆́ще и҆ недоꙋмѣва́шесѧ, ѻ҆ба́че не ѡ҆слꙋ́шасѧ глаго́ла твоегѡ̀, и҆ та́мѡ вдовца̀ мла́да, над̾ гро́бомъ жены̀ рыда́вшаго срѣ́тила є҆́сть и҆ ѹ҆тѣше́нїе въ мл҃твѣ є҆мꙋ̀ подадѐ. лѣ́тꙋ же минꙋ́вшꙋ, ѻ҆́на вѣнча́стасѧ, и҆ та́кѡ мнѡ́гаѧ лѣ̑та въ любвѝ и҆ согла́сїи пожи́вше, ча́дъ свои́хъ наставлѧ́хꙋ, тебѐ ст҃а́ѧ ма́ти, чти́ти, бг҃ꙋ же воспѣва́ти пѣ́снь: <red>А҆</red>ллилꙋ́їа.
