---
title: "Конда́къ и҃"
navigation:
  key: akathists-xenia-15
  title: "Конда́къ и҃"
  parent: akathists-xenia
  order: 15
type: "akathist"
---

## Конда́къ и҃:

<red>С</red>тра́нница бездо́мнаѧ протекла̀ є҆сѝ пꙋ́ть ско́рбный житїѧ̀ твоегѡ̀ въ сто́льнѣмъ гра́дѣ ѻ҆те́чества на́шегѡ, ма́ти бл҃же́ннаѧ, взыскꙋ́ющи гра́да вы́шнѧгѡ, і҆ерⷭ҇ли́ма нбⷭ҇нагѡ: ны́нѣ же въ не́мъ со а҆́гг҃лы и҆ всѣ́ми ст҃ы́ми пое́ши бг҃ꙋ: <red>А҆</red>ллилꙋ́їа.
