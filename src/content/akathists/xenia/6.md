---
title: "І҆́косъ г҃"
navigation:
  key: akathists-xenia-6
  title: "І҆́косъ г҃"
  parent: akathists-xenia
  order: 6
type: "akathist"
---

## І҆́косъ г҃:

<red>И҆</red>мѣ́ла є҆сѝ, ѽ ма́ти бл҃же́ннаѧ, не́бо покро́въ и҆ зе́млю ло́же своѐ: ѡ҆ тѣ́лѣ, во ѡ҆де́ждꙋ ве́тхꙋю ѡ҆блече́ннѣмъ, небрегла̀ є҆сѝ, мл҃твы же къ бг҃ꙋ пла́меннѣ возноси́ла є҆сѝ, сегѡ̀ ра́ди воспѣва́емъ тѝ си́це:

<red>Р</red>а́дꙋйсѧ, вѣ́къ тво́й земны́й без̾ кро́ва прове́дшаѧ. Ра́дꙋйсѧ, нбⷭ҇нагѡ кро́ва взыска́вшаѧ и҆ тогѡ̀ ѹ҆лꙋчи́вшаѧ. Ра́дꙋйсѧ, по всѧ̑ дни̑ но́щїю въ по́ли моли́вшаѧсѧ. Ра́дꙋйсѧ, покло́ны зємны́ѧ на всѧ̑ страны̑ свѣ́та та́мѡ твори́вшаѧ. Ра́дꙋйсѧ, гра́дъ петро́въ всено́щнымъ бдѣ́нїемъ ѿ бѣ́дъ ѡ҆гражда́вшаѧ. Ра́дꙋйсѧ, гнѣ́въ бж҃їй ѿ негѡ̀ мно́гажды ѿвраща́вшаѧ. Ра́дꙋйсѧ, блгⷣтїю дх҃а ст҃а́гѡ чꙋде́снѡ согрѣва́емаѧ. Ра́дꙋйсѧ, хла́дъ лю́тый дꙋ́шъ на́шихъ мл҃твою твое́ю растаѧва́ющаѧ.

<red>Р</red>а́дꙋйсѧ, ѯе́нїе бл҃же́ннаѧ, мл҃твеннице ѡ҆ дꙋша́хъ на́шихъ.
