---
title: "І҆́косъ в҃"
navigation:
  key: akathists-xenia-4
  title: "І҆́косъ в҃"
  parent: akathists-xenia
  order: 4
type: "akathist"
---

## І҆́косъ в҃:

<red>Р</red>а́зꙋмъ ѿ бг҃а тѝ дарова́нный, въ безꙋ́мїи мни́момъ сокры́ла є҆сѝ, бл҃же́ннаѧ ѯе́нїе: въ сꙋетѣ́ же гра́да вели́кагѡ, а҆́ки пꙋсты́нница пребыва́ла є҆сѝ, мл҃твы своѧ̑ къ бг҃ꙋ возносѧ́щи непреста́ннѡ. мы́ же, дивѧ́щесѧ житїю̀ твоемꙋ̀, воспѣва́емъ тѝ си́це:

<red>Р</red>а́дꙋйсѧ, крⷭ҇тъ тѧ́жкїй ю҆ро́дства, ѿ бг҃а тѝ да́нный, на ра́мо своѐ прїѧ́вшаѧ. Ра́дꙋйсѧ, мни́мымъ безꙋ́мїемъ сїѧ́нїе блгⷣти сокры́вшаѧ. Ра́дꙋйсѧ, и҆́менемъ мꙋ́жескимъ наре́кшисѧ, не́мощи же́нскїѧ ѿрѣши́вшаѧсѧ. Ра́дꙋйсѧ, пєча́ли и҆ скѡ́рби кро́тцѣ терпѣ́вшаѧ. Ра́дꙋйсѧ, всѐ и҆мѣ́нїе твоѐ бѣ̑днымъ лю́демъ разда́вшаѧ. Ра́дꙋйсѧ, жили́ще дх҃ꙋ ст҃о́мꙋ въ се́рдцѣ твое́мъ ѹ҆гото́вившаѧ. Ра́дꙋйсѧ, всѣ̑мъ прибѣга́ющымъ къ тебѣ̀ бл҃го́е ѹ҆тѣше́нїе. Ра́дꙋйсѧ, ѿ сме́рти внеза́пныѧ и҆збавле́нїе.

<red>Р</red>а́дꙋйсѧ, ѯе́нїе бл҃же́ннаѧ, мл҃твеннице ѡ҆ дꙋша́хъ на́шихъ.
