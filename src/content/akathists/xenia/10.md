---
title: "І҆́косъ є҃"
navigation:
  key: akathists-xenia-10
  title: "І҆́косъ є҃"
  parent: akathists-xenia
  order: 10
type: "akathist"
---

## І҆́косъ є҃:

<red>В</red>и́дѧще по́двиги твоѧ̑ мл҃твєнныѧ, терпѣ́нїе хла́да и҆ зно́ѧ вели́кое, лю́дїе ѡ҆сла́бити жела́хꙋ ѕлострада̑нїѧ твоѧ̑: ты́ же ѡ҆де́ждꙋ и҆ всѧ̑, и҆́ми приноси̑маѧ, ни́щымъ раздава́ла є҆сѝ, нищетꙋ̀ свою̀, а҆́ки сокро́вище хранѧ́щи. сегѡ̀ ра́ди слы́шиши ѿ на́съ сицєва́ѧ:

<red>Р</red>а́дꙋйсѧ, бога́тство твоѐ то́кмѡ въ любвѝ къ бг҃ꙋ и҆ бли̑жнимъ полага́вшаѧ. Ра́дꙋйсѧ, ничто́же земно́е и҆мѣ́вшаѧ и҆ всѣ́хъ дꙋхо́внѡ богати́вшаѧ. Ра́дꙋйсѧ, ми́лостивымъ твои́мъ се́рдцемъ стра́ждꙋщымъ сострада́вшаѧ. Ра́дꙋйсѧ, по́мощь и҆̀мъ чрез̾ до́брыхъ люде́й посыла́вшаѧ. Ра́дꙋйсѧ, чꙋ́ждаѧ мі́рꙋ, въ мі́рѣ живꙋ́щымъ бл҃го твори́вшаѧ. Ра́дꙋйсѧ, вѣ́ка сегѡ̀ сꙋемꙋ́дрїѧ ѿверга́тисѧ наꙋчи́вшаѧ. Ра́дꙋйсѧ, пла́кати съ пла́чꙋщими на́съ подвига́ющаѧ. Ра́дꙋйсѧ, ѿ тѧ́жкагѡ сна̀ грѣхо́внагѡ пробꙋжда́ющаѧ.

<red>Р</red>а́дꙋйсѧ, ѯе́нїе бл҃же́ннаѧ, мл҃твеннице ѡ҆ дꙋша́хъ на́шихъ.
