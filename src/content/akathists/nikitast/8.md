---
title: "І҆́косъ д҃"
navigation:
  key: akathists-nikitast-8
  title: "І҆́косъ д҃"
  parent: akathists-nikitast
  order: 8
type: "akathist"
---

## І҆́косъ д҃:

<red>С</red>лы́шавъ сказа̑нїѧ житі́й дре́внихъ подви́жникѡвъ, прпⷣбне, ка́кѡ ѿ гдⷭ҇а наставлѧ́еми и҆ ѹ҆крѣплѧ́еми, трꙋды̀ ко трꙋдѡ́мъ прилага́хꙋ, тѣ́мъ подража́ти возревнова́лъ є҆сѝ, и҆ тѧ̑жкїѧ вери̑ги, по бл҃гослове́нїю и҆гꙋ́мена, на сѧ̀ возложи́въ, де́нь и҆ но́щь въ мл҃твахъ пребыва́лъ є҆сѝ. мы́ же, ди́вное твоѐ подви́жничество прославлѧ́ѧ, зове́мъ тѝ такова̑ѧ:

<red>Р</red>а́дꙋйсѧ, житїе́мъ ѻ҆цє́въ пꙋсты́нныхъ плѣне́нный: ра́дꙋйсѧ, любо́вїю бжⷭ҇твенною распале́нный. Ра́дꙋйсѧ, произво́льное ѹ҆́зничество возлюби́вый: ра́дꙋйсѧ, во ѹ҆мерщвле́нїе пло́ти желѣ̑за на себѐ возложи́вый. Ра́дꙋйсѧ, въ по́двизѣхъ неꙋтоми́мый: ра́дꙋйсѧ, во благоче́стїи неѡхлади́мый. Ра́дꙋйсѧ, во пло́ти безпло́тныхъ а҆́гг҃ловъ сожи́телю: ра́дꙋйсѧ, своегѡ̀ произволе́нїѧ во́ли бж҃їей покори́телю. Ра́дꙋйсѧ, и҆справле́нїи твои́ми безпло́тныхъ ѹ҆диви́вый: ра́дꙋйсѧ, равноа́гг҃льнагѡ житїѧ̀ ѡ҆́бразъ и҆́стинный на́мъ ꙗ҆ви́вый. Ра́дꙋйсѧ, въ собесѣ́дованїе съ бг҃омъ вы́нꙋ ѹ҆глꙋбле́нный: ра́дꙋйсѧ, блгⷣтїю бж҃їею преобогаще́нный.

<red>Р</red>а́дꙋйсѧ, нїки́то прпⷣбне, сто́лпниче и҆ чꙋдотво́рче.
