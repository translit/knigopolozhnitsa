---
title: "І҆́косъ і҃"
navigation:
  key: akathists-nikitast-20
  title: "І҆́косъ і҃"
  parent: akathists-nikitast
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ всѣ̑мъ, воспева́ющымъ тѧ̀ и҆ притека́ющымъ съ вѣ́рою къ застꙋпле́нїю твоемꙋ̀, нїки́то сто́лпниче. тѣ́мже и҆ на́мъ, къ тебѣ̀ прибѣга́ющымъ, бꙋ́ди сто́лпъ непоколеби́мъ, ѿ всѧ́кихъ на́съ бѣ́дъ и҆ напа́стей вы́нꙋ застѣнѧ́ѧ и҆ ѡ҆гражда́ѧ, за є҆́же и҆ пое́мъ тебѣ̀ такѡва́ѧ:

<red>Р</red>а́дꙋйсѧ, приста́нище ѡ҆бꙋрева́емыхъ: ра́дꙋйсѧ, по́моще ѡ҆ѕлоблѧ́емыхъ. Ра́дꙋйсѧ, ско́рбныхъ ѹ҆тѣ́шителю: ра́дꙋйсѧ, немощны́хъ ѹ҆крѣпи́телю. Ра́дꙋйсѧ, грѣ́шнымъ бг҃а ѹ҆милостивлѧ́ѧй: ра́дꙋйсѧ, бл҃ги́хъ въ до́брѣ ѹ҆твержда́ѧй. Ра́дꙋйсѧ, ка́ющихсѧ свои́мъ приме́ромъ ѡ҆бодрѧ́ѧй: ра́дꙋйсѧ, ѡ҆ сп҃се́нїи подвиза́ющымсѧ спобора́ѧй. Ра́дꙋйсѧ, мѧтꙋ́щихсѧ по́мыслами ѹ҆мири́телю: ра́дꙋйсѧ, вра́жїихъ навѣ́тѡвъ ѿрази́телю. Ра́дꙋйсѧ, на́шихъ царе́й держа́во и҆ похвало̀: ра́дꙋйсѧ, гра́да пересла́влѧ ѹ҆твержде́нїе и҆ красото̀.

<red>Р</red>а́дꙋйсѧ, нїки́то прпⷣбне, сто́лпниче и҆ чꙋдотво́рче.
