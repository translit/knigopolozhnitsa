---
title: "І҆́косъ и҃"
navigation:
  key: akathists-nikitast-16
  title: "І҆́косъ и҃"
  parent: akathists-nikitast
  order: 16
type: "akathist"
---

## І҆́косъ и҃:

<red>В</red>е́сь ѿ всест҃а́гѡ бг҃а ѡ҆благода́тствованъ є҆сѝ, прпⷣбне ѻ҆́ч҃е, ꙗ҆́кѡ дꙋ́хомъ прⷭ҇то́лꙋ бж҃їю предстои́ши, тѣ́ломъ же въ нѣ́дрѣ землѝ почива́ѧ, ѿ гро́ба твоегѡ̀ подае́ши цѣльбы̀. Сегѡ̀ ра́ди и҆ взыва́емъ тѝ такѡва́ѧ:

<red>Р</red>а́дꙋйсѧ, вѣ́рный ра́бе влⷣки всебл҃га́гѡ: ра́дꙋйсѧ, хра́мѣ преꙋкра́шенный дх҃а всест҃а́гѡ. Ра́дꙋйсѧ, цр҃ѧ̀ нбⷭ҇нагѡ предстоѧ́телю: ра́дꙋйсѧ, ско́рый проше́нїй пода́телю. Ра́дꙋйсѧ, и҆сто́чниче и҆сцѣле́нїй: ра́дꙋйсѧ, сокро́вищнице чꙋдотворе́нїй. Ра́дꙋйсѧ, ви́димыми чꙋдесы̀ неви́димꙋю бл҃года́ть, въ тебѣ̀ сꙋ́щꙋю, ꙗ҆влѧ́ѧй: ра́дꙋйсѧ, вѣ́рныхъ дꙋ́шы зна́меньми въ вѣ́рѣ ѹ҆твержда́ѧй. Ра́дꙋйсѧ, ча́дѡмъ цр҃кве лꙋчеза́рный свѣти́льниче: ра́дꙋйсѧ, ди́вный хрⷭ҇то́въ ѹ҆го́дниче. Ра́дꙋйсѧ, ѹ҆вѣнча́нный подви́жниче: ра́дꙋйсѧ, бг҃ꙋ при́сный люби́миче.

<red>Р</red>а́дꙋйсѧ, нїки́то прпⷣбне, сто́лпниче и҆ чꙋдотво́рче.
