---
title: "І҆́косъ в҃"
navigation:
  key: akathists-nikitast-4
  title: "І҆́косъ в҃"
  parent: akathists-nikitast
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣва́емый, въ ди́вномъ призва́нїи твое́мъ проѧвле́нный, разꙋмѣ́ти и҆ща̀, прпⷣбне ѻ҆́ч҃е нїки́то, помышлѧ́лъ є҆сѝ, ка́кѡ ѡ҆ гдⷭ҇ѣ возмощѝ мі́ръ и҆ дїа́вола посрами́ти, къ ла́ѵрѣ ст҃а́гѡ великомч҃ника нїкі́ты а҆́бїе поте́клъ є҆сѝ, и҆дѣ́же и҆ а҆́гг҃льский ѡ҆́бразъ на сѧ̀ воспрїи́мъ, до́бль во́инъ хрⷭ҇то́въ показа́лсѧ є҆сѝ. мы́ же, гдⷭ҇а, сп҃сшаго тѧ̀, прославлѧ́юще, ра́достнѡ вопїе́мъ тѝ:

<red>Р</red>а́дꙋйсѧ, ꙗ҆́кѡ мыта́рь, ко гдⷭ҇ꙋ ѡ҆ поми́лованїи вопиѧ́вый: ра́дꙋйсѧ, ꙗ҆́кѡ заблꙋ́дшїй сы́нъ, ѻ҆ца̀ нбⷭ҇нагѡ взыска́вый. Ра́дꙋйсѧ, ꙗ҆́кѡ ханане́а, ѿ хрⷭ҇та̀ нѐ ѿстꙋпа́вый: ра́дꙋйсѧ, ꙗ҆́кѡ блꙋдни́ца, ѡ҆ грѣсѣ́хъ рыда́вый. Ра́дꙋйсѧ, ꙗ҆́кѡ є҆зекїа, ѹ҆ми́льнѡ моли́выйсѧ: ра́дꙋйсѧ, ꙗ҆́кѡ манассі́а, въ покаѧ́нїи смири́выйсѧ. Ра́дꙋйсѧ, ꙗ҆́кѡ і҆́ѡвъ, и҆скꙋше́нїѧ крѣ́пкѡ терпѣ́вый: ра́дꙋйсѧ, ꙗ҆́кѡ данїи́лъ, премꙋ́дрость бж҃їю разꙋмѣ́ти вожделѣ́вый. Ра́дꙋйсѧ, даві́дово раска́ѧнїе ꙗ҆ви́вый: ра́дꙋйсѧ, петрѡ́вы сле́зы и҆сточи́вый. Ра́дꙋйсѧ, пꙋ́ть и҆́стинный къ животꙋ̀ вѣ́чномꙋ ѡ҆брѣты́й: ра́дꙋйсѧ, ꙗ҆́кѡ крі́нъ, любо́вїю бжⷭ҇твенною процвѣты́й.

<red>Р</red>а́дꙋйсѧ, нїки́то прпⷣбне, сто́лпниче и҆ чꙋдотво́рче.
