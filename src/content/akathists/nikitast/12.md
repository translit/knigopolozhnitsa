---
title: "І҆́косъ ѕ҃"
navigation:
  key: akathists-nikitast-12
  title: "І҆́косъ ѕ҃"
  parent: akathists-nikitast
  order: 12
type: "akathist"
---

## І҆́косъ ѕ҃:

<red>В</red>озсїѧ́вшаѧ въ сокрꙋше́ннѣмъ се́рдцѣ твое́мъ блгⷣть всест҃а́гѡ дх҃а прови́дца бꙋ́дꙋщихъ и҆ ско́раго наве́тꙋемымъ ѿ бѣсѡ́въ свободи́телѧ показа̀ тѧ̀, прпⷣбне, наꙋча́ѧ всѣ́хъ вопи́ти тебѣ̀ си́це:

<red>Р</red>а́дꙋйсѧ, прє́днѧѧ, ꙗ҆́кѡ настоѧ̑щаѧ прорека́вый: ра́дꙋйсѧ, да̑льнаѧ, ꙗ҆́кѡ бли́зъ сꙋ̑щаѧ прозира́вый. Ра́дꙋйсѧ, ꙗ҆́кѡ кнѧ́зю мїхаи́лꙋ винꙋ̀ разслабле́нїѧ є҆гѡ̀ тѣле́снагѡ ѡ҆б̾ѧсни́лъ є҆сѝ: ра́дꙋйсѧ, ꙗ҆́кѡ мꙋ́ченическꙋю кончи́нꙋ є҆мꙋ̀ и҆ болѧ́ринꙋ є҆гѡ̀ бы́ти предвѣсти́лъ є҆сѝ. Ра́дꙋйсѧ, со прⷪ҇ро́ки просла́вленный: ра́дꙋйсѧ, чꙋдотво́рцємъ сопричи́сленный. Ра́дꙋйсѧ, горды́ни дїа́волей низложи́телю: ра́дꙋйсѧ, бѣсѡ́въ прогони́телю. Ра́дꙋйсѧ, си́лꙋ вра́жїю попра́вый: ра́дꙋйсѧ, въ си́лѣ бж҃їей преспѣва́вый. Ра́дꙋйсѧ, ꙗ҆́кѡ црⷭ҇твїе бж҃їе внꙋ́трь себє̀ стѧжа́лъ є҆сѝ: ра́дꙋйсѧ, ꙗ҆́кѡ хрⷭ҇та̀ навѣ́ки въ тебѣ̀ жи́ти воспрїѧ́лъ є҆сѝ.

<red>Р</red>а́дꙋйсѧ, нїки́то прпⷣбне, сто́лпниче и҆ чꙋдотво́рче.
