---
title: "Конда́къ и҃"
navigation:
  key: akathists-evfimiahalk-15
  title: "Конда́къ и҃"
  parent: akathists-evfimiahalk
  order: 15
type: "akathist"
---

## Конда́къ и҃:

<red>С</red>тра́ннѡ и҆ стра́шнѡ бы́сть є҆гда̀, попꙋще́нїемъ бж҃їимъ за грѣхѝ людскі̑ѧ, ѕвѣроиме́нный ца́рь ле́въ свои́ми скве́рными рꙋка́ми коснꙋ́сѧ твои́хъ нетлѣ́нныхъ и҆ мѷроꙋха́ющихъ моще́й и҆ вве́рже и҆̀хъ въ мо́ре. мнѧ́ше же ѻ҆каѧ́нный чрезъ сїѐ ѿѧ́ти сла́вꙋ правосла́вїѧ. ты́ же, всехва́льнаѧ, чꙋ́днымъ ꙗ҆вле́нїемъ свои́мъ показа́вши себѐ по мо́рю пла́вающей є҆динокро́внѣй бра́тїи, и҆̀же тѧ̀ съ ве́лїею ра́достїю въ кора́бль сво́й прїѧ́ша, и҆ бл҃гоговѣ́йнѡ ра́дꙋющесѧ ѡ҆ ѡ҆брѣ́тенїи безцѣ́ннагѡ сокро́вища ст҃ы́хъ моще́й твои́хъ воспѣва́хꙋ хрⷭ҇тꙋ̀ бг҃ꙋ: <red>А҆</red>ллилꙋ́їа.
