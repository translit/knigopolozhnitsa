---
title: "І҆́косъ д҃"
navigation:
  key: akathists-evfimiahalk-8
  title: "І҆́косъ д҃"
  parent: akathists-evfimiahalk
  order: 8
type: "akathist"
---

## І҆́косъ д҃:

<red>И҆</red>зведе́ннѣй тебѣ̀ на снѣде́нїе ѕвѣрє́мъ, бжⷭ҇твенный гла́съ призва́ тѧ въ гѡ́рнїѧ ѻ҆би́тєли, мч҃нице многострада́льнаѧ. ты́ же ѹ҆краси́вшисѧ багрѧни́цею крове́й твои́хъ, съ ра́достїю неизгл҃го́ланною, предала̀ є҆сѝ дꙋ́хъ тво́й гдⷭ҇ꙋ. ны́нѣ же, въ ски́нїѧхъ ст҃ы́хъ и҆ въ ли́цѣ мч҃ничестѣмъ, вѣ́чнѡ восхвалѧ́ющи є҆го̀, те́плѣ мо́лишисѧ ѡ҆ всѣ́хъ, во ѹ҆миле́нїи срⷣца воспѣва́ющихъ тебѣ̀ такѡва́ѧ:

<red>Р</red>а́дꙋйсѧ, крѣ́пкимъ терпѣ́нїемъ твои́мъ держи́телѧ тьмы̀ побѣди́вшаѧ: ра́дꙋйсѧ, побѣ́дою таково́ю небє́снаѧ и҆ земна̑ѧ возвесели́вшаѧ. ра́дꙋйсѧ, ѿ а҆́гг҃льскихъ чинѡ́въ въ пренебє́снаѧ селє́нїѧ вознесе́ннаѧ: ра́дꙋйсѧ, ѿ а҆рха́гг҃льскихъ чинѡ́въ въ сожи́тельство и҆́хъ любе́знѡ прїѧ́таѧ. ра́дꙋйсѧ, ѿ дв҃ственныхъ ликѡ́въ въ нбⷭ҇ный черто́гъ ра́достнѡ воведе́ннаѧ: ра́дꙋйсѧ, ѿ мч҃ническихъ полкѡ́въ, подъ вѣнце́мъ сла́вы, прера́достнѡ просла́вленнаѧ. ра́дꙋйсѧ, ѿ всѣ́хъ нбⷭ҇ныхъ жи́телей ѡ҆ гдⷭ҇ѣ цѣлова́нїе прїе́мшаѧ: ра́дꙋйсѧ, ѿ сп҃са хрⷭ҇та̀ неꙋвѧда́емый вѣне́цъ прїе́мшаѧ. ра́дꙋйсѧ, во ѹ҆спе́нїи твое́мъ ра́дость а҆́гг҃лѡмъ и҆ чл҃вѣ́кѡмъ прине́сшаѧ: ра́дꙋйсѧ, бг҃омъ на нб҃сѝ и҆ на землѝ просла́вленнаѧ. ра́дꙋйсѧ, ꙗ҆́кѡ мзда̀ твоѧ̀ мно́га на нб҃сѣ́хъ: ра́дꙋйсѧ, ꙗ҆́кѡ ѡ҆ всѣ́хъ восхвалѧ́ющихъ тѧ̀ при́снѡ хода́тайствꙋеши.

<red>Р</red>а́дꙋйсѧ, великомч҃нице є҆ѵфи́мїе всехва́льнаѧ.
