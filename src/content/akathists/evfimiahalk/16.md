---
title: "І҆́косъ и҃"
navigation:
  key: akathists-evfimiahalk-16
  title: "І҆́косъ и҃"
  parent: akathists-evfimiahalk
  order: 16
type: "akathist"
---

## І҆́косъ и҃:

<red>М</red>но́гѡ трꙋжда́шесѧ со тща́нїемъ и҆ ѹ҆се́рдїемъ бра́тїѧ внестѝ во ѻ҆ч҃ество своѐ многоцѣ̑нныѧ и҆ цѣлє́бныѧ мо́щи твоѧ̀. ты́ же, всехва́льнаѧ, не бл҃говоли́ла є҆сѝ, и҆ въ ꙗ҆вле́нїи свое́мъ возвѣсти́ла є҆сѝ и҆̀мъ сїѐ. ѻ҆ни́ же, со бл҃гоговѣ́нїемъ повинꙋ́вшесѧ твоемꙋ̀ повелѣ́нїю и҆ съ любо́вїю къ тебѣ̀ привѧ́зани, созда́ша хра́мъ во и҆́мѧ твоѐ ст҃о́е, и҆дѣ́же съ ли̑ки мона́шествꙋющихъ во ѹ҆миле́нїи срⷣца всегда̀ воспѣва́хꙋ тѝ си́це:

<red>Р</red>а́дꙋйсѧ, сл҃нце невече́рнее ѿ мо́рѧ на́съ ѡ҆блиста́ющее: ра́дꙋйсѧ, ꙗ҆́кѡ по сꙋ́хꙋ и҆ мо́рю показꙋ́еши чꙋдеса̀: ра́дꙋйсѧ, ꙗ҆́кѡ чꙋде́снымъ ꙗ҆вле́нїемъ и҆́мѧ твоѐ ст҃о́е всѣ̑мъ показꙋ́еши: ра́дꙋйсѧ, ꙗ҆́кѡ въ срѣ́тенїю со ст҃о́ю глꙋ́ке́рїею ѻ҆́бѣ цѣлова́стѣсѧ: ра́дꙋйсѧ, въ привѣ́тствїи ѿ неѧ̀ є҆ѵфи́мїею всехва́льною и҆менова́ннаѧ: ра́дꙋйсѧ, наста́внице на́шегѡ сп҃се́нїѧ: ра́дꙋйсѧ, и҆сцѣле́нїѧ блгⷣтный и҆сто́чниче: ра́дꙋйсѧ, мѵ́ро бл҃гово́нное дꙋ́шы на́шѧ ѡ҆бл҃гоꙋха́ющее: ра́дꙋйсѧ, призыва́ющымъ тѧ̀ съ любо́вїю при́снѡ помога́ющаѧ: ра́дꙋйсѧ, бжⷭ҇твенныхъ дарѡ́въ прїѧ́телище и҆ многоѻбра́зныѧ на́мъ млⷭ҇ти гдⷭ҇ни и҆сто́чниче: ра́дꙋйсѧ, ꙗ҆́кѡ ны́нѣ и҆ при́снѡ ѡ҆ на́съ во свѣ́тѣ невече́рнѣмъ хода́тайствꙋеши.

<red>Р</red>а́дꙋйсѧ, великомч҃нице є҆ѵфи́мїе всехва́льнаѧ.
