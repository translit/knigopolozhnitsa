---
title: "Конда́къ д҃"
navigation:
  key: akathists-evfimiahalk-7
  title: "Конда́къ д҃"
  parent: akathists-evfimiahalk
  order: 7
type: "akathist"
---

## Конда́къ д҃:

<red>Б</red>ꙋ́рею ꙗ҆́рости и҆ недоꙋмѣ́нїѧ ѡ҆бдержи́мь мꙋчи́тель, что̀ твори́ти твоемꙋ̀, ѽ мꙋ́жественнаѧ побѣдоно́сице, терпѣ́нїю, па́ки и҆з̾ѡбрѣ́те мꙋче́нїе: тѣ́ло твоѐ ст҃о́е желѣ́зомъ вельмѝ бїе́но бѣ̀ и҆ пило́ю претре́но, та́же на сковрадѣ̀ жего́мо ѕѣлѡ̀. но и҆ сїѧ̀ всѧ̀, блгⷣтїю бж҃їею и҆ крѣ́пкимъ терпѣ́нїемъ твои́мъ, побѣди́ла є҆сѝ. ѡ҆багре́ньми кро́вными ѹ҆краси́вши себѐ, краснѣ́йшемꙋ па́че сынѡ́въ чл҃вѣ́ческихъ ѹ҆невѣ́стиласѧ є҆сѝ. ны́нѣ ѹ҆̀бо, въ черто́зѣ нбⷭ҇нѣмъ вѣ́чнѡ пое́ши є҆мꙋ̀: <red>А҆</red>ллилꙋ́їа.
