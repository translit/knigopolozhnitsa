---
title: "І҆́косъ ѳ҃"
navigation:
  key: akathists-evfimiahalk-18
  title: "І҆́косъ ѳ҃"
  parent: akathists-evfimiahalk
  order: 18
type: "akathist"
---

## І҆́косъ ѳ҃:

<red>В</red>иті́йствованїе всѧ́кое земноро́дныхъ не довлѣ́етъ досто́йнѡ восхвали́ти чⷭ҇тна̑ѧ и҆ чꙋ̑днаѧ страда̑нїѧ твоѧ̀ и҆ непостижи́мꙋю пꙋчи́нꙋ чꙋде́съ содѣва́ющихсѧ ѿ нетлѣ́нныхъ моще́й твои́хъ. тѣ́мже вѣ́рнїи, прїе́млюще тобо́ю бж҃їѧ бл҃годѣѧ́нїѧ, бл҃года́рными гла̑сы восхвалѧ́ютъ тѧ̀ си́це:

<red>Р</red>а́дꙋйсѧ, цр҃кве хрⷭ҇то́вы свѣ́тлое ѹ҆краше́нїе: ра́дꙋйсѧ, правосла́вныхъ крѣ́пкое ѹ҆твержде́нїе: ра́дꙋйсѧ, всехва́льнаѧ, а҆пⷭ҇лѡвъ бг҃освѣ́тлый вѣ́нче: ра́дꙋйсѧ, ст҃и́телей велелѣ́пнаѧ красото̀: ра́дꙋйсѧ, мч҃никѡвъ высо́каѧ похвало̀: ра́дꙋйсѧ, стрⷭ҇тоте́рпцєвъ вели́каѧ сла́во: ра́дꙋйсѧ, и҆сповѣ́дничества тве́рдое пра́вило: ра́дꙋйсѧ, дв҃амъ цѣломꙋ́дрїѧ наста́внице: ра́дꙋйсѧ, всѣ́хъ прпⷣбныхъ и҆́стинное соверше́нство: ра́дꙋйсѧ, првⷣникѡвъ ѹ҆добре́нїе: ра́дꙋйсѧ, всѣ́хъ хрⷭ҇тїа́нъ въ ско́рбехъ вели́кое ѹ҆тѣше́нїе: ра́дꙋйсѧ, ꙗ҆́кѡ ѿ всѣ́хъ родѡ́въ хрⷭ҇тїа́нскихъ и҆́мѧ твоѐ прославлѧ́етсѧ.

<red>Р</red>а́дꙋйсѧ, великомч҃нице є҆ѵфи́мїе всехва́льнаѧ.
