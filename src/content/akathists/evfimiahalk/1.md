---
title: "Конда́къ а҃"
navigation:
  key: akathists-evfimiahalk-1
  title: "Конда́къ а҃"
  parent: akathists-evfimiahalk
  order: 1
type: "akathist"
---

## Конда́къ а҃:

<red>И҆</red>збра́ннаѧ стрⷭ҇тоте́рпице нбⷭ҇нагѡ цр҃ѧ̀ хрⷭ҇та̀, и҆зрѧ́дное зерца́ло вѣ́ры, и҆́мже ѹ҆тверди́сѧ правосла́вїе, и҆ є҆реті́ческое ѕлохꙋле́нїе низложе́нно бы́сть, восхвалѧ́емъ тѧ̀, всехва́льнаѧ великомч҃нице є҆ѵфи́мїе, и҆ плете́мъ тебѣ̀ вѣне́цъ пѣ́сней дꙋхо́вныхъ, и҆ цвѣ̑ты ѹ҆вѧза́емъ дв҃ство твоѐ нетлѣ́нное и҆ страда́нїе вели́кое и҆ чꙋ́дное, ꙗ҆́кѡ бл҃гово́ннаѧ же́ртва и҆ прїѧ́тное кади́ло принесла́сѧ є҆сѝ хрⷭ҇тꙋ̀ бг҃ꙋ. ны́нѣ же, съ дерзнове́нїемъ предстоѧ́щи є҆мꙋ̀ въ ски́нїѧхъ нбⷭ҇ныхъ, мл҃твами твои́ми ѿ всѧ́кихъ на́съ бѣ́дъ свободѝ, да зове́мъ тѝ:

<red>Р</red>а́дꙋйсѧ, великомч҃нице є҆ѵфи́мїе всехва́льнаѧ.
