---
title: "Конда́къ г҃"
navigation:
  key: akathists-evfimiahalk-5
  title: "Конда́къ г҃"
  parent: akathists-evfimiahalk
  order: 5
type: "akathist"
---

## Конда́къ г҃:

<red>С</red>и́лою вы́шнѧгѡ, дарова́нною тебѣ̀, всѧ̀ мꙋчи́тєльскаѧ ѡ҆безси́лила є҆сѝ ѻ҆рꙋ̑жїѧ и҆́миже тѣ́ло твоѐ стро́гано бы́сть. въ ро́въ глꙋбо́кїй и҆спо́лненный водо́ю и҆ всѣ́ми га́ды земны́ми, ꙗ҆́ростїю мꙋчи́телѧ вве́ржена, невреди́ма пребыла̀ є҆сѝ. ты́ же, побѣдоно́сице всехва́льнаѧ, ꙗ҆́коже дре́вле і҆ѡ́на ѿ ки́та, бж҃їею десни́цею соблюде́нна, съ любо́вїю воспѣ́ла є҆сѝ є҆мꙋ̀: <red>А҆</red>ллилꙋ́їа.
