---
title: "І҆́косъ а҃"
navigation:
  key: akathists-evfimiahalk-2
  title: "І҆́косъ а҃"
  parent: akathists-evfimiahalk
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ и҆ влⷣка всѧ́ческихъ, ви́дѧ въ тебѣ̀ сосꙋ́дъ и҆збра́нный, возлюбѝ чⷭ҇тотꙋ̀ дꙋшѝ твоеѧ̀. ты́ бо, презрѣ́вши всѧ́кꙋю земнꙋ́ю сла́дость и҆ сла́вꙋ, вѣнце́мъ мч҃ническимъ ѹ҆краси́тисѧ возжелѣ́ла є҆сѝ: бжⷭ҇твенною любо́вїю ѹ҆ѧзвле́наѧ, дерзнове́ннѡ на сꙋди́щи и҆сповѣ́дала є҆сѝ хрⷭ҇та̀, и҆ мꙋчи́телево безꙋ́мїе ѡ҆бличи́ла є҆сѝ. мы́ же, взира́юще на таково́е дерзнове́нїе твоѐ, съ любо́вїю восхвалѧ́емъ тѧ̀ си́це:

<red>Р</red>а́дꙋйсѧ, бг҃омъ ѻ҆ц҃е́мъ пред̾ѡпредѣле́ннаѧ въ страда́нїи соѻбра́зна бы́ти сн҃ꙋ є҆гѡ̀, і҆и҃сꙋ хрⷭ҇тꙋ̀: ра́дꙋйсѧ, ѡ҆заре́ннаѧ блгⷣтїю сн҃а бж҃їѧ. ра́дꙋйсѧ, прекра́сный крі́не цѣломꙋ́дрїѧ, прорасти́вшїй посредѣ̀ земна́гѡ те́рнїѧ: ра́дꙋйсѧ, всехва́льнаѧ мч҃нице є҆ѵфи́мїе, въ ли́цѣ мч҃ничестѣмъ, ꙗ҆́кѡ лꙋна̀ междꙋ̀ ѕвѣзда́ми, возсїѧ́вшаѧ. ра́дꙋйсѧ, мꙋчи́тельскимъ велѣ́нїемъ не покори́вшаѧсѧ: ра́дꙋйсѧ, па́че ста́рєцъ и҆ мꙋдрє́цъ мі́ра сегѡ̀ мꙋдрѣ́йшаѧ. ра́дꙋйсѧ, премⷣростїю слове́съ твои́хъ мꙋчи́телево безꙋ́мїе ѡ҆бличи́вшаѧ: ра́дꙋйсѧ, ꙗ҆́кѡ тебѣ̀ бг҃ъ безвѣ̑стныѧ та̑йны премⷣрости своеѧ̀ ꙗ҆ви́лъ є҆́сть. ра́дꙋйсѧ, за прест҃о́е и҆́мѧ є҆гѡ̀ да́же до кро́ве пострада́вшаѧ: ра́дꙋйсѧ, сла́вою побѣдоно́сною ѿ негѡ̀ въ вы́шнихъ ѹ҆вѣнча́ннаѧ.

<red>Р</red>а́дꙋйсѧ, великомч҃нице є҆ѵфи́мїе всехва́льнаѧ.
