---
title: "І҆́косъ в҃і"
navigation:
  key: akathists-evfimiahalk-24
  title: "І҆́косъ в҃і"
  parent: akathists-evfimiahalk
  order: 24
type: "akathist"
---

## І҆́косъ в҃і:

<red>П</red>ою́ще бг҃ꙋ во ст҃ы́хъ ди́вномꙋ, просла́вльшемꙋ ди́вными чꙋдесы̑ чⷭ҇тна̑ѧ страда̑нїѧ твоѧ̀, ꙗ҆̀же за хрⷭ҇та̀ претерпѣ́ла є҆сѝ, ѹ҆бл҃жа́емъ ст҃ꙋ́ю кончи́нꙋ твою̀, и҆ ѹ҆ми́льнѡ вопїе́мъ тѝ такѡва́ѧ:

<red>Р</red>а́дꙋйсѧ, всѣ̑мъ пра́вый и҆ и҆́стинный пꙋ́ть къ нбⷭ҇номꙋ ѻ҆ч҃ествꙋ показа́вшаѧ: ра́дꙋйсѧ, ка́плѧми крове́й твои́хъ зе́млю живы́хъ кꙋпи́вшаѧ. ра́дꙋйсѧ, побѣ́днꙋю по́честь ѿ гдⷭ҇а полꙋчи́вшаѧ: ра́дꙋйсѧ, ꙗ҆́кѡ ны́нѣ вѣ́чнагѡ наслажда́ешисѧ весе́лїѧ. ра́дꙋйсѧ, бжⷭ҇твенными лꙋча́ми трисл҃нечнагѡ свѣ́та на нб҃сѝ ѡ҆сїѧва́емаѧ: ра́дꙋйсѧ, ꙗ҆́кѡ со безпло́тными трист҃ꙋ́ю пѣ́снь бг҃ꙋ ны́нѣ прино́сиши. ра́дꙋйсѧ, ве́лїю блгⷣть ѿ гдⷭ҇а полꙋчи́вшаѧ: ра́дꙋйсѧ, мнѡ́гаѧ и҆ преди̑внаѧ чꙋдеса̀ во сла́вꙋ бж҃їю содѣ́лавшаѧ. ра́дꙋйсѧ ꙗ҆́кѡ во все́й цр҃кви хрⷭ҇то́вѣй и҆́мѧ твоѐ прославлѧ́етсѧ: ра́дꙋйсѧ, ꙗ҆́кѡ па́мѧтїю твое́ю цр҃ковь хрⷭ҇то́вꙋ весели́ши. ра́дꙋйсѧ, ꙗ҆́кѡ ѿ востѡ́къ да́же до за̑падъ свѣ́тъ чꙋде́съ твои́хъ ѡ҆свѣща́етъ вѣ̑рныѧ:

<red>Р</red>а́дꙋйсѧ, великомч҃нице є҆ѵфи́мїе всехва́льнаѧ.
