---
title: "І҆́косъ є҃"
navigation:
  key: akathists-evfimiahalk-10
  title: "І҆́косъ є҃"
  parent: akathists-evfimiahalk
  order: 10
type: "akathist"
---

## І҆́косъ є҃:

<red>В</red>и́дѧще ст҃і́и па́стырїе цр҃ковь хрⷭ҇то́вꙋ ѕѣлѡ̀ смꙋща́емꙋ и҆ волнꙋ́емꙋ є҆реті́ческимъ ѕлохꙋле́нїемъ, ѹ҆мы́слиша соста́вити сви́токъ ѻ҆бою̀ и҆сповѣ́данїю: положи́вши є҆гѡ̀ на твоѧ̀ нетлѣ̑нныѧ мо́щи, молѧ́хꙋсѧ прилѣ́жнѡ, да гдⷭ҇ь тобо́ю цр҃ковь свою̀ ѹ҆тверди́тъ, и҆ ѹ҆кроти́тъ ѕлочести́выхъ стремле́нїе твои́ми ст҃ы́ми мл҃твами, мч҃нице всехва́льнаѧ. сегѡ̀ ра́ди вѣ́рнїи по до́лгꙋ воспѣва́ютъ тебѣ̀ похва̑льныѧ пѣ̑сни сїѧ̀:

<red>Р</red>а́дꙋйсѧ, сладкозвꙋ́чнаѧ вѣ́ры свирѣ́ле: ра́дꙋйсѧ, са́де и҆́стиннагѡ бг҃опочита́нїѧ. ра́дꙋйсѧ, є҆́юже возрастѐ правосла́вїе: ра́дꙋйсѧ, є҆́юже ѡ҆хладѐ мра́чное безбо́жїе. ра́дꙋйсѧ, ꙗ҆́кѡ пре́жде сме́рти страда́нїемъ твои́мъ ꙗ҆ви́ласѧ є҆сѝ въ чꙋдесѣ́хъ, преди́внаѧ: ра́дꙋйсѧ, ꙗ҆́кѡ и҆ по сме́рти соверша́еши дѣла̀ пречꙋ̑днаѧ. ра́дꙋйсѧ, ꙗ҆́кѡ собо́ра правосла́вныхъ молє́нїѧ ѹ҆слы́шала є҆сѝ: ра́дꙋйсѧ, ꙗ҆́кѡ чꙋдесє́мъ ст҃ы́хъ моще́й твои́хъ правосла́вїе ѹ҆тверди́ла є҆сѝ. ра́дꙋйсѧ, ꙗ҆́кѡ є҆реті́ческое шата́нїе посрами́ла є҆сѝ: ра́дꙋйсѧ, ꙗ҆́кѡ чꙋдесы̑ твои́ми мно́зи въ правосла́вїе ѡ҆брати́шасѧ. ра́дꙋйсѧ, є҆́юже хрⷭ҇то́съ просла́висѧ: ра́дꙋйсѧ, є҆́юже сатана̀ посрами́сѧ.

<red>Р</red>а́дꙋйсѧ, великомч҃нице є҆ѵфи́мїе всехва́льнаѧ.
