---
title: "І҆́косъ і҃"
navigation:
  key: akathists-deliverer-20
  title: "І҆́косъ і҃"
  parent: akathists-deliverer
  order: 20
type: "akathist"
---

## І҆́косъ і҃:

<red>С</red>тѣно́ю, мі́ръ хрⷭ҇тїа̑нскїй хранѧ́щей и҆ всѧ́кꙋ дꙋ́шꙋ ѿ врагѡ́въ ѡ҆гражда́ющей, ꙗ҆ви́сѧ і҆кѡ́на твоѧ̀, и҆зба́вительнице, въ мі́рѣ правосла̑внѣмъ и҆ чꙋдеса́ми просла́висѧ. Тебѣ̀ лю́дємъ бж҃їимъ воспѣва́ющимъ:

<red>Р</red>а́дꙋйсѧ, наста́внице на́ша, ст҃ꙋ́ю го́рꙋ а҆ѳѡ́нскꙋю въ жре́бїй себѐ и҆збра́вшаѧ. Ра́дꙋйсѧ, и҆зба́вительнице на́ша, твои́мъ бл҃гослове́нїемъ но́вый а҆ѳѡ́нъ бл҃гослови́вшаѧ. Ра́дꙋйсѧ, весе́лїе на́ше, зна́менїе сою́за неразры̑внагѡ ѹ҆дѣ́лѡвъ свои́хъ земны́хъ і҆кѡ́ною твое́ю ꙗ҆ви́вшаѧ. Ра́дꙋйсѧ, вѣ́чнаѧ ра́досте на́ша, чꙋде́снымъ попече́нїемъ къ ю҆́ной новоаѳѡ́нской ѻ҆би́тели бл҃говоли́вшаѧ.

<red>Р</red>а́дꙋйсѧ, и҆зба́вительнице, ѿ го́рѧ, бѣ́дъ и҆ ги́бели сп҃са́ющаѧ на́съ бѣ́дствꙋющихъ.
