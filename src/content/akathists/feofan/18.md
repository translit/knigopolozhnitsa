---
title: "І҆́косъ ѳ҃"
navigation:
  key: akathists-feofan-18
  title: "І҆́косъ ѳ҃"
  parent: akathists-feofan
  order: 18
type: "akathist"
---

## І҆́косъ ѳ҃:

<red>В</red>иті́ѧ златовѣща́нный, кро́ткїй и҆ мꙋ́дрый ꙗ҆ви́лсѧ є҆сѝ всѣ̑мъ внима́вшымъ тебѣ̀ съ вѣ́рою, и҆ си́лою слове́съ твои́хъ наꙋча́лъ є҆сѝ пра́вдѣ бж҃їей. Сегѡ̀ ра́ди прїимѝ ѿ на́съ, бл҃же́нне ѻ҆́тче, восхвалє́нїѧ сицєва́ѧ:

<red>Р</red>а́дꙋйсѧ, ст҃и́телю бж҃їй, смире́нный и҆ кро́ткїй: ра́дꙋйсѧ, па́стырю бл҃гі́й и҆ чадолюби́вый. Ра́дꙋйсѧ, землѝ рѡссі́йскїѧ златоꙋ́сте: ра́дꙋйсѧ, бг҃оѧвле́нїю тезоимени́те. Ра́дꙋйсѧ, дꙋ́шъ заблꙋ́ждшихъ и҆́стинный пꙋтеводи́телю: ра́дꙋйсѧ, печа́льныхъ ско́рый ѹ҆тѣ́шителю. Ра́дꙋйсѧ, немѡщны́мъ въ вѣ́рѣ непоколеби́мое ѹ҆твержде́нїе: ра́дꙋйсѧ, ѹ҆ныва́ющымъ въ трꙋдѣ́хъ мно́зѣхъ ѡ҆бодре́нїе.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
