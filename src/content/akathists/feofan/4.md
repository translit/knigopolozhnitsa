---
title: "І҆́косъ в҃"
navigation:
  key: akathists-feofan-4
  title: "І҆́косъ в҃"
  parent: akathists-feofan
  order: 4
type: "akathist"
---

## І҆́косъ в҃:

<red>Р</red>азꙋмѣ́нїемъ кни́жныѧ премꙋ́дрости ѡ҆би́льно ѿ бг҃а и҆змла́да ѡ҆даре́нный, ѹ҆́мъ сво́й чте́нїемъ ст҃ы́хъ писа́нїй пита́лъ є҆сѝ, ѡ҆брѣта́ѧ въ ни́хъ си́лꙋ ве́лїю и҆ свѣ́тъ дꙋхо́вный. Мы́ же, вѣ́дꙋще сїѐ, со ѹ҆миле́нїемъ къ тебѣ̀ взыва́емъ:

<red>Р</red>а́дꙋйсѧ, бл҃гочести́выхъ роди́телей ѻ҆троча̀ бг҃оизбра́нное: ра́дꙋйсѧ, сокро́вище цѣломꙋ́дрїѧ, бл҃года́тїю свы́ше и҆спо́лненное. Ра́дꙋйсѧ, и҆здѣ́тска къ бг҃ꙋ любо́вїю пламенѣ́вый: ра́дꙋйсѧ, ѿ ю҆́ности къ послꙋша́нїю прилѣжа́вый. Ра́дꙋйсѧ, кро́тостїю и҆ неѕло́бїемъ гдⷭ҇ꙋ подража́вый: ра́дꙋйсѧ, пꙋ́ть дѣ́вства и҆ чистоты̀ и҆збра́вый. Ра́дꙋйсѧ, и҆́ноческагѡ житїѧ̀ всѣ́мъ се́рдцемъ возжела́вый: ра́дꙋйсѧ, всего̀ себѐ на слꙋже́нїе гдⷭ҇еви преда́вый.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
