---
title: "І҆́косъ д҃"
navigation:
  key: akathists-feofan-8
  title: "І҆́косъ д҃"
  parent: akathists-feofan
  order: 8
type: "akathist"
---

## І҆́косъ д҃:

<red>С</red>лы́шавше лю́дїе ѡ҆ вселе́нїи твое́мъ въ пꙋ́стынь вы́шенскꙋю, стека́хꙋсѧ къ тебѣ̀, и҆ почита́юще тѧ̀ па́стырѧ до́браго, проси́ша моли́тисѧ ѡ҆ ни́хъ и҆ ко сп҃се́нїю наста́вити. Мы́ же, вѣ́дѧще сїѐ, прино́симъ ти похвалы̑ сицєвы́ѧ:

<red>Р</red>а́дꙋйсѧ, ꙗ҆́кѡ ѻ҆те́цъ чадолю́бивый па́ствѣ твое́й бы́вый: ра́дꙋйсѧ, непреста́ннѡ ѡ҆ не́й попече́нїе и҆мѣ́вый. Ра́дꙋйсѧ, па́стырю, дꙋ́шꙋ твою̀ за ѻ҆́вцы полага́вый: ра́дꙋйсѧ, неꙋста́ннѡ сп҃се́нїю и҆́хъ содѣ́йствовавый. Ра́дꙋйсѧ, тишинꙋ̀ и҆ бг҃омы́слїе наипа́че возлюби́вый: ра́дꙋйсѧ, бл҃го́ю во́лею себѐ ѿ мі́ра затвори́вый. Ра́дꙋйсѧ, и҆́нокѡвъ любвеѻби́льный наста́вниче: ра́дꙋйсѧ, ѡ҆би́тели вы́шенскїѧ неꙋгаси́мый свѣти́льниче.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
