---
title: "І҆́косъ а҃і"
navigation:
  key: akathists-feofan-22
  title: "І҆́косъ а҃і"
  parent: akathists-feofan
  order: 22
type: "akathist"
---

## І҆́косъ а҃і:

<red>С</red>вѣтоза́рное житїѐ твоѐ, преди́вный затво́рниче, не скры́сѧ ѿ и҆́щꙋщихъ пра́вды бж҃їѧ: бл҃гі́й же коне́цъ твой, безмѧте́жный и҆ ми́рный, показа́ тѧ и҆́стинный сосꙋ́дъ бж҃їѧ бл҃года́ти. Мы́ же є҆ди́ными ѹ҆сты̀ со ѹ҆миле́нїемъ глаго́лемъ ти:

<red>Р</red>а́дꙋйсѧ, чистоты̀ дꙋше́вныѧ и҆ тѣле́сныѧ сосꙋ́де бл҃гослове́нный: ра́дꙋйсѧ, до конца̀ гдⷭ҇ꙋ послꙋжи́вый. Ра́дꙋйсѧ, по кончи́нѣ твое́й бл҃же́нства вѣ́чнагѡ ѹ҆досто́ивыйсѧ: ра́дꙋйсѧ, црⷭ҇твїе бж҃їе наслѣ́довавый. Ра́дꙋйсѧ, ѡ҆би́тели вы́шенскїѧ ди́вное ѹ҆краше́нїе: ра́дꙋйсѧ, землѝ тамбо́вскїѧ и҆ ша́цкїѧ просвѣще́нїе. Ра́дꙋйсѧ, па́ствы рѧза́нскїѧ похвало̀ и҆ ра́дованїе: ра́дꙋйсѧ, дꙋ́шъ на́шихъ попече́нїе.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
