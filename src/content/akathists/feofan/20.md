---
title: "І҆́косъ і҃"
navigation:
  key: akathists-feofan-20
  title: "І҆́косъ і҃"
  parent: akathists-feofan
  order: 20
type: "akathist"
---

## І҆́косъ і҃:

<red>С</red>тѣна̀ и҆ защище́нїе ста́да хрⷭ҇то́ва ѿ волкѡ́въ, гꙋбѧ́щихъ є҆̀, ꙗ҆ви́шасѧ бг҃омꙋ̑драѧ писа̑нїѧ твоѧ̑, ст҃и́телю бж҃їй, и҆́миже ѡ҆гражда́еши вѣ́рныхъ на пꙋтѝ ко сп҃се́нїю. Мы́ же, просвѣща́емїи ѹ҆че́ньми твои́ми, бл҃гоговѣ́йно взыва́емъ тѝ си́це:

<red>Р</red>а́дꙋйсѧ, пра́вило вѣ́ры: ра́дꙋйсѧ, наста́вниче премꙋ́дрый. Ра́дꙋйсѧ, ѹ҆чи́телю бл҃гоче́стїѧ: ра́дꙋйсѧ, и҆скорени́телю нече́стїѧ. Ра́дꙋйсѧ, свѣти́льниче пресвѣ́тлый: ра́дꙋйсѧ, проповѣ́дниче дерзнове́нный. Ра́дꙋйсѧ, ꙗ҆́кѡ сѣ́ѧтель до́брый ни́вꙋ хрⷭ҇то́вꙋ воздѣ́лавый: ра́дꙋйсѧ, ꙗ҆́кѡ ко́кошъ, ча̑да твоѧ̑ ѡ҆хранѧ́ѧй.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
