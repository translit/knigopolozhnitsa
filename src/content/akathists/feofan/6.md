---
title: "І҆́косъ г҃"
navigation:
  key: akathists-feofan-6
  title: "І҆́косъ г҃"
  parent: akathists-feofan
  order: 6
type: "akathist"
---

## І҆́косъ г҃:

<red>И҆</red>мѣ́ѧй въ се́рдцѣ твое́мъ є҆ди́наго гдⷭ҇а, ты̀, ѹ҆го́дниче бж҃їй, съ ра́достїю ве́лїею всѧ̑ сокрѡ́вища дꙋшѝ твоеѧ̀ и҆ ра́зꙋма на слꙋже́нїе цр҃кви ст҃ѣ́й ѿда́лъ є҆сѝ, ѹ҆чѧ̀ и҆ наставлѧ́ѧ всѧ̑ прибѣга́ющыѧ къ тебѣ̀. Мы́ же, ѹ҆блажа́юще трꙋды̀ твоѧ̑, вопїе́мъ ти си́це:

<red>Р</red>а́дꙋйсѧ, ве́лїею мꙋ́дростїю гдⷭ҇емъ напое́нный: ра́дꙋйсѧ, въ трꙋдѣ́хъ подви́жничества и҆спыта́нный. Ра́дꙋйсѧ, а҆рхїере́ю, бг҃омъ и҆збра́нный: ра́дꙋйсѧ, моли́твенниче ѡ҆ на́съ ко гдⷭ҇ꙋ неꙋста́нный. Ра́дꙋйсѧ, ст҃и́тельскагѡ са́на сми́ренный носи́телю: ра́дꙋйсѧ, бг҃омꙋ́дрїѧ вѣ́рный ѹ҆чи́телю. Ра́дꙋйсѧ, дꙋшевре́дныхъ раско́лѡвъ и҆скорени́телю: ра́дꙋйсѧ, вѣ́ры правосла́вныѧ ревни́телю.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
