---
title: "І҆́косъ з҃"
navigation:
  key: akathists-feofan-14
  title: "І҆́косъ з҃"
  parent: akathists-feofan
  order: 14
type: "akathist"
---

## І҆́косъ з҃:

<red>Н</red>о́ваго подви́жника и҆ ѹ҆го́дника хрⷭ҇то́ва, смире́нїѧ и҆ кро́тости и҆спо́лненнаго, ви́дѧще тѧ̀ лю́дїе, съ наде́ждею ѹ҆стреми́шасѧ въ пꙋ́стынь вы́шенскꙋю, ча́юще твоеѧ̀ бл҃года́тныѧ по́мощи. Та́кожде и҆ мы̀, по́мощи ѿ тебє̀ просѧ́ще, вопїе́мъ тѝ такѡва́ѧ:

<red>Р</red>а́дꙋйсѧ, кро́тостїю дꙋ́ха твоегѡ̀ мнѡ́гїѧ къ бг҃ꙋ ѡ҆брати́вый: ра́дꙋйсѧ, ѹ҆мы̀ помрачє́нныѧ просвѣти́вый. Ра́дꙋйсѧ, чистотꙋ̀ а҆́гг҃льскꙋю на землѝ стѧжа́вый: ра́дꙋйсѧ, стра́ждꙋщыѧ твое́ю любо́вїю ѹ҆врачева́вый. Ра́дꙋйсѧ, неѕло́бїѧ ди́вный наста́вниче: ра́дꙋйсѧ, бл҃гоче́стїѧ всесвѣ́тлый свѣти́льниче. Ра́дꙋйсѧ, къ покаѧ́нїю всѣ́хъ призыва́ѧй: ра́дꙋйсѧ, по́мощи твоеѧ̀ просѧ́щихъ не ѡ҆ставлѧ́ѧй.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
