---
title: "І҆́косъ в҃і"
navigation:
  key: akathists-feofan-24
  title: "І҆́косъ в҃і"
  parent: akathists-feofan
  order: 24
type: "akathist"
---

## І҆́косъ в҃і:

<red>П</red>ою́ще по́двиги твоѧ̑, со ѹ҆пова́нїемъ припа́даемъ къ чєстны́мъ моще́мъ твои̑мъ <red>[</red><rubric class="inline">и҆лѝ:</rubric> і҆кѡ́нѣ твое́й<red>]</red>, ст҃и́телю бж҃їй, и҆ мо́лимъ тѧ̀, нбⷭ҇наго покрови́телѧ на́шего и҆ вели́каго ѡ҆ на́съ предста́телѧ пред̾ престо́ломъ гдⷭ҇а сла́вы, ѹ҆миле́ннѡ взыва́юще:

<red>Р</red>а́дꙋйсѧ, ѹ҆го́дниче бж҃їй преизрѧ́дный: ра́дꙋйсѧ, подви́жниче хрⷭ҇то́въ преди́вный. Ра́дꙋйсѧ, предста́телю крѣ́пкїй на тѧ̀ ѹ҆пова́ющихъ: ра́дꙋйсѧ, застꙋ́пниче ско́рый тѧ̀ призыва́ющихъ. Ра́дꙋйсѧ, дрꙋ́же хрⷭ҇то́въ и҆ люби́миче бж҃їй: ра́дꙋйсѧ, хода́таю те́плый сп҃сенїѧ дꙋ́шъ на́шихъ. Ра́дꙋйсѧ, цѣломꙋ́дренныхъ ѹ҆се́рдный храни́телю: ра́дꙋйсѧ, въ ско́рбехъ на́шихъ ѹ҆тѣ́шителю.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
