---
title: "І҆́косъ ѕ҃"
navigation:
  key: akathists-feofan-12
  title: "І҆́косъ ѕ҃"
  parent: akathists-feofan
  order: 12
type: "akathist"
---

## І҆́косъ ѕ҃:

<red>В</red>озсїѧ̀, ꙗ҆́кѡ ѕвѣзда̀ пресвѣ́тлаѧ, мꙋ́дрость твоѧ̀, ди́вный слꙋжи́телю хрⷭ҇то́въ: бж҃їимъ бо и҆зволе́нїемъ и҆з̾ затво́ра, тѧ̀ сокры́вшагѡ, ꙗ҆ви́шасѧ пото́цы живы́хъ слове́съ твои́хъ и҆ ѿкры́сѧ цѣльбоно́сный и҆сто́чникъ бл҃года́тныхъ ѹ҆че́нїй, ѹ҆толѧ́ѧй всѧ́каго жа́ждꙋщаго и҆ съ вѣ́рою къ немꙋ̀ припа́дающаго. Мы́ же взыва́емъ ти си́це:

<red>Р</red>а́дꙋйсѧ, ѹ҆стна́ми твои́ми мꙋ́дрость бж҃їю вѣща́вый: ра́дꙋйсѧ, є҆́ю же жа́ждꙋщыѧ напои́вый. Ра́дꙋйсѧ, въ по́двизѣхъ и҆́ноческагѡ житїѧ̀ неꙋтоми́мый: ра́дꙋйсѧ, сто́лпе правосла́вїѧ непоколеби́мый. Ра́дꙋйсѧ, ѡ҆бы́чаєвъ грѣхо́вныхъ мꙋ́дрый и҆скорени́телю: ра́дꙋйсѧ, къ добродѣ́тели неꙋста́нный води́телю. Ра́дꙋйсѧ, дꙋ́шъ на́шихъ цѣли́телю: ра́дꙋйсѧ, бл҃гоче́стїѧ на́шегѡ ѡ҆корми́телю.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
