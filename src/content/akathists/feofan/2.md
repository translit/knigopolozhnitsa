---
title: "І҆́косъ а҃"
navigation:
  key: akathists-feofan-2
  title: "І҆́косъ а҃"
  parent: akathists-feofan
  order: 2
type: "akathist"
---

## І҆́косъ а҃:

<red>А҆́</red>гг҃льскїѧ чистоты̀ взыскꙋ́ѧ и҆ ве́лїю любо́вь ко гдⷭ҇ꙋ и҆мѣ́ѧ, по́двигъ и҆́ноческагѡ житїѧ̀ под̾ѧ́лъ є҆сѝ, ст҃и́телю преди́вный: мꙋ́дрости же да́ръ, ѿ гдⷭ҇а тѝ да́нный, стори́цею ѹ҆мно́живъ, лю́демъ во сп҃се́нїе послꙋжи́лъ є҆сѝ. Сегѡ̀ ра́ди и҆ мы̀ съ любо́вїю вопїе́мъ тѝ:

<red>Р</red>а́дꙋйсѧ, па́че всегѡ̀ земна́гѡ гдⷭ҇а возлюби́вый: ра́дꙋйсѧ, на него̀ є҆ди́наго всѐ ѹ҆пова́нїе возложи́вый. Ра́дꙋйсѧ, ѿ младе́нчества се́рдце своѐ гдⷭ҇еви преда́вый: ра́дꙋйсѧ, ѿ ю҆́ности ра́зꙋмъ сво́й бж҃їею премꙋ́дростїю напита́вый. Ра́дꙋйсѧ, а҆́гг҃льскагѡ житїѧ̀ ревни́телю: ра́дꙋйсѧ, дх҃а ст҃а́гѡ стѧжа́телю. Ра́дꙋйсѧ, на лови́твꙋ человѣ́кѡвъ бг҃омъ пред̾избра́нный: ра́дꙋйсѧ, ꙗ҆́кѡ лꙋчеза́рный свѣти́льникъ, гдⷭ҇емъ возжже́нный.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
