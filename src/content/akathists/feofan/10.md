---
title: "І҆́косъ є҃"
navigation:
  key: akathists-feofan-10
  title: "І҆́косъ є҃"
  parent: akathists-feofan
  order: 10
type: "akathist"
---

## І҆́косъ є҃:

<red>В</red>и́дѣвше бра́тїѧ тѧ̀ во смире́нїи и҆ кро́тости по́двигъ и҆́ноческїй соверша́юща, прихожда́хꙋ къ тебѣ̀ и҆ назида́хꙋсѧ. Та́кожде и҆ мы̀, почита́юще тѧ̀ и҆́стиннаго и҆збра́нника бж҃їѧ, вопїе́мъ сицєва́ѧ:

<red>Р</red>а́дꙋйсѧ, и҆сто́чниче любвѐ ко гдⷭ҇ꙋ неизсѧка́емый: ра́дꙋйсѧ, кла́дезю смире́нїѧ и҆ кро́тости, жа́ждꙋщихъ напаѧ́ѧй. Ра́дꙋйсѧ, жи́тнице, пи́щею дꙋхо́вною всѣ́хъ насыща́ющаѧ: ра́дꙋйсѧ, свѣщѐ, свѣ́томъ вѣ́ры ѡ҆зарѧ́ющаѧ. Ра́дꙋйсѧ, воздержа́нїѧ до́брый рачи́телю: ра́дꙋйсѧ, сп҃се́нїѧ дꙋ́шъ ѹ҆се́рдный попечи́телю. Ра́дꙋйсѧ, правосла́вїѧ проповѣ́дниче неꙋста́нный: ра́дꙋйсѧ, крі́не ра́йскїй, въ пꙋсты́ни процвѣ́тшїй.

<red>Р</red>а́дꙋйсѧ, ст҃и́телю ѳеофа́не, премꙋ́дрый ѹ҆чи́телю и҆ хрⷭ҇тїа́нскагѡ житїѧ̀ наста́вниче.
