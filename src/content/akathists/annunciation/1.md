---
title: "Конда́къ а҃"
navigation:
  key: akathists-annunciation-1
  title: "Конда́къ а҃"
  parent: akathists-annunciation
  order: 1
type: "akathist"
---

## Конда́къ а҃:

<red>И҆</red>збра́нной въ предвѣ́чномъ совѣ́тѣ бг҃оѻтрокови́цѣ мр҃і́и, послꙋжи́ти ве́лїю та́инствꙋ бг҃овоплоще́нїѧ, сїѧ́ющей дѣ́вственной чⷭ҇тото́ю па́че вы́сшїѧ нб҃сныѧ чⷭ҇тоты, бл҃гоговѣ́йныѧ пѣ́нїѧ принесе́мъ тебѣ̀, бцⷣѣ, ѡ҆ всера́достномъ ѿ а҆рха́гг҃ла бл҃говѣ́щенїи твое́мъ. Ты́ же, ꙗ҆́кѡ ѡ҆бра́дованнаѧ и҆ ра́дость па́дшимъ лю́дємъ пода́ти могꙋ́щаѧ, и҆зба́ви на́съ ѿ всѧ̑кихъ бѣ́дъ и҆ грѣхо́вныѧ печа́ли, и҆ возведѝ на́съ къ нб҃снѣй ра́дости, да съ гаврїи́ломъ вопїе́мъ тебѣ̀:

<red>Р</red>а́дꙋйсѧ, блгⷣтнаѧ, гдⷭ҇ь съ тобо́ю.
