---
title: "Конда́къ є҃"
navigation:
  key: akathists-annunciation-9
  title: "Конда́къ є҃"
  parent: akathists-annunciation
  order: 9
type: "akathist"
---

## Конда́къ є҃:

<red>Б</red>г҃одꙋхнове́нныѧ глаго́лы а҆рха́гг҃ловы слы́шавше, прест҃а́ѧ дв҃а смꙋти́сѧ па́че бы́вшагѡ, занѐ ті́и рождество̀ є҆́й возвѣща́хꙋ. Сегѡ̀ ра́ди речѐ ко а҆рхїстрати́гꙋ: глаго́ли мнѣ̀ ꙗ҆́вственнѣйше, ка́кѡ зачнꙋ̀, дв҃а сꙋ́щи ѻ҆трокови́ца бра́кꙋ неприча́стнаѧ. Ка́кѡ бꙋ́детъ сїѐ, и҆дѣ́же мꙋ́жа не зна́ю; ка́кѡ ѹ҆́бѡ глаго́леши, ꙗ҆́кѡ ро́ждꙋ, бою́сѧ є҆да̀ ле́сть глаго́леши; сїѧ̀ речѐ не невѣ́рїѧ ра́ди, но ꙗ҆́кѡ не вѣ́дѣ, ка́кѡ мо́жетъ роди́ти, є҆стества̀ зако́ны превосше́дши. Сегѡ̀ ра́ди речѐ ко а҆́гг҃лꙋ: скажѝ мѝ ѻ҆́бразъ рожде́нїѧ, во є҆́же не повреди́тисѧ дѣ́вствꙋ моемꙋ̀, и҆ тогда̀ ѡ҆брѧ́щеши се́рдце моѐ къ бж҃їю и҆зволе́нїю гото́вое, да съ ра́достїю воспою̀ бг҃ꙋ: <red>А҆</red>ллилꙋ́їа.
