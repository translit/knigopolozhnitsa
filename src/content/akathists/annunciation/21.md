---
title: "Конда́къ а҃і"
navigation:
  key: akathists-annunciation-21
  title: "Конда́къ а҃і"
  parent: akathists-annunciation
  order: 21
type: "akathist"
---

## Конда́къ а҃і:

<red>П</red>ѣ́нїе всеꙋмиле́нное принесла̀ є҆сѝ, пречⷭ҇таѧ, є҆гда̀ по ѿше́ствїи а҆рха́гг҃ловѣ посѣти́ла є҆сѝ пра́веднꙋю є҆лїсаве́тꙋ ю҆́жикꙋ твою̀ и҆ возвѣсти́ла є҆й ра́дость бл҃говѣ́щенїѧ, въ весе́лїи дꙋ́ха, глаго́люще: вели́читъ дꙋша̀ моѧ̀ гдⷭ҇а и҆ возра́довасѧ дꙋ́хъ мо́й ѡ҆ бз҃ѣ сп҃се мое́мъ. Ꙗ҆́кѡ призрѣ̀ на смире́нїе рабы̀ своеѧ̀, се́ бо ѿны́нѣ ѹ҆бл҃жа́тъ мѧ̑ всѝ ро́ди. Сїѐ посѣще́нїе твоѐ возвеселѝ пра́веднꙋю є҆лїсаве́тꙋ и҆ взыгра́сѧ ѿ ра́дости младе́нецъ і҆ѡа́ннъ во чре́вѣ є҆ѧ̀, и҆ и҆спо́лнисѧ дх҃а ст҃а є҆лїсаве́тъ, и҆ речѐ: ѿкꙋ́дꙋ мнѣ̀ сїѐ, да прїи́де мт҃и гдⷭ҇а моегѡ̀ ко мнѣ̀. Да взыгра́етсѧ ны́нѣ и҆ на́шъ дꙋ́хъ, ѡ҆щꙋща́ющи въ де́нь бл҃говѣ́щенїѧ твоегѡ̀ ра́дость посѣще́нїѧ твоегѡ̀. Сегѡ̀ ра́ди съ є҆лїсаве́тою возопїе́мъ тебѣ̀: бл҃гослове́на ты̀ въ жена́хъ и҆ бл҃гослове́нъ пло́дъ чре́ва твоегѡ̀, є҆мꙋ̀ же вы́нꙋ да пое́мъ всѝ: <red>А҆</red>ллилꙋ́їа.
