---
title: "Конда́къ з҃"
navigation:
  key: akathists-annunciation-13
  title: "Конда́къ з҃"
  parent: akathists-annunciation
  order: 13
type: "akathist"
---

## Конда́къ з҃:

<red>Х</red>отѧ́щи вѣ́ровати стра́шнѣй та́йнѣ а҆рха́гг҃ломъ возвѣще́нной, прест҃а́ѧ дв҃а ѻ҆ба́че смꙋти́сѧ промышлѧ́ющи высоты̑ сїѧ̑ вели́чество, и҆ всѧ̑ стыдѧ́щисѧ, глаго́лаше: рцы̀ мѝ, гаврїи́ле, и҆́стиннѣйшаѧ, ка́кѡ нетлѣ́ннѣй бы́вши чⷭ҇тотѣ̀ мое́й, ро́ждꙋ съ пло́тїю безпло́тнагѡ; чꙋдеса̀ всегда̀ бы́ша мно́жицею бжⷭ҇твенною си́лою чꙋдодѣ́йствꙋема, дѣ́ва же неискꙋсомꙋ́жнѣ никогда́же родѝ. Сегѡ̀ ра́ди ка́кѡ мо́жетъ всѣ́ми невмѣсти́мый и҆ всѣ́ми неви́димый во чре́во дѣви́чїе всели́тисѧ, є҆́же са́мъ созда̀; рцы̀ мѝ сїѧ̑, да съ вѣ́рою воспою̀ бг҃ꙋ: <red>А҆</red>ллилꙋ́їа.
