---
title: "І҆́косъ і҃"
navigation:
  key: akathists-annunciation-20
  title: "І҆́косъ і҃"
  parent: akathists-annunciation
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ дѣ́вамъ, бцⷣѣ дв҃о, и҆́бо дѣ́вственнѡ ѿ дх҃а ст҃а зача́ла є҆сѝ предвѣ́чнагѡ бг҃а и҆ дв҃а пребыла̀ є҆сѝ и҆ та́кѡ є҆́ѵꙋ ѿ дре́внїѧ печа́ли свободи́ла є҆сѝ. Дне́сь ра́дость бл҃говѣ́щенїѧ, дѣ́вственное торжество̀ и҆ та́инство вели́ко, нача́ло на́шегѡ сп҃се́нїѧ. Дне́сь весели́тсѧ нб҃о и҆ ра́дꙋетсѧ землѧ̀. Сегѡ̀ ра́ди вели́кїй гаврїи́лъ пе́рвый ѿ всеѧ̑ тва̑ри, разꙋмѣ́въ дꙋ́хомъ вели́кое бг҃овоплоще́нїѧ та́инстго, поклони́сѧ со стра́хомъ ве́лїимъ вопло́щьшемꙋсѧ въ дв҃ичей ѹ҆тро́бѣ сп҃сꙋ мі́ра и҆ вопло́щшꙋю пречⷭ҇тꙋю дв҃ꙋ почтѝ подоба́ющимъ поклоне́нїемъ, ꙗ҆́кѡ цр҃и́цꙋ нб҃а и҆ землѝ, и҆ съ бл҃гоговѣ́нїемъ ве́лїимъ воспѣ̀ є҆́й такова́ѧ:

<red>Р</red>а́дꙋйсѧ, высо́кагѡ та́инства воплоще́нїѧ бж҃їѧ пречꙋ́дное соверше́нїе. Ра́дꙋйсѧ, неизрѣ́ченнагѡ составле́нїѧ пло́ти хрⷭ҇то́вой пресла́вное ꙗ҆вле́нїе. Ра́дꙋйсѧ, черто́же безсѣ́меннагѡ ѹ҆невѣ́щенїѧ, въ не́мже творе́цъ всегѡ̀ мі́ра дне́сь вмѣсти́сѧ. Ра́дꙋйсѧ, ковче́же бжⷭ҇твеннагѡ воплоще́нїѧ, и҆́мже ра́дость ве́лїѧ все́й вселе́ннѣй ны́нѣ дарова́сѧ. Ра́дꙋйсѧ, дв҃и́це, бг҃отка́ннꙋю порфѵ́рꙋ ѿ пречⷭ҇тыѧ пло́ти твоеѧ̀ сло́вꙋ бж҃їю и҆стка́вшаѧ. Ра́дꙋйсѧ, ѻ҆трокови́це, нетлѣ́ннꙋю багрѧни́цꙋ ѿ дѣ́вственныхъ крове́й твои́хъ а҆́гнцꙋ бж҃їю взаимода́вшаѧ.

<red>Р</red>а́дꙋйсѧ, блгⷣтнаѧ, гдⷭ҇ь съ тобо́ю.
