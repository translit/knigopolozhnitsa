---
title: "Конда́къ і҃"
navigation:
  key: akathists-annunciation-19
  title: "Конда́къ і҃"
  parent: akathists-annunciation
  order: 19
type: "akathist"
---

## Конда́къ і҃:

<red>С</red>п҃стѝ хотѧ́й мі́ръ, чл҃вѣколю́бецъ гдⷭ҇ь сни́де, ꙗ҆́кѡ до́ждь на рꙋно̀ въ пречⷭ҇тꙋю ѹ҆тро́бꙋ твою̀, ѡ҆ бг҃омт҃и, и҆ а҆́бїе неизрѣче́ннымъ наи́тїемъ ст҃а́гѡ дх҃а содѣ́ѧсѧ недовѣ́домое зача́тїе и҆ превѣ́чное сло́во бж҃їе пло́ть бы́сть и҆ всели́сѧ въ тѧ̀, воспрїѧ́въ ю҆̀ ѿ пречⷭ҇тыхъ крове́й твои́хъ без̾ ѹ҆слажде́нїѧ плотска́гѡ, но не без̾ ѹ҆слажде́нїѧ дꙋхо́внагѡ: тогда̀ бо дв҃и́ческое се́рдце твоѐ бжⷭ҇твеннымъ и҆спо́лнисѧ жела́нїемъ и҆ дꙋ́хъ тво́й горѧ́ще пла́менемъ серафі̑мскїѧ любвѝ, ѹ҆́мъ же ве́сь, а҆́ки внѣ̀ себє̀ бы́въ, въ бз҃ѣ ѹ҆глꙋблѧ́шесѧ. И҆ та́кѡ ѹ҆слажда́ѧсѧ неизрѣ́ченнагѡ бг҃олю́бїѧ сегѡ̀ и҆ ѹ҆́мнагѡ бг҃ови́дѣнїѧ, ты̀ поклони́ласѧ є҆сѝ воплоща́емомꙋ ѿ тебє̀ гдⷭ҇ꙋ твоемꙋ̀ и҆ ра́достнѡ воспѣ́ла є҆сѝ є҆мꙋ̀: <red>А҆</red>ллилꙋ́їа.
