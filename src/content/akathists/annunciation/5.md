---
title: "Конда́къ г҃"
navigation:
  key: akathists-annunciation-5
  title: "Конда́къ г҃"
  parent: akathists-annunciation
  order: 5
type: "akathist"
---

## Конда́къ г҃:

<red>С</red>и́лою бж҃е́ственною ѹ҆крѣплѧ́емый слетѣ̀ съ нб҃сныхъ высѡ́тъ вели́кїй а҆рха́гг҃лъ и҆ въ назаре́тъ гра́дъ прїи́де, и҆ ѡ҆брѣ́те ст҃ꙋ́ю дв҃ꙋ во внꙋ́треннѣмъ черто́гѣ свое́мъ не ѡ҆ жите́йскихъ пекꙋ́щꙋюсѧ, но въ моли́твѣ и҆ чте́нїи кни́жнѣмъ пребыва́ющꙋю. Та́ бо разгнꙋ́въ кни́гꙋ и҆са́їи прⷪ҇ро́ка, чита́ше словеса̀ є҆гѡ̀: сѐ дв҃а во чре́вѣ прїи́метъ и҆ роди́тъ сн҃а и҆ нарекꙋ́тъ и҆́мѧ є҆мꙋ̀ є҆мманꙋ́илъ. И҆ распалѧ́шесѧ серафі̑мскою любо́вїю не то́чїю къ и҆мꙋ́щемꙋ ско́ро прїитѝ хрⷭ҇тꙋ, но и҆ къ дв҃и́цѣ ѻ҆́ной, ꙗ҆́же и҆́мать роди́ти тогѡ̀, и҆ размышлѧ́ше ко́ль неизрѣ́ченнѡ є҆́сть та́инство сїѐ и҆ ко́ль вели́кѡ є҆́сть досто́инство дв҃и́цы то́ѧ, и҆ молѧ́шесѧ, ѡ҆ є҆́же ѹ҆ви́дѣти ю҆̀, и҆ а҆́ще возмо́жнѡ, послѣ́днѣйшею є҆́й бы́ти рабы́нею то́ѧ, да съ ра́достїю воспое́мъ бг҃ꙋ: <red>А҆</red>ллилꙋ́їа.
