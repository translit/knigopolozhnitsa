---
title: "Конда́къ ѳ҃"
navigation:
  key: akathists-annunciation-17
  title: "Конда́къ ѳ҃"
  parent: akathists-annunciation
  order: 17
type: "akathist"
---

## Конда́къ ѳ҃:

<red>В</red>сѧ̑кое є҆стество̀ а҆́гг҃льское ѹ҆диви́сѧ ны́нѣ ѡ҆ тебѣ̀, пречⷭ҇таѧ, слы́шаще ди́вное твоѐ со а҆рха́гг҃ломъ гаврїи́ломъ собесѣ́дованїе и҆ наипа́че моле́нїе твоѐ сїѐ: дꙋ́шꙋ ѡ҆чⷭ҇ти, тѣ́ло ѡ҆ст҃и, цр҃ковь сотворѝ мѧ̀ вмѣсти́тельнꙋ бж҃їю и҆ ски́нїю бг҃оꙋкра́шеннꙋ, да наи́тїемъ прест҃а́гѡ дх҃а сотворю́сѧ хра́мъ ѡ҆дꙋшевле́нъ и҆ мт҃рь чⷭ҇таѧ жи́зни. Є҆гда̀ же по моли́твѣ се́й и҆зрѣкла̀ є҆сѝ и҆з̾ смире́ннагѡ се́рдца твоегѡ̀: сѐ раба̀ гдⷭ҇нѧ, бꙋ́ди мѝ по глаго́лꙋ твоемꙋ̀, да всели́тсѧ бг҃ъ въ мѧ̀, всѧ̑ нбⷭ҇ныѧ си́лы просла́виша бг҃а, ви́дѧще, ꙗ҆́кѡ гото́во се́рдце твоѐ къ прїѧ́тїю бж҃е́ственномꙋ, и҆ со стра́хомъ и҆ съ ра́достїю воспѣ́ша є҆мꙋ̀: <red>А҆</red>ллилꙋ́їа.
