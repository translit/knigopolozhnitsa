---
title: "І҆́косъ в҃"
navigation:
  key: akathists-mosesugrin-4
  title: "І҆́косъ в҃"
  parent: akathists-mosesugrin
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃одꙋхнове́нъ и҆мѣ́ѧ, ѡ҆ прпⷣбне ѻ҆́тче мѡѷсе́е, ди́внымъ смотре́нїемъ бж҃їимъ, є҆гда̀ на рѣцѣ̀ а҆́льтѣ бра́та твоего̀ геѡ́ргїа во́и свѧтопо́лка погꙋби́ша вкꙋ́пѣ со ст҃ы́ми страстоте́рпцами бори́сомъ и҆ глѣ́бомъ, ты́ же є҆ди́нъ и҆зба́вивсѧ ѹ҆бїе́нїѧ, прише́лъ во гра́дъ кі́евъ къ предисла́вѣ сестрѣ̀ ꙗ҆росла́вли и҆ бы́лъ та́мѡ молѧ́сѧ ко гдⷭ҇ꙋ приле́жнѡ, тѣ́мже похвалѧ́юще бг҃а, спа́сшаго тѧ̀, глаго́лемъ тѝ си́це:

<red>Р</red>а́дꙋйсѧ, нача́ло премꙋ́дрости стра́хъ бж҃їй пра́виломъ жи́зни себѣ̀ пред̾избра́вый: ра́дꙋйсѧ, ꙗ҆́кѡ а҆́гг҃ла храни́телѧ николи́же ѡ҆печа́лилъ є҆сѝ. Ра́дꙋйсѧ, лꙋчꙋ̀ бж҃е́ственнагѡ свѣ́та: ра́дꙋйсѧ, бл҃гоꙋха́нный кри́не дѣ́вства и҆ нетлѣ́нїѧ. Ра́дꙋйсѧ, ꙗ҆́кѡ бл҃гоче́стїемъ твои́мъ ѹ҆годи́лъ є҆сѝ хрⷭ҇тꙋ̀ бг҃ꙋ: ра́дꙋйсѧ, къ бцⷣѣ мл҃твенниче на́шъ неꙋсы́пный. Ра́дꙋйсѧ, не́мощей на́шихъ и҆зрѧ́дный цѣле́бниче: ра́дꙋйсѧ, и҆збра́нный сосꙋ́де дх҃а ст҃а́гѡ.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
