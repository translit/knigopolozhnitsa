---
title: "І҆́косъ и҃"
navigation:
  key: akathists-mosesugrin-16
  title: "І҆́косъ и҃"
  parent: akathists-mosesugrin
  order: 16
type: "akathist"
---

## І҆́косъ и҃:

<red>В</red>е́сь бл҃года́тныхъ дарова́нїй и҆спо́лненный, десѧтолѣ́тнымъ безмо́лвїемъ пеще́рнымъ равноа́гг҃льскимъ просїѧ́лъ є҆сѝ свѣ́томъ нбⷭ҇нымъ и҆ сподо́билсѧ є҆сѝ бг҃ови́дѣцъ бы́ти, ѡ҆брѣ́тесѧ бо досто́инъ бл҃же́нства чи́стыхъ се́рдцемъ, прпⷣбне ѻ҆́тче мѡѷсе́е. Сегѡ̀ ра́ди по до́лгꙋ зове́мъ тѝ:

<red>Р</red>а́дꙋйсѧ, ꙗ҆́кѡ тобо́ю гдⷭ҇ь ѿ страсте́й и҆сцѣле́нїе да́рꙋетъ: ра́дꙋйсѧ, бл҃же́нне, за́повѣдь чи́стымъ се́рдцемъ бы́ти вѣ́рно и҆спо́лнивый. Ра́дꙋйсѧ, ꙗ҆́кѡ свѣ́тъ бж҃е́ственный зрѣ́ти сподо́билсѧ є҆сѝ: ра́дꙋйсѧ, ѡ҆ дꙋша́хъ на́шихъ непреста́нный моли́твенниче. Ра́дꙋйсѧ, дре́внихъ ст҃ы́хъ бг҃оно́сныхъ ѻ҆тє́цъ нра́вы себѣ̀ ѹ҆сво́ивый: ра́дꙋйсѧ, высо́каѧ прпⷣбныхъ похвало̀. Ра́дꙋйсѧ, во смире́нїи ѕѣлѡ̀ преꙋспѣва́ѧй: ра́дꙋйсѧ, ꙗ҆́кѡ ѹ҆спе́нїе твоѐ прославлѧ́етъ ст҃а́ѧ цр҃ковь.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
