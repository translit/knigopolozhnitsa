---
title: "І҆́косъ ѕ҃"
navigation:
  key: akathists-mosesugrin-12
  title: "І҆́косъ ѕ҃"
  parent: akathists-mosesugrin
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ въ бре́нной пло́ти свѣ́томъ нбⷭ҇нымъ, глаго́лѧ слова̀ є҆ѵⷢ҇льскїѧ: не ѡ҆жени́выйсѧ пече́тсѧ ѡ҆ гдⷭ҇нихъ, ка́кѡ ѹ҆годи́ти гдⷭ҇еви. Тѣ́мъ же вопїе́мъ тѝ:

<red>Р</red>а́дꙋйсѧ, ѻ҆́тче, свѣ́томъ добродѣ́телей твои́хъ мі́ръ ѡ҆зари́вый: ра́дꙋйсѧ, ѻ҆́гнь любвѐ хрⷭ҇то́вы въ себѐ носи́вый. Ра́дꙋйсѧ, въ бѣда́хъ ско́рый помо́щниче: ра́дꙋйсѧ, а҆́гг҃льское житїѐ ꙗ҆влѧ́ѧй. Ра́дꙋйсѧ, не приложи́вый се́рдца къ земно́мꙋ наслажде́нїю: радꙋ́сѧ, мл҃твенниче ѡ҆ чтꙋ́щихъ ст҃ꙋ́ю па́мѧть твою̀. Ра́дꙋйсѧ, поко́ѧ вѣ́чнаго дости́гнꙋвый: ра́дꙋйсѧ, неизрече́нныхъ бла̑гъ наслѣ́дниче.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
