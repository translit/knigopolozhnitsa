---
title: "І҆́косъ є҃"
navigation:
  key: akathists-mosesugrin-10
  title: "І҆́косъ є҃"
  parent: akathists-mosesugrin
  order: 10
type: "akathist"
---

## І҆́косъ є҃:

<red>В</red>и́дѧ вра́гъ ро́да чл҃вѣ́ческагѡ чⷭ҇тое и҆ ст҃о́е житїѐ твоѐ, па́че распалѧ́етъ вдовꙋ̀, ꙗ҆́же ѻ҆блече́ тѧ въ ри̑зы многоцє́нныѧ, и҆ сла́дкими бра́шны пита́ше, безстꙋ́дно влача́ше на дѣ́ло непотре́бное, ты́ же, ѻ҆́тче ст҃ы́й, прилежа́ше па́че постꙋ̀ и҆ мл҃твѣ. Сегѡ̀ ра́ди воспѣва́емъ си́це:

<red>Р</red>а́дꙋйсѧ, до́брый во́ине хрⷭ҇то́въ: ра́дꙋйсѧ, ст҃ы́ѧ цр҃кве похвало̀ и҆ ра́дованїе. Ра́дꙋйсѧ, да́рами бл҃года́тными преиспо́лненный: ра́дꙋйсѧ, не сло́вомъ то́чїю, но мно́жае па́че дѣ́ломъ на́съ поꙋча́ѧй. Ра́дꙋйсѧ, разли́чными напа́стьми и҆ и҆скꙋше́ньми ѡ҆тѧгче́нныхъ ско́ро посо́бствꙋющїй: ра́дꙋйсѧ, и҆збра́нниче хрⷭ҇то́въ, чꙋдесы̀ свидѣ́тельствованный. Ра́дꙋйсѧ, въ по́двигахъ земно́е тече́нїе соверши́вый: ра́дꙋйсѧ, сподо́бившїйсѧ зрѣ́ти сла́вꙋ бж҃їю.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
