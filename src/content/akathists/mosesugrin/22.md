---
title: "І҆́косъ а҃і"
navigation:
  key: akathists-mosesugrin-22
  title: "І҆́косъ а҃і"
  parent: akathists-mosesugrin
  order: 22
type: "akathist"
---

## І҆́косъ а҃і:

<red>С</red>вѣтопода́тельномꙋ свѣти́льникꙋ подѡ́бны честны̑ѧ и҆ цѣльбонѡ́сныѧ мо́щы твоѧ̑, досточꙋ́дне ѻ҆́тче мѡѷсе́е, свѣ́тъ бо невече́рнїй возсїѧва́етъ ѿ ни́хъ чре́з̾ чꙋдесы̀ ѻ҆би̑льныѧ. Тѣ́мъ же ѿ любвѐ серде́чныѧ восклица́емъ тебѣ̀ ра́достно:

<red>Р</red>а́дꙋйсѧ, сме́ртїю вре́менной преше́дый въ живо́тъ вѣ́чный: ра́дꙋйсѧ, і҆ѡа́нна многострада́льнагѡ чꙋде́сно ѹ҆врачева́вый. Ра́дꙋйсѧ, кри́не возраще́нный на землѝ длѧ ра́йскихъ селе́нїй: ра́дꙋйсѧ, дѣ́лателю до́брый виногра́да нбⷭ҇нагѡ. Ра́дꙋйсѧ, ма́слино многопло́днаѧ са́да і҆и҃сова: ра́дꙋйсѧ, прпⷣбныхъ печер́скихъ ѻ҆ц҃є́въ велича́нїе. Ра́дꙋйсѧ, ти́хое приста́нище ѡ҆бꙋрева́емыхъ страстьмѝ: ра́дꙋйсѧ, во все́мъ мі́рѣ бг҃омъ просла́вленный.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
