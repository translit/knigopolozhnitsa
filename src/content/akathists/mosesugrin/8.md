---
title: "І҆́косъ д҃"
navigation:
  key: akathists-mosesugrin-8
  title: "І҆́косъ д҃"
  parent: akathists-mosesugrin
  order: 8
type: "akathist"
---

## І҆́косъ д҃:

<red>С</red>лы́шавше и҆ ви́дѣвше ст҃о́е житїѐ твоѐ, ѹ҆дивлѧ́хꙋсѧ си́лѣ бл҃года́ти, и҆зъ ѹ҆́стъ твои́хъ и҆сходѧ́щей, и҆ прославлѧ́хꙋ бг҃а, сегѡ̀ ра́ди и҆ мы̀ ра́достно ѹ҆бл҃жа́емъ тѧ̀:

<red>Р</red>а́дꙋйсѧ, ди́вный и҆збра́нниче бж҃їй: ра́дꙋйсѧ, сꙋ́етнꙋю сла́вꙋ ми́ра сего̀ во ѹ҆ме́ты вмѣни́вый. Ра́дꙋйсѧ, за сладча́йшаго і҆и҃са дꙋ́шꙋ твою̀ положи́вый: ра́дꙋйсѧ, ѹ҆ прⷭ҇то́ла бж҃їѧ предстоѧ́й съ го́рними си́лами. Ра́дꙋйсѧ, на высотꙋ̀ безстра́стїѧ возше́дый: ра́дꙋйсѧ, прпⷣбне ѻ҆́тче, въ терпѣ́нїи неѡдолѣ́нный. Ра́дꙋйсѧ, свѣ́та невече́рнѧго прича́стниче: ра́дꙋйсѧ, ве́лїю бл҃года́ть ѿ гдⷭ҇а стѧжа́вый.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
