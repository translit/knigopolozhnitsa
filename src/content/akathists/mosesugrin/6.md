---
title: "І҆́косъ г҃"
navigation:
  key: akathists-mosesugrin-6
  title: "І҆́косъ г҃"
  parent: akathists-mosesugrin
  order: 6
type: "akathist"
---

## І҆́косъ г҃:

<red>И҆</red>мѣ́ѧ бл҃гопрїѧ́тнꙋю по бл҃гоче́стїи ре́вность, бы́лъ є҆сѝ и҆скꙋша́емь ѿ нѣ́кїѧ жены̀ млады́ѧ, и҆мꙋ́щей бога́тство мно́гое, є҆ѧ́ же мꙋ́жъ съ болесла́вомъ и҆ды́й не возврати́сѧ: та̀ ѹ҆́бо прїе́мши во ѹ҆́мъ ви́дѣнїѧ, добро́тꙋ ѹ҆ѧзви́сѧ вожделѣ́нїемъ плотски́мъ къ прпⷣбномꙋ, ѻ҆́нъ же всѧ̑ терпѧ̀ молѧ́шесѧ. Семꙋ̀ ѹ҆́бо бл҃гого́вѣйно ѹ҆дивлѧ́ющесѧ, съ ра́достїю вопїе́мъ тебѣ̀:

<red>Р</red>а́дꙋйсѧ, ѿ мла́да во́зраста вда́вый себѐ на слꙋже́нїе гдⷭ҇ꙋ: ра́дꙋйсѧ, того̀ є҆ди́наго па́че всегѡ̀ возлюби́вый. Ра́дꙋйсѧ, пло́ть дꙋ́хꙋ покори́вый: ра́дꙋйсѧ, всѧ̑ по бз҃ѣ терпѣ́ти и҆зво́ливый. Ра́дꙋйсѧ, кѡ́зни вдовы̀ бо́дрѡ ѿрази́вый: ра́дꙋйсѧ, тѣ́снымъ пꙋте́мъ є҆ѵⷢ҇льскимъ ше́ствовавый. Ра́дꙋйсѧ, кїево-пече́рскїѧ ла́ѵры сщ҃е́нное ѹ҆крашенїе: ра́дꙋйсѧ, ꙗ҆́кѡ тобо́ю гдⷭ҇ь прославлѧ́етсѧ.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
