---
title: "І҆́косъ в҃і"
navigation:
  key: akathists-mosesugrin-24
  title: "І҆́косъ в҃і"
  parent: akathists-mosesugrin
  order: 24
type: "akathist"
---

## І҆́косъ в҃і:

<red>П</red>ою́ще равноа́гг҃льское житїѐ твоѐ, ѹ҆бл҃жа́емъ тѧ̀, ѻ҆́тче мѡѷсе́е, ꙗ҆́кѡ моли́твенника ѡ҆ на́съ пре́дъ гдⷭ҇емъ, застꙋ́пника и҆ наста́вника ко сп҃се́нїю, и҆ со ѹ҆миле́нїемъ возглаша́емъ тѝ такова̑ѧ:

<red>Р</red>а́дꙋйсѧ, ѡ҆ мі́рѣ моли́твенниче преизрѧ́дне: ра́дꙋйсѧ, не то́чїю и҆́нокѡмъ, но и҆ мїрѧ́нѡмъ пꙋ́ть къ нб҃ꙋ ѡ҆зарѧ́ющий. Ра́дꙋйсѧ, всѣ́хъ сердца̀ любо́вїю твое́ю къ себѣ̀ привлека́ющїй: ра́дꙋйсѧ, мно́жествомъ чꙋде́съ ѿ бг҃а просла́вленный. Ра́дꙋйсѧ, стра́нниче, ѻ҆те́чествїѧ нбⷭ҇наго дости́гнꙋвый: ра́дꙋйсѧ, терпе́нїемъ скорбе́й дре́внемꙋ і҆ѡ́вꙋ подража́вый. Ра́дꙋйсѧ, во и҆скꙋше́нїѧхъ при́сный помо́щниче: ра́дꙋйсѧ, мѵ́ро цѣле́бное бж҃їѧ бл҃года́ти. Ра́дꙋйсѧ, ѡ҆ тебѣ́ бо ра́дꙋютсѧ а҆́гг҃ли и҆ бг҃а сла́вѧтъ человѣ́цы.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
