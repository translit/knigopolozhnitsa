---
title: "І҆́косъ з҃"
navigation:
  key: akathists-mosesugrin-14
  title: "І҆́косъ з҃"
  parent: akathists-mosesugrin
  order: 14
type: "akathist"
---

## І҆́косъ з҃:

<red>Н</red>о́вое показа̀ ѕло̀ ѻ҆́наѧ лꙋка́ваѧ жена̀ є҆гда̀ въ безꙋ́мїи свое́мъ ѡ҆скопи́ти тѧ̀ повелѣ́ла, ты́ же ꙗ҆́кѡ ме́ртв лежа́лъ є҆сѝ ѿ тече́нїѧ кро́ве, є҆два̀ ма́ло въ себѣ̀ дыха́нїѧ и҆мѣ́ѧ. Бл҃гоговѣ́йнѣ ѹ҆́бо вспомина́ѧ долготерпѣ́нїе твоѐ, блажи́мъ тѧ̀ похвала́ми си́ми:

<red>Р</red>а́дꙋйсѧ, ꙗ҆́кѡ ѻ҆́гнь любвѐ къ бг҃ꙋ въ се́рдце твое́мъ непреста́ннѡ сохрани́вый: ра́дꙋйсѧ, бо́дрости и҆ трезвѣ́нїѧ предо́брый ѹ҆чи́телю. Ра́дꙋйсѧ, вѣ́рныхъ ко сп҃се́нїю наставлѧ́ющїй: ра́дꙋйсѧ, твердѣ́е а҆дама́нта въ терпѣ́нїи ꙗ҆ви́выйсѧ, и҆́бо кро́вїю твое́ю, ꙗ҆́кѡ багрѧни́цею цр҃ковь ѹ҆краси́сѧ. Ра́дꙋйсѧ, къ прпⷣбномꙋ а҆нтѡ́нїю рабо́тати гдⷭ҇еви прише́дый: ра́дꙋйсѧ, покори́вый во́лю свою̀ во́лѣ ѻ҆ц҃а̀ нбⷭ҇нагѡ.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
