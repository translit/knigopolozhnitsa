---
title: "І҆́косъ і҃"
navigation:
  key: akathists-mosesugrin-20
  title: "І҆́косъ і҃"
  parent: akathists-mosesugrin
  order: 20
type: "akathist"
---

## І҆́косъ і҃:

<red>С</red>тѣно́ю терпѣ́нїѧ ѡ҆гради́всѧ, цр҃ѧ̀ нбⷭ҇нагѡ хрⷭ҇та̀ вѣ́рный слꙋжи́тель бы́лъ є҆сѝ, житїѐ твоѐ тѣ́сною стезе́ю проше́лъ є҆сѝ. Мы́ же чтꙋ́ще любо́вїю па́мѧть твоегѡ̀ преставле́нїѧ и҆ моще́й твои́хъ честны́хъ ѡ҆брѣ́тенїѧ, ѹ҆блажа́емъ тѧ̀, вопїю́ще такова̑ѧ:

<red>Р</red>а́дꙋйсѧ, пресла́вный на́шъ застꙋ́пниче: ра́дꙋйсѧ, предварѧ́ющїй прошє́нїѧ призыва́ющихъ тѧ̀ во и҆скꙋше́нїѧхъ. Ра́дꙋйсѧ, мно́гими скорбьмѝ въ ра́дость гдⷭ҇а вше́дый: ра́дꙋйсѧ, сле́зъ и҆злїѧ́ньми дꙋ́шꙋ твою̀ ѡ҆мы́вый. Ра́дꙋйсѧ, ꙗ҆́кѡ сло́во а҆пⷭ҇льское: любы̀ долготе́рпитъ, и҆спо́лнивый. Ра́дꙋйсѧ, бл҃же́нство ра́йское со ст҃ы́ми ѹ҆наслѣ́довавый: ра́дꙋйсѧ, бг҃оꙋго́днымъ житїе́мъ вѣ́рꙋ ѹ҆тверди́вый. Ра́дꙋйсѧ, бли̑жнимъ и҆ да̑льнимъ по́мощь свою̀ подава́ѧй: ра́дꙋйсѧ, мі́ра го́рнѧго бл҃женный ѻ҆бита́телю.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
