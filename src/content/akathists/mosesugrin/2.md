---
title: "І҆́косъ а҃"
navigation:
  key: akathists-mosesugrin-2
  title: "І҆́косъ а҃"
  parent: akathists-mosesugrin
  order: 2
type: "akathist"
---

## І҆́косъ а҃:

<red>А҆́</red>гглѡвъ творе́цъ и҆ гдⷭ҇ь си́лъ ꙗ҆вѝ тѧ̀, досточꙋ́дне, а҆́гг҃ла во плотѝ и҆ вѣ́рныхъ предста́телѧ. прибѣга́юще ѹ҆́бо къ застꙋпле́нїю твоемꙋ̀, сицева̑ѧ ра́дѡстнаѧ тебѣ̀ прино́симъ:

<red>Р</red>а́дꙋйсѧ, а҆́гг҃льскїѧ чⷭ҇тоты̀ ревни́телю: ра́дꙋйсѧ, предо́брый и҆́нокѡвъ наста́вниче. Ра́дꙋйсѧ, цѣломꙋ́дрїѧ ди́вное свѣти́ло: ра́дꙋйсѧ, ѹ҆се́рдный и҆сполни́телю поста̀ и҆ воздержа́нїѧ. Ра́дꙋйсѧ, свѣ́тлый ѻ҆́бразе кро́тости и҆ смире́нїѧ: ра́дꙋйсѧ, ѹ҆тѣше́нїе вѣ̑рнымъ ꙗ҆влѧ́ѧй. Ра́дꙋйсѧ, ѻ҆би́телей земны́хъ покрови́телю нбⷭ҇ный: ра́дꙋйсѧ, ꙗ҆ре́мъ бл҃гі́й на сѧ̀ взе́мшїй.

<red>Р</red>а́дꙋйсѧ, прпⷣбне ѻ҆́тче мѡѷсе́е, ди́вный чꙋдотво́рче и҆ чⷭ҇тоты̀ побо́рниче.
