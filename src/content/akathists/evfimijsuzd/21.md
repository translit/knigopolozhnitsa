---
title: "Конда́къ а҃і"
navigation:
  key: akathists-evfimijsuzd-21
  title: "Конда́къ а҃і"
  parent: akathists-evfimijsuzd
  order: 21
type: "akathist"
---

## Конда́къ а҃і:

<red>П</red>ѣ́нїе всеꙋмиле́нное прино́симъ ди́вномꙋ во ст҃ы́хъ бг҃ꙋ, за є҆́же мо́щи твоѧ̑, ѹ҆го́дниче бж҃їй, ꙗ҆́кѡ сосꙋ́дъ бл҃года́ти по́лный и҆ преизлива́ѧйсѧ, на́мъ дарова́лъ є҆́сть: презрѣ́нїемъ бо тлѣ́ннагѡ мі́ра и҆ пло́ти ѹ҆мерщвле́нїемъ не то́кмѡ вѣ́чное бл҃же́нство дꙋ́хомъ, но и҆ пло́ти нетлѣ́нїе ѹ҆лꙋчи́лъ є҆сѝ, и҆ и҆сте́кшымъ стꙋ̀ лѣ́тѡмъ пребыва́нїѧ въ землѣ̀ свѣ́телъ лице́мъ и҆ въ ри́захъ неистлѣ́нныхъ ѡ҆брѣ́тенъ бы́лъ є҆сѝ: сегѡ̀ ра́ди вопїе́мъ бг҃ꙋ: <red>А҆</red>ллилꙋ́їа.
