---
title: "І҆́косъ з҃"
navigation:
  key: akathists-evfimijsuzd-14
  title: "І҆́косъ з҃"
  parent: akathists-evfimijsuzd
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ мл҃твенника, застꙋ́пника и҆ помо́щника въ бѣда́хъ стѧжа́ша лю́дїе сꙋ́здальстїи: ты́ бо гла̑днымъ пита́нїе, больны̑мъ ѹ҆покое́нїе, должникѡ́мъ и҆скꙋпле́нїе, ѹ҆теснѧ́ємымъ на сꙋдѣ́ застꙋпле́нїе подава́лъ є҆сѝ: мы́ же си́хъ ра́ди бл҃годарствєннаѧ тѝ восписꙋ́юще, взыва́емъ къ тебѣ̀ си́це:

<red>Р</red>а́дꙋйсѧ, любвѐ ѻ҆ц҃а̀ нбⷭ҇нагѡ подража́телю: ра́дꙋйсѧ, бра́тїю твою̀ любо́вїю хрⷭ҇то́вою возлюби́вый. Ра́дꙋйсѧ, бли̑жнимъ, ꙗ҆́кѡже и҆ хрⷭ҇тꙋ̀ са́момꙋ, слꙋжи́вый: ра́дꙋйсѧ, бл҃гослове́нїе ѻ҆ц҃а̀ нбⷭ҇нагѡ ми́лостынею наслѣ́довати поревнова́вый. Ра́дꙋйсѧ, по́двиги поста̀, мл҃твы и҆ бдѣ̑нїѧ любо́вїю ѹ҆вѣнча́вый: ра́дꙋйсѧ, любо́вь соꙋзъ соверше́нства стѧжа́вый. Ра́дꙋйсѧ, любвѐ къ бли́жнемꙋ ѡ҆снова́нїе въ любвѝ къ бг҃ꙋ положи́вый: ра́дꙋйсѧ, вѣ́рꙋ свою̀ и҆ любо́вь къ бг҃ꙋ дѣ́лы ꙗ҆ви́вый. Ра́дꙋйсѧ, ꙗ҆́кѡ сы́нъ пра́выѧ вѣ́ры и҆ чи́стыѧ любвѐ бг҃ꙋ ѹ҆сынови́выйсѧ: ра́дꙋйсѧ, ст҃ы́ѧ трⷪ҇цы бл҃гоꙋгото́ванное селе́нїе ꙗ҆ви́выйсѧ. Ра́дꙋйсѧ, въ бз҃ѣ пребыва́ѧй: ра́дꙋйсѧ, ꙗ҆́кѡ бг҃ъ въ тебѣ̀ пребыва́етъ.

<red>Р</red>а́дꙋйсѧ, є҆ѵѳѵ́мїе, ско́рый помо́щниче и҆ пресла́вный чꙋдотво́рче!
