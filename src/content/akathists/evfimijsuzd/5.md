---
title: "Конда́къ г҃"
navigation:
  key: akathists-evfimijsuzd-5
  title: "Конда́къ г҃"
  parent: akathists-evfimijsuzd
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ ѡ҆сѣнѝ тѧ̀, прпⷣбне є҆ѵѳѵ́мїе, є҆гда̀ мі́ра ѿве́ргсѧ, и҆́ноческое житїѐ воспрїѧ́лъ є҆сѝ, по непрело́жномꙋ ѡ҆бѣтова́нїю бж҃їю, тебѣ̀ и҆зрече́нномꙋ при постриже́нїи: а҆́ще и҆ ма́ть забꙋ́детъ ѻ҆троча̀, а҆́зъ не забꙋ́дꙋ тебѐ: сего̀ ра́ди къ ли̑кꙋ и҆́нокѡвъ причте́нъ бы́въ, вопїѧ́лъ є҆сѝ бг҃ꙋ: <red>А҆</red>ллилꙋ́їа.
