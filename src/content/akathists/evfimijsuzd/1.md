---
title: "Конда́къ а҃"
navigation:
  key: akathists-evfimijsuzd-1
  title: "Конда́къ а҃"
  parent: akathists-evfimijsuzd
  order: 1
type: "akathist"
---

## Конда́къ а҃:

<red>И҆</red>збра́нный по пред̾ꙋвѣ́денїю бж҃їю ѹ҆го́дниче хрⷭ҇то́въ, прпⷣбне ѻ҆́ч҃е є҆ѵѳѵ́мїе! прославлѧ́юще гдⷭ҇а сла́вы, да́вшагѡ въ тебѣ̀ гра́дꙋ сꙋ́здалю и҆ все́й правосла́вной держа́вѣ рꙋсской крѣ́пкаго застꙋ́пника и҆ мл҃твенника, и҆ въ бѣда́хъ помо́щника и҆ ѹ҆тѣ́шителѧ, похва́льное восписꙋ́емъ тѝ пѣ́нїе: ты́ же твои́ми те́плыми мл҃твами ѹ҆ прⷭ҇то́ла ст҃ы́ѧ трⷪ҇цы ѿ всѧ́кихъ бѣ́дъ дꙋше́вныхъ и҆ тѣле́сныхъ всѧ̑ ны̀ и҆зба́ви, зовꙋ́щыѧ тѝ:

<red>Р</red>а́дꙋйсѧ, є҆ѵѳѵ́мїе, ско́рый помо́щниче и҆ пресла́вный чꙋдотво́рче!
