---
title: "Мл҃тва"
navigation:
  key: akathists-evfimijsuzd-26
  title: "Мл҃тва"
  parent: akathists-evfimijsuzd
  order: 26
type: "akathist"
---

## Мл҃тва:

<versal>П</versal>рпⷣбне и҆ пребл҃же́нне ѻ҆ч҃е нашъ є҆ѵѳѵ́мїе, вонми́ на́мъ къ тебѣ̀ смире́ннѡ припа́дающымъ и҆ мвоегѡ̀ застꙋпле́нїѧ просѧ́щымъ. Вѣ́си не́мѡщи на́шѧ, вѣ́си грѣхѝ на́шѧ, но и҆ ѹ҆се́рдїе на́ше не ѹ҆таи́сѧ ѿ тебѐ. Ѹ҆моли млⷭ҇тиваго сп҃си́телѧ на́шего, гдⷭ҇а і҆и҃са хрⷭ҇та̀, дарова́ти на́мъ ѡ҆ставле́нїе мно́гихъ согрѣше́нїй на́шихъ и҆ ѹ҆тверди́ти на́съ на пꙋтѝ дѣ́ланїѧ за́повѣдей є҆гѡ̀. Ѡ҆градѝ на́съ твои́ми мл҃твами ѿ всѣ́хъ и҆скꙋше́нїй и҆ бѣ́дъ: ѿвратѝ належа́щыѧ на́мъ скѡ́рби и҆ напа́сти: да́рꙋй на́мъ въ здра́вїи, ми́рѣ, тишинѣ̀ и҆ бл҃гоꙋгожденїи бг҃ꙋ провожда́ти дни̑ житїѧ̀ на́шегѡ, и҆спросѝ на́мъ вре́мѧ на покаѧ́нїе, и҆ ѿвѣ́тъ бл҃гопрїѧ́тенъ на стра́шнѣмъ сꙋди́щи хрⷭ҇то́вѣ, да съ тобо́ю и҆ со всѣ́ми и҆бра́нными сла́вим вѣ́чнѡ ѻ҆ц҃а и҆ сн҃а и҆ ст҃а́го дх҃а. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
