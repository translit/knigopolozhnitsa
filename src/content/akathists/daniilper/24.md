---
title: "І҆́косъ в҃і"
navigation:
  key: akathists-daniilper-24
  title: "І҆́косъ в҃і"
  parent: akathists-daniilper
  order: 24
type: "akathist"
---

## І҆́косъ в҃і:

<red>П</red>ою́ще честно́е житїѐ прпⷣбнагѡ, просла́вимъ и҆ та̑ чꙋ̑днаѧ дѣла̀, ꙗ҆̀же совершѝ по сконча́нїи свое́мъ, и҆ ꙗ҆́же ѿ че́стныхъ моще́й є҆гѡ̀ дарова́сѧ:

<red>Р</red>а́дꙋйсѧ, и҆ по преставле́нїи свое́мъ мнѡ́гимъ лю́демъ на по́льзꙋ ꙗ҆влѧ́ѧйсѧ: ра́дꙋйсѧ, мл҃твами свои́ми спобо́рствꙋѧй ца́рю і҆ѡа́ннꙋ на покоре́нїе гра́да каза́ни держа́вѣ рѡссі́йстѣй. Ра́дꙋйсѧ, подава́ѧй и҆сцѣле́нїе ѿ болѣ́зней чтꙋ́щымъ ст҃ы́ѧ мо́щи твоѧ̑: ра́дꙋйсѧ, и҆сцѣлѧ́ѧй пїющихъ съ вѣ́рою во́дꙋ ѿ кла́дезѧ, є҆го́же и҆скопа́лъ є҆сѝ рꙋка́ма свои́ма. Ра́дꙋйсѧ, здра́вїе болѧ́щымъ ѻ҆́трокѡ́мъ подава́ѧй: ра́дꙋйсѧ, ѿ болѣ́зней лю́тыѧ ѻ҆гне́вицы и҆ трѧса́вицы и҆збавлѧ́ѧй. Ра́дꙋйсѧ, спасавый бѣснова́тыхъ ѿ ги́бели, и҆ смы́слъ и҆̀мъ подава́ѧй: ра́дꙋйсѧ, ꙗ҆влѧ́ѧйсѧ забы́вшымъ да́нныѧ бг҃ꙋ ѡ҆бѣ́ты, и҆ къ и҆сполне́нїю и҆́хъ побꙋжда́ѧй. Ра́дꙋйсѧ, по́мощь и҆ си́лꙋ подава́ѧй слꙋжи́телємъ и҆ па́стырємъ цр҃кви.

<red>Р</red>а́дꙋйсѧ, ѹ҆го́дниче бж҃їй, данїи́ле чꙋдотво́рче.
