---
title: "І҆́косъ г҃"
navigation:
  key: akathists-daniilper-8
  title: "І҆́косъ г҃"
  parent: akathists-daniilper
  order: 8
type: "akathist"
---

## І҆́косъ г҃:

<red>С</red>лы́шавъ ѿ сщ҃е́нныхъ писа́нїй, ꙗ҆́кѡ ве́лїѧ є҆́сть по́льза дꙋша́мъ ѹ҆ме́ршихъ, є҆гда̀ прино́ситсѧ за ни́хъ ст҃а́ѧ и҆ стра́шнаѧ же́ртва, непреста́ннѡ молѧ́шесѧ бг҃ꙋ и҆ по всѧ̑ дни̑ промышлѧ́ше, данїи́ле, и҆́мже ѡ҆́бразомъ ѹ҆стро́ити хра́мъ бж҃їй на скꙋде́льницѣхъ. тѣ́мже вопїе́мъ є҆мꙋ̀:

<red>Р</red>а́дꙋйсѧ, любо́вь, ꙗ҆́же къ бг҃ꙋ, съ любо́вїю къ бли́жнемꙋ сочета́вый: ра́дꙋйсѧ, ра́внꙋю любо́вь къ бли̑жнимъ, къ живы̑мъ и҆ почи́вшымъ простира́вый. Ра́дꙋйсѧ, наипа́че ѡ҆ почи́вшихъ напра́сною сме́ртїю прилѣжа́вый: ра́дꙋйсѧ, ѡ҆ тѣ́хъ, и҆́хже и҆мена̀ никомꙋ́же вѣ́домы, вы́нꙋ мольбы̑ приноси́вый. Ра́дꙋйсѧ, ꙗ҆́кѡ тве́рдꙋ вѣ́рꙋ и҆мѣ́лъ є҆сѝ въ мл҃твы цр҃кви ѡ҆ ѹ҆покое́нїи и҆́хъ: ра́дꙋйсѧ, мл҃твами и҆збавлѧ́вый и҆́хъ ѿ вѣ́чныѧ сме́рти. Ра́дꙋйсѧ, соверша́вый безкрѡ́вныѧ жє́ртвы, да всели́тъ гдⷭ҇ь почи́вшыѧ въ мѣ́стѣ свѣ́тлѣ и҆ поко́йнѣ: ра́дꙋйсѧ, ѹ҆тѣше́нїе скорбѧ́щихъ и҆ пла́чꙋщихъ ѡ҆ ни́хъ. Ра́дꙋйсѧ, мл҃твенниче ѡ҆ бога́тѣ и҆ ѹ҆бо́зѣ, ни́щи и҆ стра́нницѣ: ра́дꙋйсѧ, ѡ҆ всѣ́хъ ѹ҆ме́ршихъ ѹ҆се́рдный рачи́телю.

<red>Р</red>а́дꙋйсѧ, ѹ҆го́дниче бж҃їй, данїи́ле чꙋдотво́рче.
