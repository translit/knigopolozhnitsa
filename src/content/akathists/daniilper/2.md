---
title: "І҆́косъ а҃"
navigation:
  key: akathists-daniilper-2
  title: "І҆́косъ а҃"
  parent: akathists-daniilper
  order: 2
type: "akathist"
---

## І҆́косъ а҃:

<red>Р</red>авноа́гг҃льно житїѐ твоѐ прпⷣбне, и҆змла́да показа́сѧ, и҆ бы́лъ є҆сѝ сосꙋ́де че́стенъ бж҃їѧ блгⷣти. досто́йно блажи́ти тѧ̀ си́це:

<red>Р</red>а́дꙋйсѧ, ѿ ю҆́ности всего̀ себѐ гдⷭ҇еви преда́вый: ра́дꙋйсѧ, ре́вность мно́гꙋ и҆мы́й, ѡ҆ є҆́же честѝ и҆ слꙋ́шати ѿ бжⷭ҇твенныхъ писа́нїй. Ра́дꙋйсѧ, пло́ть свою̀ со страстьмѝ и҆ похотьмѝ распина́вый: ра́дꙋйсѧ, ра́ди бг҃а ѡ҆ста́вль до́мъ сво́й и҆ роди́тели, и҆ бра́тїю. Ра́дꙋйсѧ, во все́мъ во́лю бж҃їю соблюды́й: ра́дꙋйсѧ, въ и҆́ноческомъ ѡ҆́бразѣ стро́гїй по́двигъ бл҃гоче́стїѧ показа́вый. Ра́дꙋйсѧ, без̾ во́ли и҆ бл҃гослове́нїѧ ста́рєцъ и҆́ноческихъ ничто́же твори́вый: ра́дꙋйсѧ, ꙗ҆́кѡ на монасты́рскїѧ слꙋ́жбы со всѧ́кимъ ѹ҆се́рдїемъ те́клъ є҆сѝ. Ра́дꙋйсѧ, ꙗ҆́кѡ въ трꙋдѣ́хъ, бдѣ́нїихъ и҆ поще́нїихъ непреста́ннѡ пребыва́лъ є҆сѝ: ра́дꙋйсѧ, ꙗ҆́кѡ є҆ле́нь на и҆сто́чницы, къ церко́вномꙋ пѣ́нїю спеши́вый. Ра́дꙋйсѧ, чистотꙋ̀ дꙋше́внꙋю и҆ тѣле́снꙋю ѹ҆се́рднѡ храни́вый: ра́дꙋйсѧ, ꙗ҆́кѡ ю҆́нъ сы́й, па́че свє́рстникъ, мно́гими добродѣ́тельми процвѣ́лъ є҆сѝ.

<red>Р</red>а́дꙋйсѧ, ѹ҆го́дниче бж҃їй, данїи́ле чꙋдотво́рче.
