---
title: "Конда́къ г҃і"
navigation:
  key: akathists-daniilper-25
  title: "Конда́къ г҃і"
  parent: akathists-daniilper
  order: 25
type: "akathist"
---

## Конда́къ г҃і:

<red>Ѽ</red> пречꙋ́дный и҆ пресла́вный ѹ҆го́дниче бж҃їй, прпⷣбне данїи́ле, прїимѝ ны́нѣ сїѐ ма́лое моле́нїе на́ше, и҆ ꙗ҆́кѡже ѡ҆бѣща́лсѧ, призира́й ми́лостивнѡ съ высоты̀ нбⷭ҇ныѧ сла́вы на ѡ҆би́тель твою̀ и҆ молѧ́щихсѧ въ не́й, да всѝ въ ны́нѣшнемъ вѣ́цѣ поживе́мъ во сла́вꙋ прест҃ы́ѧ трⷪ҇цы, и҆ въ бꙋ́дꙋщемъ кꙋ́пнѡ съ тобо́ю, ѿкрове́ннымъ лице́мъ сла́вꙋ гдⷭ҇ню ѹ҆зрѣ́вше, воспѣва́емъ во вѣ́ки бг҃ꙋ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>Р</red>авноа́гг҃льно житі҆ѐ:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нный ѹ҆го́дниче:</incipit></rubric>
