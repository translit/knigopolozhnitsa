---
title: "І҆́косъ в҃"
navigation:
  key: akathists-daniilper-4
  title: "І҆́косъ в҃"
  parent: akathists-daniilper
  order: 4
type: "akathist"
---

## І҆́косъ в҃:

<red>Р</red>а́зꙋма дꙋхо́внагѡ ѿ ю҆́ности и҆спо́лненъ бы́лъ є҆сѝ, прпⷣбне: и҆змла́да бо поревнова́лъ є҆сѝ тѧ́жкомꙋ и҆ многоско́рбномꙋ примѣ́рꙋ ѹ҆мерщвле́нїѧ грѣхо́вныѧ пло́ти. сегѡ̀ ра́ди вопїе́мъ тѝ:

<red>Р</red>а́дꙋйсѧ, ѕѣлѡ̀ ра́нѡ вше́дый въ пꙋ́ть ѹ҆́зкїй и҆ приско́рбный: ра́дꙋйсѧ, и҆́го хрⷭ҇то́во ѹ҆се́рднѡ понесы́й. Ра́дꙋйсѧ, поста̀ и҆ моли́твы николи́же ѿлꙋчи́выйсѧ: ра́дꙋйсѧ, неꙋвѧда́емый цвѣ́те цѣломꙋ́дрїѧ. Ра́дꙋйсѧ, прилѣ̑жныѧ мл҃твы бг҃ꙋ съ бл҃гоговѣ́нїемъ и҆ стра́хомъ приноси́вый: ра́дꙋйсѧ, ꙗ҆́кѡ де́нь и҆ но́щь зако́нꙋ гдⷭ҇ню поꙋча́выйсѧ. Ра́дꙋйсѧ, ꙗ҆́кѡ вы́нꙋ въ трꙋдѣ́хъ и҆ бдѣ́нїихъ пребыва́ѧй: ра́дꙋйсѧ, ꙗ҆́кѡ любо́вь нелицемѣ́рнꙋ ко всѣ̑мъ ꙗ҆влѧ́лъ є҆сѝ. Ра́дꙋйсѧ, ꙗ҆́кѡ ѡ҆ бра́тїи своеѧ̀ всѣ̑мъ и҆ во все́мъ ѹ҆гожда́лъ є҆сѝ: ра́дꙋйсѧ, всѣ́хъ смире́нїю, чистотѣ̀ и҆ воздержа́нїю наꙋча́ѧй. Ра́дꙋйсѧ, се́рдце своѐ горѣ̀ вы́нꙋ возноси́вый: ра́дꙋйсѧ, блгⷣть сщ҃е́нства не вотщѐ прїе́мый.

<red>Р</red>а́дꙋйсѧ, ѹ҆го́дниче бж҃їй, данїи́ле чꙋдотво́рче.
