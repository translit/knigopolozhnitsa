---
title: "Конда́къ є҃"
navigation:
  key: akathists-daniilper-9
  title: "Конда́къ є҃"
  parent: akathists-daniilper
  order: 9
type: "akathist"
---

## Конда́къ є҃:

<red>Ꙗ҆́</red>кѡ бг҃оте́чнꙋю ѕвѣздꙋ̀ прїѧ́тъ прпⷣбный совѣ́тъ трїе́хъ стра́нныхъ мꙋже́й, не начина́ти строе́нїѧ церко́внагѡ ра́нѣе трїе́хъ лѣ́тъ, да не хотѣ́нїе человѣ́ческо, но бж҃їе дѣ́йствꙋетъ и҆зволе́нїе, и҆ преда́въ всегѡ̀ себѐ бг҃ови, вопїѧ́ше є҆мꙋ̀: <red>А҆</red>ллилꙋ́їа.
