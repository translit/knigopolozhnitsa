---
title: "Мл҃тва"
navigation:
  key: akathists-daniilper-26
  title: "Мл҃тва"
  parent: akathists-daniilper
  order: 26
type: "akathist"
---

## Мл҃тва:

<versal>Ѽ</versal> прпⷣбне и҆ бг҃оносне ѻ҆́ч҃е на́шъ данїи́ле, всесмире́ннѡ къ тебѣ̀ припа́даемъ и҆ тебѣ̀ мо́лимсѧ: нѐ ѿстꙋпѝ ѿ на́съ дꙋ́хомъ твои́мъ, но всегда̀ помина́й на́съ во ст҃ы́хъ и҆ бл҃гопрїѧ́тныхъ мл҃твахъ твои́хъ ко гдⷭ҇ꙋ на́шемꙋ і҆и҃сꙋ хрⷭ҇тꙋ̀; моли́сѧ є҆мꙋ̀, да не потопи́тъ на́съ бе́здна грѣхо́внаѧ, и҆ да не бꙋ́демъ врагѡ́мъ, ненави́дѧщымъ на́съ, въ ра́дованїе: да прости́тъ хрⷭ҇то́съ бг҃ъ на́шъ твои́мъ предста́тельствомъ за на́съ всѧ̑ согрѣшє́нїѧ на̑ша, и҆ свое́ю блгⷣтїю водвори́тъ посредѣ̀ на́съ є҆динодꙋ́шїе и҆ любо́вь, и҆ да и҆зба́витъ на́съ ѿ ко́зней и҆ навѣ́тѡвъ дїа́вольскихъ, ѿ гла́да, гꙋби́тельства, ѻ҆гнѧ̀, всѧ́кїѧ ско́рби и҆ нꙋ́жды, ѿ болѣ́зней дꙋше́вныхъ и҆ тѣле́сныхъ и҆ ѿ внеза́пныѧ сме́рти: да сподо́битъ ѻ҆́нъ на́съ, притека́ющихъ къ ра́цѣ моще́й твои́хъ, въ и҆́стиннѣй вѣ́рѣ и҆ покаѧ́нїи пожи́ти, хрⷭ҇тїа́нскїѧ, непосты́дныѧ и҆ ми́рныѧ кончи́ны житїѧ̀ на́шегѡ дости́гнꙋти, и҆ наслѣ́довати црⷭ҇тво нбⷭ҇ное, и҆ сла́вити прест҃о́е и҆́мѧ є҆гѡ̀ со безнача́льнымъ ѻ҆ц҃е́мъ и҆ прест҃ы́мъ дх҃омъ во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
