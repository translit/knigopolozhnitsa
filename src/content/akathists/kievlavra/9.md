---
title: "Конда́къ є҃"
navigation:
  key: akathists-kievlavra-9
  title: "Конда́къ є҃"
  parent: akathists-kievlavra
  order: 9
type: "akathist"
---

## Конда́къ є҃:

<red>В</red>и́дѧ дїонѵ́сїй бг҃омꙋ́дрый тѣлеса̀ ва́ша во гробѣ́хъ ст҃олѣ́пнѡ почива́ющїи, є҆гда̀ вни́де покади́ти въ де́нь па́схи хрⷭ҇то́вой, ѿ и҆збы́тка любвѐ и҆ бл҃гоговѣ́нїѧ къ ва́мъ воззва́: ст҃і́и ѻ҆тцы̀ и҆ бра́тїѧ, ны́нѣ є҆́сть вели́къ де́нь: хрⷭ҇то́съ воскре́се! И҆, ѽ чꙋдесѐ! Слы́шитъ а҆́бїе ѿ ва́съ громогла́сное: вои́стинꙋ воскре́се! Дивѧ́шесѧ чꙋдесѝ семꙋ̀ пресла́вномꙋ, пое́мъ воскре́сшемꙋ и҆ пребыва́ющемꙋ во вѣ́къ вѣ́ка хрⷭ҇тꙋ̀ бг҃ꙋ: <red>А҆</red>ллилꙋ́їѧ.
