---
title: "Конда́къ г҃і"
navigation:
  key: akathists-kievlavra-25
  title: "Конда́къ г҃і"
  parent: akathists-kievlavra
  order: 25
type: "akathist"
---

## Конда́къ г҃і:

<red>Ѽ</red>, всебл҃же́ннїи и҆ всѧ́кихъ похвале́нїй превы́сшїи, прпⷣбнїи ѻ҆тцы̀ на́ши пече́рскїи, прїими́те сїѐ ма́лое ва́мъ приноше́нїе, ꙗ҆́коже и҆ гдⷭ҇ь прїѧ́тъ двѣ̀ ле́птѣ вдови́цы, и҆ не возгнꙋша́йтесѧ моле́нїемъ на́шимъ, ꙗ҆́кѡ и҆ хрⷭ҇то́съ не возгнꙋша́сѧ лобза́нїѧ блꙋдни́цы, но сподо́бите на́съ хода́тайствомъ ва́шимъ ко гдⷭ҇ꙋ въ до́бромъ и҆справле́нїи и҆ покаѧ́нїи сконча́ти житїѐ сїѐ и҆ съ моли́твою во ѹ҆стѣ́хъ, въ се́рдцѣ и҆ дꙋшѣ̀ ѿойтѝ ѿ сеѧ̀ вре́менныѧ жи́зни къ вѣ́чнѣй, и҆ предста́ти прⷭ҇то́лꙋ всевы́шнѧгѡ, и҆дѣ́же вы̀ предстоитѐ со а҆рха́гг҃лы и҆ а҆́гг҃лы и҆ со все́ми ст҃ы́ми, пѣ́снь пою́ще: <red>А҆</red>ллилꙋ́їѧ.

<rubric>Се́й конда́къ глаго́летсѧ три́жды.</rubric>

<rubric>Та́же і҆́косъ а҃-й: <incipit><red>А҆</red>гг҃лоподо́бнагѡ возжела́сте:</incipit></rubric>

<rubric>И҆ конда́къ а҃-й: <incipit><red>Б</red>г҃оизбра́нный по́лче:</incipit></rubric>
