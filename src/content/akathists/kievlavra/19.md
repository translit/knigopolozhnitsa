---
title: "Конда́къ і҃"
navigation:
  key: akathists-kievlavra-19
  title: "Конда́къ і҃"
  parent: akathists-kievlavra
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ мно́гихъ, всѣ́хъ ѻ҆браще́нїѧ и҆ сп҃се́нїѧ ми́лостивнѡ и҆ща́й, премилосе́рдный хрⷭ҇то́съ бг҃ъ на́шъ, дрꙋги́хъ ва́съ ѻ҆ц҃є́въ є҆гѵ́пта, ѳиваі́ды и҆ палести́ны, рꙋсѝ проѧвѝ, да ва́ми мно́гихъ вразꙋми́тъ и҆ пока́жетъ ва́шимъ житїе́мъ пꙋ́ть ко сп҃се́нїю, въ че́мъ вы̀ потрꙋ́ждшесѧ, до́брѣ преꙋспѣ́сте, въ невѣ́дѣнїи сꙋ́щихъ є҆ѵⷢ҇льской и҆́стинѣ нелѣ́ностнѡ поꙋча́ѧ, къ правовѣ́рїю приведо́сте и҆ къ хране́нїю бж҃їихъ за́повѣдей и҆ бг҃оꙋго́дномꙋ и҆ чи́стомꙋ житїю̀ сло́вомъ и҆ дѣ́ломъ непреста́ннѡ возбꙋжда́сте, бг҃ꙋ помо́щникꙋ пѣ́снь пою́ще: <red>А҆</red>ллилꙋ́їѧ.
