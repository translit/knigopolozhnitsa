---
title: "Конда́къ в҃"
navigation:
  key: akathists-kievlavra-3
  title: "Конда́къ в҃"
  parent: akathists-kievlavra
  order: 3
type: "akathist"
---

## Конда́къ в҃:

<red>В</red>и́дѧ хрⷭ҇то́съ гдⷭ҇ь, ꙗ҆́кѡ во и҆́мѧ є҆гѡ̀ снидо́стесѧ кꙋпножи́тельствовати, посредѣ̀ ва́съ ѻ҆брѣ́тесѧ, посо́бствꙋѧ ва́мъ въ разли́чныхъ по́двизѣхъ, наипа́че же во бра́ни со дꙋ́хи ѕло́бы поднебе́сными, и҆ ѡ҆богаща́ше ва́съ бл҃года́тїю дх҃а прест҃а́гѡ: ѻ҆́вомꙋ подаѧ̀ да́ръ прⷪ҇ро́чества, ѻ҆́вомꙋ же да́ры и҆сцѣле́нїй, и҆но́мꙋ вла́сть и҆згонѧ́ти дꙋ́хи нечи́стїи. Вы́ же бл҃года́ть сїю̀ прїе́мши, не вознесо́стесѧ дꙋ́хомъ свои́мъ, но въ простотѣ̀ дꙋшѝ и҆ се́рдца, со смире́нїемъ и҆ бл҃годаре́нїемъ, бл҃года́телю бг҃ꙋ пѣ́снь воспѣ́сте: <red>А҆</red>ллилꙋ́їѧ.
