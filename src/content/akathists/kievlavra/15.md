---
title: "Конда́къ и҃"
navigation:
  key: akathists-kievlavra-15
  title: "Конда́къ и҃"
  parent: akathists-kievlavra
  order: 15
type: "akathist"
---

## Конда́къ и҃:

<red>С</red>тра́нное и҆ пресла́вное чꙋ́до бл҃года́ти нбⷭ҇ныѧ проѧви́сѧ во ѻ҆́чїю всѣ́хъ вѣ́рныхъ: пеще́ра разбо́йникѡвъ хра́момъ бж҃їимъ содѣ́ласѧ: и҆дѣ́же бо грѣ́хъ преиз̾ѻби́лова, та́мѡ бл҃года́ть прїꙋмно́жисѧ: и҆дѣ́же те́рнъ беззако́нїѧ ѹ҆корени́сѧ, та́мѡ ке́дри раѧ̀ хрⷭ҇то́ва возрасто́ша: и҆дѣ́же бла́то смра́дное грѣха̀ бѧ́ше, та́мѡ и҆сто́чницы безсме́ртїѧ воскипѣ́ша: и҆дѣ́же сме́рть ѡ҆блада́ше, та́мѡ гдⷭ҇ь воцари́сѧ. Дивѧ́щесѧ и҆змѣне́нїю десни́цы вы́шнѧгѡ, зове́мъ: <red>А҆</red>ллилꙋ́їѧ.
