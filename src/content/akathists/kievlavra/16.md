---
title: "І҆́косъ и҃"
navigation:
  key: akathists-kievlavra-16
  title: "І҆́косъ и҃"
  parent: akathists-kievlavra
  order: 16
type: "akathist"
---

## І҆́косъ и҃:

<red>В</red>сѐ ва́ше, преблаже́ннїи ѻ҆тцы̀, тща́нїе, жела́нїе и҆ попече́нїе бѧ́ше, да всеѕло́бномꙋ ро́да хрⷭ҇тїа́нскагѡ врагꙋ̀ го́рдꙋю главꙋ̀ попра́ти и҆ сотре́ти, гдⷭ҇а же і҆и҃са хрⷭ҇та̀ въ дꙋша́хъ и҆ тѣлесѣ́хъ ва́шихъ да возвели́чити и҆ просла́вити. Сегѡ̀ ра́ди привѣ́тствꙋемъ ва́съ си́це:

<red>Р</red>а́дꙋйсѧ, сщ҃енномꙋ́чениче лꙋкїа́не, ꙗ҆́кѡ ѹ҆гото́васѧ тебѣ̀ нбⷭ҇ное жили́ще. Ра́дꙋйсѧ, ꙗ҆́кѡ страда́льцꙋ, дарова́сѧ тебѣ̀ несконча́емое ра́йское поко́ище. Ра́дꙋйсѧ, лаѵре́нтїе, ꙗ҆́кѡ сꙋеты̀ мїрскі́ѧ и҆збѣ́глъ є҆сѝ. Ра́дꙋйсѧ, ꙗ҆́кѡ къ ѻ҆бщежи́тїю съ ми́ромъ а҆́гг҃льскимъ восте́клъ є҆сѝ. Ра́дꙋйсѧ, пафнꙋ́тїе, ꙗ҆́кѡ, по́мнѧ ча́съ сме́ртный, непреста́ннѡ слези́лъ є҆сѝ. Ра́дꙋйсѧ, ꙗ҆́кѡ при кончи́нѣ ѿ а҆́гг҃лѡвъ ѹ҆тѣше́нїѧ сподо́билсѧ є҆сѝ. Ра́дꙋйсѧ, мартѵ́рїе, ꙗ҆́кѡ за вели́кꙋю чистотꙋ̀ и҆ по́стническїе по́двиги да́ра цѣли́ти болѣ́зни сподо́бленъ бы́лъ є҆сѝ. Ра́дꙋйсѧ, і҆ларїѡ́не, ꙗ҆́кѡ ти́хостнымъ и҆ кро́ткимъ нра́вомъ, по и҆́мени твоемꙋ̀, кро́ткомꙋ гдⷭ҇ꙋ і҆и҃сꙋ бл҃гоꙋгоди́лъ є҆сѝ. Ра́дꙋйсѧ, кнѧ́же ѳео́дѡре, ꙗ҆́кѡ въ че́сть и҆ во сла́вꙋ цр҃кве правосла́вныѧ мно́гѡ потрꙋди́лсѧ є҆сѝ. Ра́дꙋйсѧ, дїонѵ́сїе, ꙗ҆́кѡ вои́стинꙋ воскре́се гⷭ҇дь ѿ прпⷣбныхъ ѻ҆ц҃є́въ въ де́нь па́схи ѹ҆слы́шалъ є҆сѝ. Ра́дꙋйсѧ, а҆ѳана́сїе, ꙗ҆́кѡ кра́снаѧ мі́ра сегѡ̀ презрѣ́въ, бла́тꙋ вмѣни́лъ є҆сѝ. Ра́дꙋйсѧ, ст҃и́телю ѳео́фїле, па́стырю до́брый, ꙗ҆́кѡ за пасо́мыхъ тобо́ю и҆ живо́тъ положи́ти гото́въ бы́лъ є҆сѝ.

<red>Р</red>а́дꙋйтесѧ, всѝ прпⷣбнїи ѻ҆тцы̀ на́ши пече́рскїи, всемі́рнїи свѣти́льницы, вели́кїи и҆ пресла́внїи чꙋдотво́рцы.
