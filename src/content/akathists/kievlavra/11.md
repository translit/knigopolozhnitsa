---
title: "Конда́къ ѕ҃"
navigation:
  key: akathists-kievlavra-11
  title: "Конда́къ ѕ҃"
  parent: akathists-kievlavra
  order: 11
type: "akathist"
---

## Конда́къ ѕ҃:

<red>П</red>роповѣ́дницей на́мъ ꙗ҆влѧ́етсѧ чтⷭ҇на́ѧ десни́ца твоѧ̀, спѷрїдѡ́не бг҃опрїѧ́тне, є҆́юже правосла́вныхъ ча́дъ твои́хъ поꙋча́еши, ка́кѡ пе́рсты слага́ти подоба́етъ во и҆зѻбраже́нїе креста̀ ст҃а́гѡ на челѣ̀, ѹ҆ста̀ же расколоꙋчи́телей загражда́еши, ꙗ҆́вѣ ѡ҆блича́ѧ и҆̀хъ непра́вое ѹ҆че́нїе ѡ҆ перстосложе́нїи. Си́мъ бо ѻ҆́бразомъ ѡ҆сѣни́въ себѐ кре́стнымъ зна́менїемъ, ѿоше́лъ є҆сѝ ко хрⷭ҇тꙋ̀, є҆мꙋ́же предстоѧ̀ моли́сѧ, да ѹ҆гаси́тъ безмѣ́рнѡ горѧ́щꙋю пе́щь страсте́й на́шихъ, да да́рꙋетъ на́мъ и҆́стинное ѹ҆се́рдїе славосло́вити є҆гѡ̀ непреста́ннѡ во ѱалмѣ́хъ и҆ пѣ́нїихъ дꙋхо́вныхъ въ се́й жи́зни, и҆ въ бꙋ́дꙋщей да сподо́битъ на́съ пѣ́ти є҆мꙋ̀: <red>А҆</red>ллилꙋ́їѧ.
