---
title: "Конда́къ в҃і"
navigation:
  key: akathists-kievlavra-23
  title: "Конда́къ в҃і"
  parent: akathists-kievlavra
  order: 23
type: "akathist"
---

## Конда́къ в҃і:

<red>Б</red>л҃года́тїю всеми́лостивагѡ и҆ всеще́драгѡ бг҃а житїе́мъ равноа́гг҃льнымъ пожи́сте на землѝ, ѻ҆тцы̀ дꙋхоно́снїи, чꙋдеса̀ мно́ги содѣ́ѧсте, хра́мъ пречⷭ҇тѣй гпⷭ҇жѣ̀ дв҃ѣ бцⷣѣ пречꙋ́денъ созда́сте и҆ ꙗ҆́кѡ невѣ́стꙋ прекра́снꙋ зла́томъ, сребро́мъ и҆ ка́менїемъ многоцѣ́ннымъ ѹ҆кра́систе, въ ѻ҆́ньже лю́дїе ѿ всеѧ̀ вселе́нныѧ приходѧ́щїи, восхвалѧ́ютъ ѡ҆ ва́съ хрⷭ҇та̀ бг҃а, пою́ще є҆мꙋ́: <red>А҆</red>ллилꙋ́їѧ.
