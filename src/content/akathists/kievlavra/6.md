---
title: "І҆́косъ г҃"
navigation:
  key: akathists-kievlavra-6
  title: "І҆́косъ г҃"
  parent: akathists-kievlavra
  order: 6
type: "akathist"
---

## І҆́косъ г҃:

<red>И҆</red>мꙋ́щимъ къ ва́мъ вѣ́рꙋ, любо́вь и҆ ѹ҆се́рдїе, хода́таи бꙋ́дите жи́зни вѣ́чныѧ, ѻ҆тцы̀ бг҃опрїѧ́тнїи. Ва́ши бо моли́твы многомогꙋ́щи ѹ҆ прⷭ҇то́ла бж҃їѧ, сегѡ̀ ра́ди и҆ прибѣга́емъ къ ва́мъ, ꙗ҆́кѡ вели́кимъ помо́щникѡмъ на́шимъ и҆ застꙋ́пникѡмъ, сла́вѧще ва́съ си́це:

<red>Р</red>а́дꙋйсѧ, і҆ѡа́нне, ꙗ҆́кѡ послꙋша́нїе и҆ по кончи́нѣ свое́й проѧви́лъ є҆сѝ. Ра́дꙋйсѧ, ꙗ҆́кѡ ста́ршемꙋ бра́тꙋ сво́й сме́ртный ѻ҆́дръ ѹ҆стꙋпи́лъ є҆сѝ. Ра́дꙋйсѧ, ѳео́фїле, ꙗ҆́кѡ бра́тнимъ послꙋша́нїемъ ѿ гнѣ́ва и҆сцѣли́лсѧ є҆сѝ. Ра́дꙋйсѧ, ꙗ҆́кѡ вмѣ́стѡ гнѣ́ва ѹ҆миле́нїе и҆ сле́зы непреста́нныѧ возымѣ́лъ є҆сѝ. Ра́дꙋйсѧ, кꙋ́кшо сщ҃енномꙋ́чениче, ꙗ҆́кѡ ꙗ҆зы́чникѡвъ мно́жество ко хрⷭ҇то́вой вѣ́рѣ приве́лъ є҆сѝ. Ра́дꙋйсѧ, ꙗ҆́кѡ за хрⷭ҇та̀ со ѹ҆ченико́мъ твои́мъ во гла́вꙋ ѹ҆сѣ́ченъ бы́лъ є҆сѝ. Ра́дꙋйсѧ, а҆леѯі́е, моли́твы ѹ҆́мныѧ до́брый дѣ́лателю. Ра́дꙋйсѧ, григо́рїе, і҆кѡ́нъ ст҃ы́хъ бл҃гоговѣ́йный писа́телю. Ра́дꙋйсѧ, са́вво, чꙋде́съ вели́кихъ твори́телю. Ра́дꙋйсѧ, се́ргїе, послꙋша́нїѧ прехва́льный рачи́телю. Ра́дꙋйсѧ, меркꙋ́рїе, житїю̀ безпло́тныхъ поревнова́телю. Ра́дꙋйсѧ, пі́мене многоболѣ́зненный, крѣ́пкїй на бг҃а ѹ҆пова́телю.

<red>Р</red>а́дꙋйтесѧ, всѝ прпⷣбнїи ѻ҆тцы̀ на́ши пече́рскїи, всемі́рнїи свѣти́льницы, вели́кїи и҆ пресла́внїи чꙋдотво́рцы.
