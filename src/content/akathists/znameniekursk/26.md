---
title: "Мл҃тва"
navigation:
  key: akathists-znameniekursk-26
  title: "Мл҃тва"
  parent: akathists-znameniekursk
  order: 26
type: "akathist"
---

## Мл҃тва:

<versal>Ц</versal>ари́ца на́ша пребл҃га́ѧ, наде́ждо на́ша, бцⷣе, прїѧ́телище си́рыхъ и҆ стра́нныхъ предста́тельнице, скорбѧ́щихъ ра́досте, ѻ҆би́димыхъ покрови́тельнице, зри́ши на́шꙋ бѣдꙋ̀, зри́ши на́шꙋ ско́рбь: помозѝ на́мъ, ꙗ҆́кѡ немощны̑мъ, ѡ҆кормѝ на́съ, ꙗ҆́кѡ стра́нныхъ, ѻ҆би́дꙋ на́шꙋ вѣ́си, разрѣшѝ тꙋ̀, ꙗ҆́кѡ во́лиши, и҆зба́ви ѻ҆те́чество на́ше, стра́ждꙋщꙋю зе́млю рѡссі́йскꙋю, ѿ лю́тагѡ безбо́жникѡвъ ѡ҆бстоѧ́нїѧ, сп҃сѝ и҆ сохранѝ рабѡ́въ твои́хъ (и҆́мⷬ҇къ) и҆ всѣ́хъ на́съ, здѣ̀ предстоѧ́щихъ и҆ молѧ́щихсѧ, и҆ покры́й на́съ ѿ всѧ́кагѡ ѕла̀ чтⷭ҇ны́мъ твои́мъ ѻ҆мофо́ромъ, ꙗ҆́кѡ не и҆́мамы и҆ны́ѧ по́мощи ра́звѣ тебє̀, ни и҆ны́ѧ предста́тельницы, ни бл҃гі́ѧ ѹ҆тѣ́шительницы, то́кмо тебѣ̀, ѽ бг҃ома́ти, ꙗ҆́кѡ да сохрани́ши на́съ и҆ покры́еши во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
