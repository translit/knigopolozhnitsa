---
title: "І҆́косъ ѳ҃"
navigation:
  key: akathists-znameniekursk-18
  title: "І҆́косъ ѳ҃"
  parent: akathists-znameniekursk
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща́нныѧ ѹ҆вѧдо́ша и҆ ри́тори бл҃гоглаго́ливїи и҆знемого́ша, по до́лгꙋ тѧ̀ просла́вити хотѧ́щїи, мр҃і́е бг҃оро́дицѣ, недоꙋмѣ́етъ бо всѧ́къ ѹ҆́мъ бл҃гохвали́ти тѧ̀ по достоѧ́нїю, ѻ҆ба́че а҆́ще мы̀ ѹ҆мо́лкнемъ ка́менїе возопїю́тъ. Тѣ́мже, а҆́ще и҆ недосто́йнїи сꙋ́ще, бре́нными ѹ҆сты̀ дерза́емъ взыва́ти тѝ такова̑ѧ:

<red>Р</red>а́дꙋйсѧ, прⷪ҇ро́кѡвъ ѻ҆гнедохнове́нный глаго́лъ. Ра́дꙋйсѧ, а҆пⷭ҇лѡвъ про́поведь неꙋмолка́емаѧ. Ра́дꙋйсѧ, прпⷣбныхъ серде́чное пѣ́нїе. Ра́дꙋйсѧ, и҆сповѣ́дникѡвъ крѣ́посте и҆ дерзнове́нїе. Ра́дꙋйсѧ, молча́льникѡвъ тайнолѣ́пнаѧ бѣсе́до. Ра́дꙋйсѧ, ри́торѡвъ и҆ бг҃опроповѣ́дникѡвъ златы́ѧ ѹ҆ста̀. Ра́дꙋйсѧ, на стра́сти подвиза́ющихсѧ превознесе́ннаѧ награ́до. Ра́дꙋйсѧ, всѣ́хъ пра́ведникѡвъ бжⷭ҇твеннаѧ ѿра́до. Ра́дꙋйсѧ, ма́терей сла́во и҆ дѣ́вства похвало̀. Ра́дꙋйсѧ, ста́рцєвъ поко́й и҆ ю҆́ныхъ води́тельнице. Ра́дꙋйсѧ, а҆да́ма сме́ртнагѡ дщѝ, бг҃ꙋ же роди́тельнице. Ра́дꙋйсѧ, сла́вою неизрече́нною близ̾ бг҃а сїѧ́ющаѧ.

<red>Р</red>а́дꙋйсѧ, влⷣчице, зна́менїѧ млⷭ҇ти твоеѧ̀ мі́рꙋ прⷭ҇нѡ ꙗ҆влѧ́ющаѧ.
