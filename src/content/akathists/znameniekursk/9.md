---
title: "Конда́къ є҃"
navigation:
  key: akathists-znameniekursk-9
  title: "Конда́къ є҃"
  parent: akathists-znameniekursk
  order: 9
type: "akathist"
---

## Конда́къ є҃:

<red>Б</red>г҃ото́чнѣй ѕвѣздѣ̀ подо́бѧщесѧ, і҆кѡ́на твоѧ̀ чтⷭ҇на́ѧ, гпⷭ҇же, зе́млю рꙋ́сскꙋю и҆ гра́ды є҆ѧ̀ ѡ҆бтека́ше, ца́рїе се́й бл҃гоговѣ́йнѡ поклонѧ́хꙋсѧ, цари́цы любо́вїю тꙋ̀ бл҃гоꙋкраша́хꙋ, а҆рхїере́и стра́хомъ срѣта́хꙋ, вѣ́рныхъ же мно́жества, дꙋхо́внѡ торжествꙋ́юще, вопїѧ́хꙋ: <red>А҆</red>ллилꙋ́їа.
