---
title: "І҆́косъ і҃"
navigation:
  key: akathists-znameniekursk-20
  title: "І҆́косъ і҃"
  parent: akathists-znameniekursk
  order: 20
type: "akathist"
---

## І҆́косъ і҃:

<red>С</red>тѣна̀ неѡбори́ма на́мъ бꙋ́ди, всенепоро́чнаѧ, сопроти́въ ѡ҆полче́нїй ви́димыхъ и҆ неви́димыхъ вра̑гъ, держа́внѡ по на́съ побора́ющи, любо́вїю вопїю́щихъ тѝ такова̑ѧ:

<red>Р</red>а́дꙋйсѧ, бг҃оно́снеи рꙋ́цѣ твоѝ ѡ҆ на́съ къ бг҃ꙋ прⷭ҇нѡ воздвиза́ющаѧ. Ра́дꙋйсѧ, дꙋ́хѡвъ ѕло́бы под̾ но́зѣ на́ша покорѧ́ющаѧ. Ра́дꙋйсѧ, кнѧ́зѧ тмы̀ хитросплете́нные совѣ́ты посрамлѧ́ющаѧ. Ра́дꙋйсѧ, тꙋ́чи по́мыслѡвъ дх҃омъ бж҃їимъ развѣва́ющаѧ. Ра́дꙋйсѧ, ѹ҆ны́нїе ѿ на́съ ѿгонѧ́ющаѧ. Ра́дꙋйсѧ, треволне́нїѧ жите́йскїѧ смирѧ́ющаѧ. Ра́дꙋйсѧ, бꙋ́ремъ напа́стей повелѣва́ющаѧ. Ра́дꙋйсѧ, ѡ҆бꙋрева́емымъ блгⷣтнѡ ѡ҆кормлѧ́ющаѧ. Ра́дꙋйсѧ, и҆з̾ глꙋбины̀ ѕѡ́лъ и҆з̾ влача́ющаѧ. Ра́дꙋйсѧ, погиба́ющимъ дла́ни млⷭ҇тивнѡ простира́ющаѧ. Ра́дꙋйсѧ, но́зи на̑ша на пꙋтѝ сп҃се́нїѧ наставлѧ́ющаѧ. Ра́дꙋйсѧ, рꙋ́цѣ на̑ша во бра́нѣхъ ѹ҆крѣплѧ́ющаѧ.

<red>Р</red>а́дꙋйсѧ, влⷣчице, зна́менїѧ млⷭ҇ти твоеѧ̀ мі́рꙋ прⷭ҇нѡ ꙗ҆влѧ́ющаѧ.
