---
title: "І҆́косъ є҃"
navigation:
  key: akathists-znameniekursk-10
  title: "І҆́косъ є҃"
  parent: akathists-znameniekursk
  order: 10
type: "akathist"
---

## І҆́косъ є҃:

<red>В</red>и́дѧще безбо́жникѡвъ безꙋ́мный совѣ́тъ і҆кѡ́нꙋ твою̀, пречⷭ҇таѧ, разори́ти, ѿ тебє̀, дв҃о, посрамле́нный, и҆ ѡ҆брѣ́тше ѻ҆́бразъ тво́й ст҃ы́й, ѿ всѧ́кагѡ дѣ́йства сокрꙋши́тельна невреди́мъ, мона́си и҆ мїрсті́и стра́хомъ и҆ любо́вїю возопи́ша тѝ сицева̑ѧ:

<red>Р</red>а́дꙋйсѧ, крѣ́посте несокрꙋши́маѧ. Ра́дꙋйсѧ, стѣно̀ нерꙋши́маѧ. Ра́дꙋйсѧ, лю́тыхъ безбо́жникѡвъ совѣ́тъ посрами́вшаѧ. Ра́дꙋйсѧ, ча́ѧнїѧ врагѡ́въ ѡ҆сꙋети́вшаѧ. Ра́дꙋйсѧ, хꙋли́телей ѹ҆ста̀ загради́вшаѧ. Ра́дꙋйсѧ, і҆кѡ́нꙋ твою̀ ст҃ꙋ́ю невреди́мо сохра́ншаѧ. Ра́дꙋйсѧ, ѿ рꙋкѝ ѕлодѣ́йской сїѧ̀ соблю́дшаѧ. Ра́дꙋйсѧ, ѻ҆́чи твоѝ ѿ сквѣ́рныхъ дѣ́лъ чл҃вѣ́ческихъ ѡ҆браща́ющаѧ. Ра́дꙋйсѧ, лица̀ твоегѡ̀ пречⷭ҇тагѡ ѿ на́съ, ѹ҆бо́гихъ, не ѿвраща́ющаѧ. Ра́дꙋйсѧ, и҆з̾ рꙋкѝ дїа́воли грѣ́шныѧ и҆схища́ющаѧ. Ра́дꙋйсѧ, проще́нїе ка́ющимсѧ возсїѧва́ющаѧ. Ра́дꙋйсѧ, две́ри млⷭ҇рдїѧ бж҃їѧ хода́тайствомъ твои́мъ ѿверза́ющаѧ.

<red>Р</red>а́дꙋйсѧ, влⷣчице, зна́менїѧ млⷭ҇ти твоеѧ̀ мі́рꙋ прⷭ҇нѡ ꙗ҆влѧ́ющаѧ.
