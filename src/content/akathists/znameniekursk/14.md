---
title: "І҆́косъ з҃"
navigation:
  key: akathists-znameniekursk-14
  title: "І҆́косъ з҃"
  parent: akathists-znameniekursk
  order: 14
type: "akathist"
---

## І҆́косъ з҃:

<red>Н</red>о́вые зна́менїѧ и҆ чꙋдеса̀ ве́лїѧ ꙗ҆ви́ла є҆сѝ ѿ і҆кѡ́ны твоеѧ̀ чтⷭ҇ны́ѧ, бг҃ома́ти, є҆гда̀ ѹ҆слы́шахомъ гла́съ бра́ни. Гра́домъ бо горѧ́щимъ и҆ землѝ трѧсꙋ́щейсѧ, черто́гомъ разрꙋша́емымъ и҆ прꙋ́гомъ воздꙋ́хъ и҆сполнѧ́ющимъ, соблюла̀ є҆сѝ цр҃ковь, въ не́й же ѻ҆́бразъ тво́й, всецари́це, пребыва́ше, не вреди́мꙋ: всѝ же въ не́й молѧ́щїисѧ, чꙋ́до ви́дѧще, є҆ди́ными ѹ҆сты̀ возопи́ша тѝ такова̑ѧ:

<red>Р</red>а́дꙋйсѧ, держа́внаѧ воево́до. Ра́дꙋйсѧ, на ню́же ѹ҆пова́ютъ всѝ наро́ди. Ра́дꙋйсѧ, цр҃кве сто́лпъ и҆ ѹ҆твержде́нїе. Ра́дꙋйсѧ, всѧ́кїѧ ст҃ы́ни защи́то и҆ ѡ҆гражде́нїе. Ра́дꙋйсѧ, побѣ́до, мі́ръ побѣжда́ющаѧ. Ра́дꙋйсѧ, и҆ не и҆мꙋ́щїѧ ѹ҆пова́нїѧ сп҃са́ющаѧ. Ра́дꙋйсѧ, бл҃га́ѧ послꙋша́тельнице моле́нїй приле́жныхъ. Ра́дꙋйсѧ, безпо́мощныхъ по́моще и҆ наде́ждо ненаде́жныхъ. Ра́дꙋйсѧ, сатанꙋ̀ под̾ но́зѣ на̑ша сокрꙋша́ющаѧ. Ра́дꙋйсѧ, ѻ҆гню̀ и҆ стихі́ѧмъ повелѣва́ющаѧ. Ра́дꙋйсѧ, і҆кѡ́ною твое́ю на́съ ѡ҆стѣнѧ́ющаѧ. Ра́дꙋйсѧ, покро́вомъ твои́мъ на́съ ѡ҆сѣнѧ́ющаѧ.

<red>Р</red>а́дꙋйсѧ, влⷣчице, зна́менїѧ млⷭ҇ти твоеѧ̀ мі́рꙋ прⷭ҇нѡ ꙗ҆влѧ́ющаѧ.
