---
title: "І҆́косъ г҃"
navigation:
  key: akathists-znameniekursk-6
  title: "І҆́косъ г҃"
  parent: akathists-znameniekursk
  order: 6
type: "akathist"
---

## І҆́косъ г҃:

<red>И҆́</red>мꙋщи млⷭ҇рдїе неизрече́нное, та́мо блгⷣть твою̀ возсїѧва́еши, всебл҃га́ѧ, и҆дѣ́же тма̀ ѡ҆гꙋстѣва́етъ и҆ ско́рби прїꙋмножа́ютсѧ, тѣ́мже не ѡ҆ста́вила є҆сѝ на́съ си́рыхъ, ѻ҆ба́че во і҆кѡ́нѣ твое́й къ на́мъ ѹ҆бо́гимъ пришла̀ є҆сѝ, сла́вѧщимъ твоѐ снисхожде́нїе и҆ вопїю́щимъ си́це:

<red>Р</red>а́дꙋйсѧ, чꙋде́съ мо́ре. Ра́дꙋйсѧ, млⷭ҇ти пꙋчи́но. Ра́дꙋйсѧ, блгⷣти приснотекꙋ́щїй и҆сто́чниче. Ра́дꙋйсѧ, и҆сцѣле́нїй кла́дезю неисчерпа́емый. Ра́дꙋйсѧ, є҆стества̀ ѹ҆ста́вы побѣ́дшаѧ. Ра́дꙋйсѧ, зако́ны є҆сте́ственныѧ премени́вшаѧ. Ра́дꙋйсѧ, ско́рби на̑ша на ра́дость прелага́ющаѧ. Ра́дꙋйсѧ, пла́чъ и҆ стена́нїе въ весе́лїе дꙋхо́вное претворѧ́ющаѧ. Ра́дꙋйсѧ, ѡ҆ѕлобле́нїѧ и҆ бѣ̑ды на по́льзꙋ на́мъ ѡ҆браща́ющаѧ. Ра́дꙋйсѧ, врагѝ на̑ша пресла́внѡ смирѧ́ющаѧ. Ра́дꙋйсѧ, ча́ѧнїѧ врагѡ́въ посрамлѧ́ющаѧ. Ра́дꙋйсѧ, пою́щїѧ тѧ̀ возвеселѧ́ющаѧ.

<red>Р</red>а́дꙋйсѧ, влⷣчице, зна́менїѧ млⷭ҇ти твоеѧ̀ мі́рꙋ прⷭ҇нѡ ꙗ҆влѧ́ющаѧ.
