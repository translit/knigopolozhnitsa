---
title: "Конда́къ і҃"
navigation:
  key: akathists-znameniekursk-19
  title: "Конда́къ і҃"
  parent: akathists-znameniekursk
  order: 19
type: "akathist"
---

## Конда́къ і҃:

<red>С</red>п҃сти́сѧ мі́рꙋ те́плѣ помоли́сѧ, бг҃оро́дицѣ, по́мощи бо твоеѧ̀ тре́бꙋетъ, сѣ́тѧмъ лꙋка́вагѡ, по всемꙋ̀ лицꙋ̀ землѝ распросте́ртымъ, ѧ҆зыко́мъ же шата́ющимсѧ, и҆ бꙋ́рѧмъ напа́стей, на цр҃ковь бж҃їю воздвиза́емымъ: тѣ́мъ же, ꙗ҆́кѡ же въ ка́нѣ галїле́йстѣй и҆ногда̀, рцы̀ сло́во къ сн҃ꙋ твоемꙋ̀ и҆ бг҃ꙋ, да во́дꙋ и҆скꙋше́нїй же и҆ ско́рбей въ вїно̀ ѹ҆миле́нїѧ и҆ весе́лїѧ бжⷭ҇твеннагѡ претвори́тъ, да пое́мъ є҆мꙋ̀ вы́нꙋ: <red>А҆</red>ллилꙋ́їа.
