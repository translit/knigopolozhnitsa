---
title: "І҆́косъ в҃і"
navigation:
  key: akathists-znameniekursk-24
  title: "І҆́косъ в҃і"
  parent: akathists-znameniekursk
  order: 24
type: "akathist"
---

## І҆́косъ в҃і:

<red>П</red>ое́мъ тѧ̀, велича́емъ тѧ̀, поклонѧ́емъ ти сѧ, гпⷭ҇же пречⷭ҇таѧ, сы́тости похва́лъ твои́хъ ѿню́дь не зна́юще, и҆ припа́дающи пред̾ чтⷭ҇ны́мъ твои́мъ ѻ҆́бразомъ, ѹ҆ми́льнѡ взыва́емъ тѝ си́це:

<red>Р</red>а́дꙋйсѧ, дꙋ́шъ на́шихъ сладча́йшаѧ весно̀. Ра́дꙋйсѧ, серде́цъ на́шихъ свѣтлѣ́йшее ѹ҆́тро. Ра́дꙋйсѧ, высото̀ недомышлѧ́емаѧ. Ра́дꙋйсѧ, сла́во неꙋвѧда́емаѧ. Ра́дꙋйсѧ, бл҃же́нство несконча́емое. Ра́дꙋйсѧ, бл҃госте неизсѧка́емаѧ. Ра́дꙋйсѧ, весе́лїе неизрече́нное. Ра́дꙋйсѧ, вои́стинꙋ є҆ди́на пребл҃гослове́ннаѧ. Ра́дꙋйсѧ, превы́ше все́й тва́ри превознесе́ннаѧ. Ра́дꙋйсѧ, въ житїѝ се́мъ на́съ застꙋпа́ющаѧ. Ра́дꙋйсѧ, въ ча́съ сме́ртный вѣ́рныѧ срѣ́тающаѧ. Ра́дꙋйсѧ, ꙗ҆́кѡ и҆ на стра́шномъ сꙋ́дищи сп҃са́еши на тѧ̀ ѹ҆пова́ющїѧ.

<red>Р</red>а́дꙋйсѧ, влⷣчице, зна́менїѧ млⷭ҇ти твоеѧ̀ мі́рꙋ прⷭ҇нѡ ꙗ҆влѧ́ющаѧ.
