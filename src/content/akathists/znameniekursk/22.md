---
title: "І҆́косъ а҃і"
navigation:
  key: akathists-znameniekursk-22
  title: "І҆́косъ а҃і"
  parent: akathists-znameniekursk
  order: 22
type: "akathist"
---

## І҆́косъ а҃і:

<red>С</red>вѣтоѻбра́зный ѻ҆мофо́ръ тво́й, всебл҃га́ѧ, над̾ земле́ю на́шею неви́димѡ прострѝ, нече́стїѧ безлꙋ́ннꙋю но́чь прогонѧ́ющи, зарю́ же пакибытїѧ̀ возсїѧва́ющи, да въ ра́дости немо́лчнѡ зове́мъ:

<red>Р</red>а́дꙋйсѧ, вои́стинꙋ въ со́лнцѣ ѡ҆блече́ннаѧ. Ра́дꙋйсѧ, вѣнце́мъ ѿ ѕвѣ́здъ ѹ҆вѧ́зеннаѧ. Ра́дꙋйсѧ, рѧ́сны златы́ми преиспещре́ннаѧ. Ра́дꙋйсѧ, красото̀ неизрече́ннаѧ. Ра́дꙋйсѧ, свѣ́тлосте, денни́цы свѣтлѣ́йшаѧ. Ра́дꙋйсѧ, теплото̀, со́лнца любе́знѣйшаѧ. Ра́дꙋйсѧ, зарни́це бꙋ́дꙋщагѡ вѣ́ка. Ра́дꙋйсѧ, свѣ́те невече́рнїй а҆́гг҃лѡвъ и҆ чл҃вѣ́кѡвъ. Ра́дꙋйсѧ, те́мныѧ де́монскїѧ по́лки дале́чѣ ѿгонѧ́ющаѧ. Ра́дꙋйсѧ, невѣ́рїѧ тмꙋ̀ просвѣща́ющаѧ. Ра́дꙋйсѧ, во ѻ҆рꙋ́жїѧ свѣ́та на́съ ѡ҆блека́ющаѧ. Ра́дꙋйсѧ, ст҃ы́не, цвѣты̀ всѣ́хъ добродѣ́телей бл҃гоꙋха́ющаѧ.

<red>Р</red>а́дꙋйсѧ, влⷣчице, зна́менїѧ млⷭ҇ти твоеѧ̀ мі́рꙋ прⷭ҇нѡ ꙗ҆влѧ́ющаѧ.
