---
title: "Конда́къ ѳ҃"
navigation:
  key: akathists-znameniekursk-17
  title: "Конда́къ ѳ҃"
  parent: akathists-znameniekursk
  order: 17
type: "akathist"
---

## Конда́къ ѳ҃:

<red>В</red>сѧ́къ во́зрастъ и҆ всѧ́къ чи́нъ притека́етъ къ тебѣ̀, бг҃оневѣ́сто влⷣчице, всѣ̑мъ бо просте́рты сꙋ́ть бг҃оно́снеи твоѝ рꙋ́цѣ, всѣ̑мъ всѧ̑ подае́ши незави́стнѡ, всѧ̑ свѣ́тлиши и҆ ѹ҆тѣша́еши, всецари́це. Тѣ́мже, ѡ҆ тебѣ̀ веселѧ́щесѧ, вопїе́мъ бг҃ꙋ: <red>А҆</red>ллилꙋ́їа.
