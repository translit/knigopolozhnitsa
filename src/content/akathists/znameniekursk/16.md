---
title: "І҆́косъ и҃"
navigation:
  key: akathists-znameniekursk-16
  title: "І҆́косъ и҃"
  parent: akathists-znameniekursk
  order: 16
type: "akathist"
---

## І҆́косъ и҃:

<red>В</red>е́сь мі́ръ любо́вїю твое́ю бг҃оподо́бною ѡ҆б̾е́млеши, прⷭ҇нодѣ́во, бли́жнѧѧ и҆ да́льнѧѧ посѣща́ющи и҆ всю̀ поднебе́снꙋю во і҆кѡ́нѣ твое́й приснопоклонѧ́емѣй ѡ҆бтека́ющи. Тѣ́мъ же ѿ восто́къ да́же до за́падъ ше́ствїе твоѐ бы́сть, да всѝ невозбра́ннѡ къ то́й припа́даютъ, тебѣ̀ же первоѻбра́знѣй припѣва́ютъ сицева̑ѧ:

<red>Р</red>а́дꙋйсѧ, всѣ́хъ ра́достей ра́досте. Ра́дꙋйсѧ, ча́ше неꙋпива́емаѧ сла́дости. Ра́дꙋйсѧ, ны́нѣшнѧгѡ вѣ́ка ско́рбнагѡ ѹ҆тѣше́нїе. Ра́дꙋйсѧ, бꙋ́дꙋщїѧ жи́зни наслажде́нїе. Ра́дꙋйсѧ, веселѧ́щихсѧ на нбⷭ҇ѝ на́съ ра́ди ѡ҆ставлѧ́ющаѧ. Ра́дꙋйсѧ, къ землѝ многоско́рбнѣй и҆ многобѣ́дствꙋющей приника́ющаѧ. Ра́дꙋйсѧ, со і҆кѡ́ною твое́ю блгⷣтными стопы̑ неви́димѡ въ до́мы на̑ша входѧ́щаѧ. Ра́дꙋйсѧ, бл҃гослове́нїе и҆ ра́дованїе тѣ́мъ приносѧ́щаѧ. Ра́дꙋйсѧ, ке́ллїи мона́шескїѧ ѻ҆́бразомъ твои́мъ чтⷭ҇ны́мъ ѡ҆сщ҃а́ющаѧ. Ра́дꙋйсѧ, клѣ́ти ѹ҆бо́гїѧ па́че пала́тъ ца́рскихъ тѣ́мъ ѹ҆краша́ющаѧ. Ра́дꙋйсѧ, хра́мы бж҃їи ли́комъ твои́мъ прест҃ы́мъ ѡ҆блиста́ющаѧ. Ра́дꙋйсѧ, въ жили́щахъ чтꙋ́щихъ тѧ̀ незри́мо пребыва́ющаѧ.

<red>Р</red>а́дꙋйсѧ, влⷣчице, зна́менїѧ млⷭ҇ти твоеѧ̀ мі́рꙋ прⷭ҇нѡ ꙗ҆влѧ́ющаѧ.
