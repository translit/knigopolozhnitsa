---
title: "Конда́къ в҃і"
navigation:
  key: akathists-simeonbog-23
  title: "Конда́къ в҃і"
  parent: akathists-simeonbog
  order: 23
type: "akathist"
---

## Конда́къ в҃і:

<red>Б</red>лагода́ть неѡскꙋ́дныхъ и҆сцѣле́нїй и҆ и҆сто́чникъ неизсѧка́емыхъ дх҃о́вныхъ дарѡ́въ и҆ во грѧдꙋ̑щаѧ лю́демъ ѡ҆ста́вити восхотѣ́въ, человѣколю́бецъ гдⷭ҇ь дарова́ на́мъ пречⷭ҇тꙋю і҆кѡ́нꙋ твою̀, ст҃ы́й бг҃опрїи́мче сѷмеѡ́не, ѿ неѧ́же а҆́ки ѿ бг҃оно́сныхъ твои́хъ рꙋ́къ, держа́щихъ пода́телѧ всѣ́хъ бла́гъ бг҃а, мы̀ ны́нѣ разли̑чнаѧ дарова̑нїѧ прїе́млемъ, бл҃года́рнѣ зовꙋ́ще є҆мꙋ̀: <red>А҆</red>ллилꙋ́їа.
