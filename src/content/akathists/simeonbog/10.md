---
title: "І҆́косъ є҃"
navigation:
  key: akathists-simeonbog-10
  title: "І҆́косъ є҃"
  parent: akathists-simeonbog
  order: 10
type: "akathist"
---

## І҆́косъ є҃:

<red>В</red>и́дѣсте ѻ҆́чи моѝ сп҃се́нїе твоѐ, влⷣко, є҆́же ѹ҆гото́валъ є҆сѝ пред̾ лице́мъ всѣ́хъ люде́й, свѣ́тъ во ѿкрове́нїе ꙗ҆зы́кѡмъ и҆ сла́вꙋ люде́й твои́хъ, і҆и҃лѧ, возопи́лъ є҆сѝ, бл҃же́нне сѷмеѡ́нѣ, прїе́мь на рꙋкꙋ̑ твоє́ю млⷣнца і҆и҃са, є҆мꙋ́же мы̀ ны́нѣ, со стра́хомъ и҆ любо́вїю покланѧ́ющесѧ, воспѣва́емъ тѝ, ꙗ҆́кѡ бг҃опрїи́мцꙋ и҆ прⷪ҇ро́кꙋ, пѣ̑нїѧ такѡва́ѧ:

<red>Р</red>а́дꙋйсѧ, всемꙋ̀ мі́рꙋ, і҆ꙋде́ємъ же и҆ є҆́ллинѡмъ, сп҃се́нїе во хрⷭ҇тѣ ѹ҆гото́ванное, проповѣ́давый: ра́дꙋйсѧ, лю́демъ во тмѣ̀ и҆ сѣ́ни сме́ртнѣй сидѧ́щымъ, свѣ́тꙋ возсїѧ́ти и҆мъ предвозвѣсти́вый. Ра́дꙋйсѧ, высокомѣ́рїе і҆ꙋде́євъ, мнѣ́вшихъ, ꙗ҆́кѡ тѣ́хъ то́чїю є҆́сть црⷭ҇твїе бж҃їе, ѹ҆ничижи́вый: ра́дꙋйсѧ, и҆ ꙗ҆зы́кѡмъ сп҃се́нїе во хрⷭ҇тѣ і҆и҃сѣ бл҃говѣсти́вый. Ра́дꙋйсѧ, невѣ́рїе ѡ҆жесточе́нных і҆ꙋде́євъ пред̾ꙋвѣ́девый: ра́дꙋйсѧ, сп҃се́нїе вѣ́рою во хрⷭ҇та̀ и҆збра́нныхъ ѿ і҆ꙋде́євъ же и҆ ꙗ҆зы̑къ пред̾ꙋказа́вый.

<red>Р</red>а́дꙋйсѧ, сѷмеѡ́не, ста́рче првⷣный, бг҃опрїимче пребл҃же́нный.
