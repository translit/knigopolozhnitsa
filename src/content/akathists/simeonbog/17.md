---
title: "Конда́къ ѳ҃"
navigation:
  key: akathists-simeonbog-17
  title: "Конда́къ ѳ҃"
  parent: akathists-simeonbog
  order: 17
type: "akathist"
---

## Конда́къ ѳ҃:

<red>В</red>сѧ́кое колѣ́но нбⷭ҇ныхъ и҆ земны́хъ и҆ преиспо́днихъ покло́нитсѧ ѡ҆ и҆́мени їи҃совѣ, и҆ всѧ́къ ꙗ҆зы́къ и҆сповѣ́сть, ꙗ҆́кѡ гдⷭ҇ь і҆и҃съ хрⷭ҇то́съ въ сла́вꙋ бг҃а ѻ҆ц҃а̀. весели́сѧ ѹ҆́бѡ и҆ ра́дꙋйсѧ, ста́рче првⷣный, ꙗ҆́кѡ се́й є҆́сть, є҆го́же ꙗ҆́кѡ млⷣнца ѹ҆ма́лена на рꙋкꙋ̀ твоє́ю прїѧ́лъ є҆сѝ, и҆ є҆мꙋ́же ны́нѣ, ꙗ҆́кѡ бг҃ꙋ съ ли̑ки безпло́тныхъ си́лъ на нб҃сѝ зове́ши: <red>А҆</red>ллилꙋ́їа.
