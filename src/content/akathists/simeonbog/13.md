---
title: "Конда́къ з҃"
navigation:
  key: akathists-simeonbog-13
  title: "Конда́къ з҃"
  parent: akathists-simeonbog
  order: 13
type: "akathist"
---

## Конда́къ з҃:

<red>Х</red>отѧ́щꙋ сѷмеѡ́нꙋ ѿ ны́нѣшнѧгѡ вѣ́ка преста́витисѧ преле́стнагѡ, вда́лсѧ є҆сѝ ꙗ҆́кѡ млд҃нецъ томꙋ̀, влⷣко гдⷭ҇и, но позна́лсѧ є҆сѝ є҆мꙋ̀ и҆ бг҃ъ соверше́нный: тѣ́мже ѹ҆диви́сѧ ста́рецъ неизрече́нномꙋ твоемꙋ̀ снисхожде́нїю и҆ ра́дꙋѧсѧ возопѝ: <red>А҆</red>ллилꙋ́їа.
