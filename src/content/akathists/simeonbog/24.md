---
title: "І҆́косъ в҃і"
navigation:
  key: akathists-simeonbog-24
  title: "І҆́косъ в҃і"
  parent: akathists-simeonbog
  order: 24
type: "akathist"
---

## І҆́косъ в҃і:

<red>П</red>ою́ще сла́вимъ многомо́щное предста́тельство твоѐ и҆ крѣ́пкое застꙋпле́нїе ѡ҆ на́съ грѣ́шныхъ, ст҃ы́й бг҃опрїи́мче сѷмеѡ́не. Вои́стинꙋ бо стѣна̀ нерꙋши́ма и҆ покро́въ держа́венъ є҆сѝ гра́дꙋ и҆ ѡ҆би́тели, въ не́йже ѿ лѣ́тъ дре́внихъ, ꙗ҆́кѡ ѕвѣзда̀ свѣтоза́рнаѧ, возсїѧ̀ на́мъ чꙋдотво́рнаѧ і҆кѡ́на твоѧ̀, къ не́йже мы̀ ны́нѣ припа́дающе и҆ те́плѣ молѧ́щесѧ, тебѣ̀ со слеза́ми взыва́емъ си́це:

<red>Р</red>а́дꙋйсѧ, ꙗ҆́кѡ ѡ҆би́тель, тобо́ю храни́ма, ꙗ҆́кѡ многоце́нное сокро́вище и҆мꙋ́ще честнꙋ́ю і҆кѡ́нꙋ твою̀, бл҃года́рнѣ ѡ҆ не́й ѹ҆тѣша́етсѧ и҆ ра́дꙋетсѧ: ра́дꙋйсѧ, ꙗ҆́кѡ хотѧ́щїи бл҃гоче́стнѡ жи́ти въ не́й ѿ и҆скꙋше́нїй мі́ра, пло́ти и҆ дїа́вола покро́вомъ твои́мъ ѡ҆гражда́еши. Ра́дꙋйсѧ, ꙗ҆́кѡ до́брѣ трꙋждающымсѧ помо́щникъ крѣ́покъ ꙗ҆влѧ́ешисѧ: ра́дꙋйсѧ, ꙗ҆́кѡ скорбѧ́щымъ ѹ҆тѣше́нїе, болѧ́щымъ и҆сцѣле́нїе, малодꙋ́шествꙋющымъ ѹ҆спокое́нїе мл҃твами твои́ми подае́ши. Ра́дꙋйсѧ, ꙗ҆́кѡ всѧ́къ въ нꙋ́ждѣ ко ст҃ѣ́й і҆кѡ́нѣ твое́й прибѣга́ѧй, ско́рое ѹ҆тѣше́нїе и҆ бл҃говре́меннꙋю по́мощь прїе́млетъ: ра́дꙋйсѧ, бг҃одарованное на́мъ прибѣ́жище, наде́ждо, покро́въ и҆ застꙋпле́нїе на́ше.

<red>Р</red>а́дꙋйсѧ, сѷмеѡ́не, ста́рче првⷣный, бг҃опрїимче пребл҃же́нный.
