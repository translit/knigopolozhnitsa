---
title: "І҆́косъ і҃"
navigation:
  key: akathists-simeonbog-20
  title: "І҆́косъ і҃"
  parent: akathists-simeonbog
  order: 20
type: "akathist"
---

## І҆́косъ і҃:

<red>Ц</red>р҃ь превѣ́чный, ди́внагѡ ѿсю́дꙋ хода́таѧ и҆ крѣ́пкагѡ застꙋ́пника показа̀ на́мъ тебѐ, вели́кїй ѹ҆го́дниче бж҃їй сѷмеѡ́не. Са́мъ бо ст҃и́тель хрⷭ҇то́въ нїкола́й, хотѧ́й сп҃стѝ прпⷣбнаго, наста́ви є҆гѡ̀ прилѣ́жнѡ вопи́ти къ тебѣ̀ ѡ҆ застꙋпле́нїи и҆ по́мощи, многомо́щенъ бо є҆сѝ, глаго́лаше, ѹ҆ бг҃а и҆ ве́лїе дерзнове́нїе и҆́маши къ немꙋ̀. Ꙗ҆́кѡже ѹ҆́бѡ прпⷣбнаго петра̀ а҆ѳѡ́нскагѡ предста́въ, сп҃слъ є҆сѝ, свобо́дꙋ и҆ и҆збавле́нїе ѿ ѹ҆́зъ є҆мꙋ̀ дарова́въ, та́кѡ и҆ на́съ въ бѣда́хъ и҆ ѡ҆бстоѧ́нїихъ сꙋ́щихъ не ѹ҆коснѝ сп҃са́ти предста́тельствомъ твои́мъ, да зове́мъ тѝ:

<red>Р</red>а́дꙋйсѧ, те́плый мл҃твенниче ѡ҆ всѣ́хъ, съ вѣ́рою тебѐ призыва́ющихъ: ра́дꙋйсѧ, ско́рый помо́щниче всѣ́хъ къ твоемꙋ̀ застꙋпле́нїю прибѣга́ющихъ. Ра́дꙋйсѧ, ꙗ҆́кѡ вели́кїй во і҆ера́рсѣхъ ст҃и́тель хрⷭ҇то́въ нїкола́й, многомощнѣ́йша ко хрⷭ҇тꙋ̀ бг҃ꙋ предста́телѧ тѧ̀ ѹ҆ка́за: ра́дꙋйсѧ, ꙗ҆́кѡ ꙗ҆́вльсѧ со ст҃и́телемъ нїкола́емъ прпⷣбномꙋ петрꙋ̀ а҆ѳѡ́нскомꙋ, чꙋде́снѣ того̀ ѿ ѹ҆́зъ и҆ темни́цы свободи́лъ є҆сѝ. Ра́дꙋйсѧ, ꙗ҆́кѡ си́мъ є҆гѡ̀ на стезю̀ и҆́ноческагѡ житїѧ̀ наста́вилъ є҆сѝ: ра́дꙋйсѧ, ꙗ҆́кѡ си́мъ и҆ на́съ въ нꙋжда́хъ на́шихъ прибѣга́ти къ твоемꙋ̀ застꙋпле́нїю наꙋчи́лъ є҆сѝ.

<red>Р</red>а́дꙋйсѧ, сѷмеѡ́не, ста́рче првⷣный, бг҃опрїимче пребл҃же́нный.
