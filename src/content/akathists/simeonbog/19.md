---
title: "Конда́къ і҃"
navigation:
  key: akathists-simeonbog-19
  title: "Конда́къ і҃"
  parent: akathists-simeonbog
  order: 19
type: "akathist"
---

## Конда́къ і҃:

<red>С</red>п҃стѝ хотѧ́й ѿ заточе́нїѧ и҆ ѹ҆́зъ првⷣнагѡ петра̀ а҆ѳѡ́нскагѡ, ꙗ҆́вѣ предста̀ є҆мꙋ̀ бг҃опрїи́мецъ въ темни́цѣ, со ст҃и́телемъ хрⷭ҇то́вымъ нїкола́емъ, ди́венъ видѣ́нїемъ, че́стенъ ѡ҆́бразомъ, въ ветхозавѣ́тнаго свѧще́нства ефо́дъ ѡ҆блече́нъ, въ рꙋцѣ̀ же же́злъ златы́й и҆мѣ́ѧй. Тѣ́мже ѹ҆диви́сѧ прпⷣбный чꙋ́дномꙋ видѣ́нїю семꙋ̀, и҆зведе́нъ же бы́въ и҆з̾ темни́цы, ра́дꙋѧсѧ возопѝ бг҃ꙋ: <red>А҆</red>ллилꙋ́їа.
