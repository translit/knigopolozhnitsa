---
title: "Конда́къ а҃і"
navigation:
  key: akathists-simeonbog-21
  title: "Конда́къ а҃і"
  parent: akathists-simeonbog
  order: 21
type: "akathist"
---

## Конда́къ а҃і:

<red>П</red>ѣ́нїе ѹ҆миле́нное прино́ситъ тѝ ве́сь мі́ръ хрⷭ҇тїа́нскїй, ст҃ы́й ѹ҆го́дниче бж҃їй сѷмеѡ́не, вели́кїй же но́вградъ сла́витъ тѧ̀, ꙗ҆́кѡ ми́лостивагѡ и҆зба́вителѧ своегѡ̀ ѿ болѣ́зни и҆ гꙋби́тельства сме́ртнагѡ. є҆гда̀ бо првⷣный гнѣ́въ бж҃їй пости́же ѻ҆тцы̑ на́шѧ и҆ болѣ́знь сме́ртнаѧ нападѐ на нѧ̀, бл҃говоли́лъ бг҃ъ ꙗ҆ви́ти лю́демъ свои́мъ цѣльбоно́снꙋю і҆кѡ́нꙋ твою̀, ꙗ҆́же и҆ до дне́сь во ѡ҆би́тели и҆́ночестѣй свѣ́тлѡ сїѧ́етъ, бл҃года́ть подаю́щи и҆сцѣле́нїй всѣ̑мъ съ вѣ́рою къ тебѣ̀ прибѣга́ющымъ, бг҃ꙋ же зовꙋщымъ: <red>А҆</red>ллилꙋ́їа.
