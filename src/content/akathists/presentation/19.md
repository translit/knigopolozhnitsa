---
title: "Конда́къ і҃"
navigation:
  key: akathists-presentation-19
  title: "Конда́къ і҃"
  parent: akathists-presentation
  order: 19
type: "akathist"
---

## Конда́къ і҃:

<red>С</red>п҃се́нїѧ на́шегѡ весна̀ ра́достнаѧ возсїѧ̀ всѣ́мъ концє́мъ землѝ пресла́внагѡ твоегѡ̀ ра́ди введе́нїѧ во хра́мъ бцⷣѣ. Писа́нїе мимои́де и҆ ѡ҆скꙋдѣ̀ зако́нъ, ꙗ҆́кѡ же сѣ́нь, вше́дшей же тебѣ̀ во хра́мъ бж҃їй, дв҃о чⷭ҇таѧ, лꙋчѝ блгⷣти всѣ́мъ возсїѧ́ша, просвѣща́юще дꙋ́ши и҆ помышле́нїѧ всѣ́хъ во тмѣ̀ невѣ́дѣнїѧ сѣдѧ́щихъ. Сегѡ̀ ра́ди да ра́дꙋетсѧ нб҃о и҆ землѧ̀, нб҃о ѹ҆́мное грѧдꙋ́щее зрѧ́ще и҆ а҆́гг҃лѡвъ чи́ни и҆ чл҃вѣ́кѡвъ мно́жество да вопїю́тъ: въ хра́мъ вво́дитсѧ ра́дость и҆ и҆збавле́нїе всѣ́мъ вопїю́щимъ: <red>А҆</red>ллилꙋ́їа.
