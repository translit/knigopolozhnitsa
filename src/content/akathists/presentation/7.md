---
title: "Конда́къ д҃"
navigation:
  key: akathists-presentation-7
  title: "Конда́къ д҃"
  parent: akathists-presentation
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ́трь и҆мѣ́ѧ помышле́нїй сꙋмни́тельныхъ, первосщ҃е́нникъ заха́рїѧ смѧте́сѧ, зрѧ̀ твоѐ, пречⷭ҇таѧ, ко хра́мꙋ гдⷭ҇ню со сла́вою мно́гою превожде́нїе и҆ ко вратѡ́мъ на восто́ки зрѧ́щимъ затворе́ннымъ сꙋ́щимъ приближе́нїе. Є҆гда̀ же воспомѧнꙋ̀ і҆езекїи́лѧ предрече́нїе дре́внее: врата̀ сїѧ̀ затворе́на бꙋ́дꙋтъ и҆ никто́же пройде́тъ сквозѣ̀ и҆̀хъ, ꙗ҆́кѡ гдⷭ҇ь бг҃ъ пройде́тъ и҆́ми, и҆ бꙋ́дꙋтъ заключе́на и҆спо́лнисѧ дх҃а ст҃а́гѡ и҆ ѿкрове́нїе свы́ше полꙋчи́въ, да ѿве́рзетъ приведе́нной бг҃оѻтрокови́цѣ заключе́ннаѧ врата̀, возопѝ бг҃ꙋ: <red>А҆</red>ллилꙋ́їа.
