---
title: "І҆́косъ а҃і"
navigation:
  key: akathists-presentation-22
  title: "І҆́косъ а҃і"
  parent: akathists-presentation
  order: 22
type: "akathist"
---

## І҆́косъ а҃і:

<red>С</red>вѣтопрїе́мнаѧ на́мъ возсїѧ́ла є҆сѝ свѣща̀, бцⷣѣ, во хра́мъ гдⷭ҇ень прише́дши, ра́дость велича́йшꙋю та́мо свѣтѧ́щи и҆ на мл҃твѣ во ст҃а́ѧ ст҃ы́хъ горѧ́щи, ѿонꙋ́дꙋже и҆ ѡ҆блиста́ла є҆сѝ нбⷭ҇ною чⷭ҇тотою всемꙋ̀ мі́рꙋ, во тмѣ̀ грѣхо́внѣй пребыва́ющемꙋ, да и҆ мы̀ со свѣщено́сными дѣ́вами, тѧ́ ко хра́мꙋ гдⷭ҇ню свѣ́тло со сла́вою дѣ́вственною проводи́вшими, ѹ҆срѧ́щемъ тѧ̀ ра́достнѡ, во свѣ́тѣ чⷭ҇тоты̀ дꙋше́вныѧ и҆ тѣле́сныѧ сїѧ́ющꙋ, и҆ воспое́мъ тебѣ̀ похвалы̀ та́ковыѧ:

<red>Р</red>а́дꙋйсѧ, свѣщѐ неꙋгаси́маѧ, во ст҃и́лищѣ возже́ннаѧ, свѣще́носными дѣ́вами провожда́емаѧ. Ра́дꙋйсѧ, зарѐ незаходи́маѧ, ве́сь мі́ръ ѡ҆блиста́вшаѧ, свѣ́тлыми а҆́гг҃лы во хра́мѣ срѣта́емаѧ. Ра́дꙋйсѧ, свѣти́льниче нбⷭ҇ныѧ сла́вы, свѣ́те неле́стный во хра́мѣ всѣ́мъ возсїѧ́вшїй. Ра́дꙋйсѧ, черто́же бж҃їѧ блгⷣти, хлѣ́бе слове́сный и҆з̾ рꙋкѝ а҆́гг҃ла прїѧ́вшїй. Ра́дꙋйсѧ, мт҃и свѣ́та грѧдꙋ́щаѧ бы́ти, свѣ́томъ чⷭ҇тоты̀ твоеѧ̀ всѣ́хъ просвѣща́ющаѧ.

<red>Р</red>а́дꙋйсѧ, мт҃и свѣ́та ти̑хагѡ сїѧ́нїе, теплото́ю мл҃твъ твои́хъ всѣ́хъ ѹ҆тѣша́ющаѧ.
