---
title: "Конда́къ а҃"
navigation:
  key: akathists-presentation-1
  title: "Конда́къ а҃"
  parent: akathists-presentation
  order: 1
type: "akathist"
---

## Конда́къ а҃:

<red>И҆</red>збра́ннѣй предвѣ́чнымъ цр҃е́мъ бг҃оѻтрокови́цѣ мр҃і́и, а҆́гг҃лѡвъ и҆ чл҃вѣ́кѡвъ цр҃и́це, прише́дшей и҆ногда̀ въ хра́мъ гдⷭ҇ень во ст҃а́ѧ ст҃ы́хъ, на ѻ҆брꙋче́нїе дѣ́вства своегѡ̀ женихꙋ̀ нбⷭ҇номꙋ воспита́тисѧ въ бж҃їе жили́щѣ, досто́йное поклоне́нїе ѹ҆се́рднѡ тебѣ̀ прино́симъ, ты́ же ꙗ҆́кѡ многомо̑щнаѧ застꙋ́пница на́ша, ѿ всѧ̑кихъ на́съ бѣ́дъ и҆ ско́рбей свободѝ, да съ любо́вїю и҆ ѹ҆миле́нїемъ тебѣ̀ вопїе́мъ:

<red>Р</red>а́дꙋйсѧ, бг҃оизбра́ннаѧ ѻ҆трокови́це, вхожде́нїемъ во хра́мъ две́ри ра́йскїѧ на́мъ ѿве́рзшаѧ.
