---
title: "І҆́косъ є҃"
navigation:
  key: akathists-presentation-10
  title: "І҆́косъ є҃"
  parent: akathists-presentation
  order: 10
type: "akathist"
---

## І҆́косъ є҃:

<red>В</red>и́дѣвши ма́ти твоѧ̀, бцⷣе дв҃о, і҆ере́и бж҃їи и҆з̾ хра́ма и҆зше́дшїѧ, и҆ ст҃и́телѧ вели́кагѡ заха́рїю, во срѣ́тенїе твоѐ грѧдꙋ́щагѡ, речѐ къ не́мꙋ: прїимѝ, заха́рїе, сѣ́нь нескве̑рнꙋю: прїимѝ, сщ҃е́нниче, непоро́чный ковче́гъ: прїимѝ, прⷪ҇роче, кади́льницꙋ невещес́твеннагѡ ѹ҆́глѧ: прїимѝ, првⷣниче, кади́ло дх҃о́вное. Прїимѝ, ѽ, прⷪ҇роче, бг҃омъ дарова́ннꙋю дще́рь мою̀ и҆ введѝ въ хра́мъ зи́ждителѧ твоегѡ̀, и҆ вве́дъ, насадѝ ю҆̀ въ горѣ̀ ст҃ы́ни, въ гото́вомъ жили́ще бж҃їемъ, ничто́же и҆спытꙋ́ѧ, тоѧ̀ бо ра́ди бꙋ́детъ и҆збавле́нїе, съ не́ю же и҆ мы̀ возопїе́мъ тебѣ̀ такова̑ѧ:

<red>Р</red>а́дꙋйсѧ, нбⷭ҇ныѧ ли́ки возвесели́вшаѧ твои́мъ вхожде́нїемъ. Ра́дꙋйсѧ, і҆ере́и бж҃їи ѡ҆бра́довавшаѧ твои́мъ ꙗ҆вле́нїемъ. Ра́дꙋйсѧ, селе́нїе нбⷭ҇ное, хра́мъ зако́нный па́че пе́рвагѡ ѡ҆ст҃и́вшаѧ блгⷣтїю. Ра́дꙋйсѧ, нб҃о земно́е, сама̀ себѣ̀ въ жили́ще хрⷭ҇то́во прїꙋгото́вившаѧ чⷭ҇тото́ю. Ра́дꙋйсѧ, невѣ́сто бж҃їѧ, ꙗ҆́кѡ вели́кѡ и҆ ди́внѡ предше́ствїе твоѐ.

<red>Р</red>а́дꙋйсѧ, дв҃о чⷭ҇таѧ, ꙗ҆́кѡ стра́шнѡ и҆ пресла́внѡ во хра́мѣ ѻ҆бита́нїе твоѐ.
