---
title: "І҆́косъ г҃"
navigation:
  key: akathists-presentation-6
  title: "І҆́косъ г҃"
  parent: akathists-presentation
  order: 6
type: "akathist"
---

## І҆́косъ г҃:

<red>И҆</red>мꙋ́ще лѣ́ты трѝ, прест҃а́ѧ дв҃о, приведе́на бы́ла є҆сѝ ко хра́мꙋ, ст҃ы́ѧ же роди́тели твоѧ̀, ѻ҆́въ ѿ є҆ди́ныѧ страны̀, ѻ҆́ва же ѿ дрꙋгі́ѧ, взе́мше за рꙋ́ки тѧ̀, бг҃ода́рованнꙋю и҆́мъ дще́рь свою̀, кро́ткѡ и҆ чтⷭ҇нѡ ведо́ша тѧ̀ ко хра́мꙋ, глаго́люще: начни́те дв҃ы свѣщено́сныѧ, предше́ствꙋйте пред̾ бг҃оѻтрокови́цей. Все́ же мно́жество сро́дникъ и҆ сосѣ́дѡвъ зна́емыхъ и҆ сщ҃е́нникъ съ весе́лїемъ послѣ́довахꙋ, свѣ́щы въ рꙋка́хъ держа́ще, и҆ ѡ҆крꙋжа́юще тѧ̀, ꙗ҆́коже ѕвѣ́зды лꙋнꙋ̀ свѣ́тлꙋю. Стече́сѧ же и҆ ве́сь і҆ерⷭ҇ли́мъ, но́вое сїѐ превожде́нїе со ѹ҆дивле́нїемъ зрѧ́ще, ѻ҆трокови́цꙋ трехлѣ́тнюю толи́кою сла́вою ѡ҆блача́емꙋю и҆ таковы́мъ свѣтоноше́нїемъ почита́емꙋю и҆ воспѣ́ша тебѣ̀ такова̑ѧ:

<red>Р</red>а́дꙋйсѧ, трилѣ́тствꙋющаѧ тѣ́ломъ, нб҃а нб҃сѝ ши́ршаѧ. Ра́дꙋйсѧ, многолѣ́тствꙋющаѧ дꙋ́хомъ, го́рнихъ си́лъ превы́сшаѧ. Ра́дꙋйсѧ, а҆́гнице непоро̑чнаѧ, дѣ́вство своѐ бг҃ꙋ въ же́ртвꙋ чⷭ҇тꙋ прине́сшаѧ. Ра́дꙋйсѧ, голꙋби́це нескве́рнаѧ, чⷭ҇то́тою свое́ю а҆́гг҃лы ѹ҆диви́вшаѧ. Ра́дꙋйсѧ, съ дѣ́вственными ли́ки ко гдⷭ҇ꙋ приведе́ннаѧ.

<red>Р</red>а́дꙋйсѧ, съ горѧ́щими свѣти́льники ко хра́мꙋ препровожде́ннаѧ.
