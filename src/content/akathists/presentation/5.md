---
title: "Конда́къ г҃"
navigation:
  key: akathists-presentation-5
  title: "Конда́къ г҃"
  parent: akathists-presentation
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ ѡ҆сѣнѝ тѧ̑ и҆ дх҃ъ ст҃ы́й найдѐ на тѧ̑ и҆ бы́сть предводи́тель тво́й, є҆гда̀ по трі́ехъ дне́хъ пꙋтѝ дости́гла є҆сѝ гра́да і҆ерⷭ҇ли́ма, и҆ ꙗ҆́кѡ кївѡ́тъ бж҃їй ведо́ма бы́ла є҆сѝ ко хра́мꙋ гдⷭ҇ню, бцⷣе дв҃о, да сбꙋ́детсѧ сло̑во ѱало̑мское, глаго́лющее: ви́дѣна бы́ша ше́ствїѧ твоѧ̑, бж҃е, ше́ствїѧ бг҃а моегѡ̀ цр҃ѧ̀, и҆́же во ст҃ѣ́мъ. И҆ та́кѡ за премно́гꙋю нбⷭ҇нꙋю чⷭ҇тотꙋ̀ твою̀, хра́мъ бж҃їй ѹ҆досто́иласѧ є҆сѝ бы́ти, и҆дѣ́же дх҃ъ ст҃ы́й хотѧ́ше жи́ти да содѣ́лаетъ тѧ̀ жили́ще своѐ, селе́нїе нбⷭ҇ное, да па́ки и҆спо́лнитсѧ на тебѣ̀ дрꙋго́е писа́нїе, глаго́лющее: ѡ҆ст҃и́лъ є҆сѝ селе́нїе своѐ, вы́шнїй, ст҃ъ хра́мъ тво́й, гдⷭ҇и, ди́венъ въ пра́вдѣ, сегѡ̀ ра́ди да воспои́мъ всѝ ѡ҆ тебѣ̀: <red>А҆</red>ллилꙋ́їа.
