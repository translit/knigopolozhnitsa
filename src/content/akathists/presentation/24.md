---
title: "І҆́косъ в҃і"
navigation:
  key: akathists-presentation-24
  title: "І҆́косъ в҃і"
  parent: akathists-presentation
  order: 24
type: "akathist"
---

## І҆́косъ в҃і:

<red>П</red>ою́ще пречтⷭ҇ное твоѐ во хра́мъ гдⷭ҇ень введе́нїе, хва́лимъ вси̑ твоѐ пречꙋ́дное во ст҃а́ѧ ст҃ы́хъ со а҆́гг҃лы спребыва́нїе и҆ нбⷭ҇нымъ хлѣ́бомъ пита́нїе, поклонѧ́емсѧ равноа́гг҃льской дѣ́вственной чⷭ҇тотѣ твое́й, бцⷣѣ, и҆ вѣ́рꙋемъ, ꙗ҆́кѡ пришла̀ є҆сѝ ѿ земна́гѡ до́ма въ до́мъ бж҃їй, ꙗ҆́кѡ же́ртва чⷭ҇таѧ, ꙗ҆́кѡ да́ръ ѡ҆сщ҃е́нъ на ѡ҆брꙋче́нїе дѣ́вства твоегѡ̀ женихꙋ̀ нбⷭ҇номꙋ, да ѹ҆гото́ваешисѧ досто́йнѡ къ нетлѣ́нномꙋ и҆ чⷭ҇томꙋ рождествꙋ̀ хрⷭ҇то́вꙋ въ бж҃їе жили́ще. Тѣ́мже та́кѡ вѣ́рꙋюще, возглаго́лемъ тебѣ̀ си́це:

<red>Р</red>а́дꙋйсѧ, хра́мъ гдⷭ҇ень пречⷭ҇тыхъ но́гъ твои́хъ стопа́ми ѡ҆ст҃и́вшаѧ. Ра́дꙋйсѧ, жили́ще бж҃їе ѿ ѡ҆сквѣрне́нїѧ грѣ́шныхъ ѿмы́вшаѧ. Ра́дꙋйсѧ, во ст҃о́мъ хра́мѣ, ꙗ҆́кѡ на нб҃сѝ, поклоне́нїе го́рнихъ си́лъ прїе́мшаѧ. Ра́дꙋйсѧ, во ст҃а́ѧ ст҃ы́хъ, ꙗ҆́кѡ на нб҃сѝ, прⷭ҇то́лꙋ бж҃їю предста́вшаѧ. Ра́дꙋйсѧ, прекра́снаѧ дв҃и́це, и҆зше́ствїемъ твои́мъ и҆з̾ до́мꙋ ѻ҆́тчагѡ во хра́мъ ми́ръ всемꙋ̀ мі́рꙋ прине́сшаѧ.

<red>Р</red>а́дꙋйсѧ, но́ваѧ голꙋби́це, вхожде́нїемъ во хра́мъ првⷣнымъ въ преиспо́дней наде́ждꙋ впервы́е дарова́вшаѧ.
