---
title: "Конда́къ и҃"
navigation:
  key: akathists-presentation-15
  title: "Конда́къ и҃"
  parent: akathists-presentation
  order: 15
type: "akathist"
---

## Конда́къ и҃:

<red>С</red>тра́ннѡ твоѐ зача́тїе и҆ рождество̀. Стра́ненъ ѻ҆́бразъ возроста́нїѧ твоегѡ̀. Стра́ннѡ и҆ пресла́внѡ, бг҃оневѣ́сто, твоѐ є҆́же внꙋ́трь свѧти́лища введе́нїе, и҆ на мл҃твѣ пребыва́нїе при̑сное, и҆ всѧ̑, ꙗ҆́же сꙋ́ть твоѧ̀: ѿ ѹ҆́тра бо да́же до тре́тьѧгѡ ча́са стоѧ́ла є҆сѝ по всѧ̑ днѝ на мл҃твѣ внꙋ́трь ст҃и́лища, посе́мъ съ про́чими дѣ́вы въ притво́рѣ въ рꙋкодѣ́лїи ѹ҆пражнѧ́ласѧ є҆сѝ, ѿ девѧ́тагѡ же ча́са па́ки въ хра́мѣ во ст҃а́ѧ ст҃ы́хъ предстоѧ́ла є҆сѝ бг҃ꙋ на мл҃твѣ, въ бг҃омы́слїи и҆ въ поꙋче́нїи бжⷭ҇твенныхъ писа́нїй, до́ндеже а҆́гг҃лъ гдⷭ҇ень ꙗ҆́вльшесѧ препита́ти тѧ̀ нбⷭ҇ною пи́щею. Та́ковомꙋ равноа́гг҃льскомꙋ житїю̀ твоемꙋ̀ чꙋдѧ́щесѧ, вопїе́мъ та́кѡ бл҃говоли́вшемꙋ ѡ҆ тебѣ̀ бг҃ꙋ: <red>А҆</red>ллилꙋ́їа.
