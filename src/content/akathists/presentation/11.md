---
title: "Конда́къ ѕ҃"
navigation:
  key: akathists-presentation-11
  title: "Конда́къ ѕ҃"
  parent: akathists-presentation
  order: 11
type: "akathist"
---

## Конда́къ ѕ҃:

<red>П</red>роповѣ́дникъ вхожде́нїѧ твоегѡ̀ во хра́мъ гдⷭ҇ень првⷣный заха́рїѧ ѹ҆диви́сѧ ѕѣлѡ̀, ви́дѣвъ твоѐ, бцⷣе дв҃о, по лѣ́ствицѣ цр҃ко́внѣй, пѧтна́десѧть степе́нь и҆́мꙋщей, ди́вное восхожде́нїе: поста́влена бы́вши роди́тели твои́ми на пе́рвомъ степе́ни, ты̀ а҆́бїе сама̀ ѡ҆ себѣ̀ потекла̀ є҆сѝ на про́чїѧ степе́ни ско́рѡ ѕѣлѡ̀, никѣ́мже поддержи́маѧ, и҆ на высоча́йшїй сте́пень восте́кши, ста́ла є҆сѝ, ѹ҆крѣплѧ́ема неви̑димою си̑лою бж҃їею: ст҃ы́й же заха́рїѧ, видѣ́въ сїѐ, ѡ҆б̾ѧ́тъ бѣ̀ дх҃омъ бж҃їимъ и҆ речѐ мт҃ри твое́й: бл҃гслове́нъ пло́дъ чре́ва твоегѡ̀, ѽ, же́но, пресла́внѡ приведе́нїе твоѐ: жи́зни бо мт҃рь и҆́стиннꙋю вво́диши, ка́кѡ хра́мъ вмѣсти́тъ ю҆̀; Тѣ́мже бл҃годарѧ́ше бг҃а, воспѣ́лъ є҆мꙋ̀: <red>А҆</red>ллилꙋ́їа.
