---
title: "І҆́косъ з҃"
navigation:
  key: akathists-presentation-14
  title: "І҆́косъ з҃"
  parent: akathists-presentation
  order: 14
type: "akathist"
---

## І҆́косъ з҃:

<red>Н</red>о́ваѧ, ди́внаѧ и҆ ѹ҆жа́снаѧ сотворѝ ѡ҆ тебѣ̀ гдⷭ҇ь, бг҃облгⷣтнаѧ, є҆гда̀ ст҃и́тель вели́кїй заха́рїѧ, внѣ̀ себѣ̀ бы́въ, по та́инственномꙋ ѿкро́венїю бж҃їю введѐ тѧ̀ па́че зако́на за вторꙋ́ю заве́сꙋ, во внꙋ́треннюю ски́нїю, глаго́лемꙋю ст҃а́ѧ ст҃ы́хъ, и҆дѣ́же не то́чїю же́нскомꙋ по́лꙋ, но нижѐ сщ҃е́нникѡмъ подоба́ше входи́ти, но то́чїю є҆ди́номꙋ а҆рхїере́ю є҆ди́ною въ лѣ́то: подоба́ше бо тебѣ̀, ꙗ҆́кѡ ѡ҆дꙋшевле́нномꙋ бж҃їю кївѡ́тꙋ, є҆́ще пре́жде зача́тїѧ па́че всѧ̑кагѡ є҆стества̀ преиспо́лненнѣй чⷭ҇тоты̀, ста́ти на мѣ́стѣ зако́ннагѡ кївѡ́та бж҃їѧ, і҆еремі́емъ сокро́веннагѡ, да и҆спо́лнитсѧ па́ки сла́вою хра́мъ гдⷭ҇ень. Сїѐ пречꙋ́дное вхожде́нїе твоѐ зрѧ́ще, вопїе́мъ тебѣ̀ та́кова̑ѧ:

<red>Р</red>а́дꙋйсѧ, во ст҃а́ѧ ст҃ы́хъ, ꙗ҆́кѡ на нб҃о земно́е взоше́дшаѧ. Ра́дꙋйсѧ, ст҃а́ѧ ст҃ы́хъ бо́льшаѧ, ꙗ҆́кѡ къ прⷭ҇то́лꙋ бж҃їю предста́вшаѧ. Ра́дꙋйсѧ, а҆́гг҃лы ѹ҆диви́вшаѧ, ка́кѡ во ст҃а́ѧ ст҃ы́хъ пресла́внѡ взошла̀ є҆сѝ. Ра́дꙋйсѧ, чл҃вѣ́ки возвесели́вшаѧ, ꙗ҆́кѡ хра́мъ гдⷭ҇ень сла́вою и҆спо́лнила є҆сѝ. Ра́дꙋйсѧ, черто́же краснѣ́йшїй, въ не́мже жили́ще ст҃ы́ѧ трⷪ҇цы содѣва́етъ пресꙋ́щественный.

<red>Р</red>а́дꙋйсѧ, прⷭ҇то́ле ст҃ѣ́йшїй, на не́мже гото́витсѧ сѣ́сти пло́тїю пребжⷭ҇твенный.
