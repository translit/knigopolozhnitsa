---
title: "Мл҃тва"
navigation:
  key: akathists-nilsor-26
  title: "Мл҃тва"
  parent: akathists-nilsor
  order: 26
type: "akathist"
---

## Мл҃тва:

<versal data-diacritics="true">Ѻ҆́</versal>ч҃е на́шъ всепрпⷣбнѣйшїй ні́ле! Прїимѝ сїю̀ похва́льнꙋю пѣ́снь, тебѣ̀ любо́вїю и҆ вѣ́рою приноси́мꙋю, и҆ ми́лостивно прикло́ньсѧ съ нбⷭ҇ныхъ высѡ́тъ, ꙗ҆́ко ѻ҆те́цъ чадолюби́вѣйшїй, хода́тайствꙋй вѣ́рою и҆ любо́вїю тѧ̀ почита́ющымъ грѣхѡ́въ проще́нїе, житїѧ̀ и҆справле́нїе, кончи́нꙋ хрⷭ҇тїа́нскꙋю, ми́рнꙋ и҆ ненавѣ́тнꙋ ѿ дꙋ́ховъ ѕло́бы. И҆ предста́ни тогда̀, ѽ ѻ҆́ч҃е, прогонѧ́ѧ стра́хъ сме́ртный ѿ вѣ́рныхъ твоѝхъ рабѡ́въ и҆ чти́телей твоеѧ̀ сщ҃е́ннѣйшїѧ па́мѧти, безбѣ́днѡ творѧ̀ разлꙋче́нїе дꙋшѝ ѿ тѣ́ла и҆ лю́тыхъ мыта́рствъ прехожде́нїе си́льнымъ твои́мъ ко гдⷭ҇ꙋ моле́нїемъ и҆ предста́тельствомъ, бл҃года́тїю, щедро́тами и҆ чл҃вколю́бїемъ гдⷭ҇а и҆ бг҃а и҆ сп҃са на́шегѡ і҆и҃са хрⷭ҇та̀, и҆ є҆гѡ̀ прест҃ѣ́йшїѧ мт҃ре, твои́мъ ми́лостивымъ ѡ҆ на́съ хода́тайствомъ. Надѣ́емсѧ всѧ̑ сїѧ̑ прошє́енїѧ полꙋчи́ти и҆ въ де́нь стра́шнагѡ сꙋда̀ десна́гѡ стоѧ́нїѧ ѹ҆лꙋчи́ти со всѣ́ми ѹ҆годи́вшими бг҃ꙋ. <red>А҆</red>ми́нь.

{% illustration "small-ornaments/medallion-lukovich", "small" %}
