---
title: "І҆́косъ є҃"
navigation:
  key: akathists-nilsor-10
  title: "І҆́косъ є҃"
  parent: akathists-nilsor
  order: 10
type: "akathist"
---

## І҆́косъ є҃:

<red>В</red>и́дѧще тѧ̀ ꙗ҆́ко свѣ́тлагѡ свѣти́льника, въ пꙋсты́ни непрохо́днѣй свѣтлосїѧ́юща, а҆́ще и҆ ꙗ҆́ко под̾ спꙋ́домъ смиренномꙋ́дрїемъ кры́ема, но на ве́рхъ добродѣ́телей возвы́сившасѧ, ѹ҆кры́тисѧ не могꙋ́щаго, тѣ́мъ твои́ми чꙋдесы̀ ѡ҆зарѧ́еми, вопїе́мъ тѝ:

<red>Р</red>а́дꙋйсѧ, ѿ и҆сто́чника премꙋ́дрости мꙋ́дрости наꙋче́нный. Ра́дꙋйсѧ, тала́нтъ многоꙋсꙋгꙋби́вый, ѿ бг҃а тебѣ̀ да́нный. Ра́дꙋйсѧ, дѣ́латель хрⷭ҇то́ва вїногра́да ꙗ҆ви́выйсѧ и҆збра́нный. Ра́дꙋйсѧ, ѹ҆миле́нїѧ слеза́ми ни́вꙋ дꙋшѝ твоеѧ̀ многобога́тнѡ напои́вый. Ра́дꙋйсѧ, мнѡ́гїѧ плоды̀ добродѣ́телей произрасти́вый. Ра́дꙋйсѧ, ра́йскїй цвѣ́те, въ пꙋсты́ни произра́стшїй. Ра́дꙋйсѧ, бл҃гово́ннымъ мѵ́ромъ добродѣ́телей на́съ ѡ҆бл҃гоꙋха́вый. Ра́дꙋйсѧ, свѣ́те разꙋмѣ́нїй та́инственныхъ возсїѧ́вый. Ра́дꙋйсѧ, тмꙋ̀ невѣ̀денїѧ и҆ мра́чнагѡ забве́нїѧ разгна́вый. Ра́дꙋйсѧ, ра́зꙋмъ писа́нїй ѻ҆ч҃ескихъ на́мъ ѹ҆ѧсни́вый. Ра́дꙋйсѧ, сокрове́нное въ ни́хъ та́инство ѿкры́вый.

<red>Р</red>а́дꙋйсѧ, ні́ле чꙋдотво́рче, прпⷣбне ѻ҆́ч҃е на́шъ.
