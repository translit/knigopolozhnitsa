---
title: "І҆́косъ ѕ҃"
navigation:
  key: akathists-nilsor-12
  title: "І҆́косъ ѕ҃"
  parent: akathists-nilsor
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ свѣ́томъ чꙋдотворе́нїй, по честнѣ́мъ преставле́нїи твоѐм ꙗ҆влѧ́ѧсѧ въ далеча́йшихъ страна́хъ и҆ и҆збавлѧ́ѧ ѿ го́рькагѡ плѣне́нїѧ, чꙋдотво́рче ні́ле, ѻ҆́ч҃е на́шъ, тѣ́мъ и҆ мы̀, твоѝ рабѝ, ѿ бѣ́дъ сп҃са́емїи тобо́ю, бл҃года́рственно вопїе́мъ тѝ:

<red>Р</red>а́дꙋйсѧ, и҆зба́вителю плѣне́нныхъ. Ра́дꙋйсѧ, ско́рый предста́телю на по́мощь тебѣ̀ призыва́ющымъ. Ра́дꙋйсѧ, сꙋ́щымъ въ бѣда́хъ помога́ѧй. Ра́дꙋйсѧ, ѿ ѡ҆бꙋрева́нїѧ и҆ наси́лїѧ дꙋхѡ́въ нечи́стыхъ пресла́внѡ свобожда́ѧй. Ра́дꙋйсѧ, скѡ́рби и҆ пєча́ли въ ра́дость претворѧ́ѧй. Ра́дꙋйсѧ, де́мѡновъ кова̑рныѧ сѣ̑ти растерза́ѧй. Ра́дꙋйсѧ, ꙗ҆́ко тебѣ̀ призыва́ющымъ бы́стрѡ предварѧ́еши. Ра́дꙋйсѧ, ꙗ҆́ко лю́бѧщихъ тѧ̀ ѿ разли́чныхъ бѣ́дъ и҆ напа́стей и҆зыма́еши. Ра́дꙋйсѧ, и҆знемога́ющымъ ѹ҆ны́нїемъ ѹ҆теше́нїе пода́вый. Ра́дꙋйсѧ, мра̑чныѧ ѡ҆́блаки скорбе́й разгна́вый. Ра́дꙋйсѧ, врачꙋ̀ болѣ́зней тѣле́сныхъ. Ра́дꙋйсѧ, хода́таю бла̑гъ нбⷭ҇ныхъ.

<red>Р</red>а́дꙋйсѧ, ні́ле чꙋдотво́рче, прпⷣбне ѻ҆́ч҃е на́шъ.
