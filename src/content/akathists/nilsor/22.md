---
title: "І҆́косъ а҃і"
navigation:
  key: akathists-nilsor-22
  title: "І҆́косъ а҃і"
  parent: akathists-nilsor
  order: 22
type: "akathist"
---

## І҆́косъ а҃і:

<red>С</red>вѣ́тлагѡ свѣ́тильника мона́шествꙋющымъ хрⷭ҇тосъ тѧ̀ показа̀, бл҃же́нне, невеще́ственнымъ ѻ҆гне́мъ добродѣ́телей просвѣща́юща и҆ смиренномꙋ́дрїѧ лꙋча́ми ѡ҆блиста́юща на́съ, заре́ю же чꙋде́съ ѡ҆зарѧ́юща, вопїю́щихъ тѝ такѡва́ѧ:

<red>Р</red>а́дꙋйсѧ, свѣ́тлый мона́шествꙋющихъ свѣти́льниче. Ра́дꙋйсѧ, свѣ́та невече́рнѧгѡ соприча́стниче. Ра́дꙋйсѧ, ѡ҆́блаче дождеро́сный, слє́зныѧ то́ки и҆злива́ѧй. Ра́дꙋйсѧ, мо́лнїѧми блгⷣти тѧ̀ лю́бѧщихъ ѡ҆зарѧ́ѧй. Ра́дꙋйсѧ, громоѡбра́знѡ врагѝ ѹ҆страши́вый. Ра́дꙋйсѧ, тꙋ́чами твои́хъ сле́зъ си́хъ потопи́вый. Ра́дꙋйсѧ, и҆з̾-под̾ спꙋ̑да пꙋсты́ннагѡ ꙗ҆́снѡ свѣ́тиши зарѧ́ми чꙋде́съ. Ра́дꙋйсѧ, ꙗ҆́ко глꙋбино́ю смире́нїѧ возне́слсѧ є҆сѝ превы́ше небе́съ. Ра́дꙋйсѧ, тихоѡбра́знѡ во смире́нїи и҆ кро́тости твою̀ жѝзнь соверши́вый. Ра́дꙋйсѧ, хрⷭ҇топодража́тельныѧ кро́тости ѡ҆́бразъ всѣ̑мъ бы́вый. Ра́дꙋйсѧ, по преставле́нїи твоѐмъ чꙋдесы̀ возсїѧ́вый. Ра́дꙋйсѧ, си́мъ высотꙋ̀ смире́нїѧ жи́тельства показа́вый.

<red>Р</red>а́дꙋйсѧ, ні́ле чꙋдотво́рче, прпⷣбне ѻ҆́ч҃е на́шъ.
