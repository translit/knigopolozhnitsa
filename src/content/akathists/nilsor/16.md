---
title: "І҆́косъ и҃"
navigation:
  key: akathists-nilsor-16
  title: "І҆́косъ и҃"
  parent: akathists-nilsor
  order: 16
type: "akathist"
---

## І҆́косъ и҃:

<red>В</red>е́сь бы́лъ є҆сѝ любвѐ бж҃е́ственныѧ и҆спо́лненъ, ѽ всебл҃же́нне, ника́коже ѿстꙋпа́ѧ къ любле́нїю пло́ти и҆ мі́ра, но ꙗ҆́ко безпло́тенъ цѣломꙋ́дренно и҆ прпⷣбнѡ твою̀ жи́знь соверши́лъ є҆сѝ, тѣ́мже и҆҆ блгⷣть прїѧ́лъ є҆сѝ ѿ бг҃а твори́ти пресла̑внаѧ чꙋдеса̀. Прїимѝ ѹ҆́бо ѿ ѹ҆се́рдїѧ на́шегѡ принѡси́мыѧ тебѣ̀ хвалы̑ сїѧ̑:

<red>Р</red>а́дꙋйсѧ, бж҃е́ственныѧ любвѐ простра́нное вмѣсти́лище. Ра́дꙋйсѧ, ст҃ы́ѧ трⷪ҇цы жили́ще. Ра́дꙋйсѧ, мы́сленныхъ врагѡ́въ крѣ́пкїй и҆ мꙋ́жественный побѣди́телю. Ра́дꙋйсѧ, тебѣ̀ на по́мощь призыва́ющимъ къ побежде́нїю си́хъ пособи́телю. Ра́дꙋйсѧ, граждани́не пꙋсты́нный. Ра́дꙋйсѧ, въ терпѣ́нїи крѣ́пкїй и҆ ди́вный. Ра́дꙋйсѧ, безмо́лвїѧ вели́кїй люби́телю. Ра́дꙋйсѧ, ѹ҆едине́ннагѡ и҆́ноческагѡ жи́тельства мꙋ́дрый законоположи́телю. Ра́дꙋйсѧ, мона́шествꙋющымъ ко сп҃се́нїю наста́вниче. Ра́дꙋйсѧ, ликѡ́мъ прпⷣбныхъ соприча́стниче. Ра́дꙋйсѧ, ꙗ҆́ко со всѣ́ми ст҃ы́ми наслажда́ешисѧ вѣ́чнагѡ весе́лїѧ. Ра́дꙋйсѧ, съ ни́ми ра́достно наслѣ́дствꙋеши нбⷭ҇ныхъ сел́енїй.

<red>Р</red>а́дꙋйсѧ, ні́ле чꙋдотво́рче, прпⷣбне ѻ҆́ч҃е на́шъ.
