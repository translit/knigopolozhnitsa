---
title: "І҆́косъ ѳ҃"
navigation:
  key: akathists-nilsor-18
  title: "І҆́косъ ѳ҃"
  parent: akathists-nilsor
  order: 18
type: "akathist"
---

## І҆́косъ ѳ҃:

<red>В</red>ѣті̑йства во пло́ти мꙋ́дрыхъ ѡ҆бꙋѧ́ша, є҆гда̀ дѣ́йствомъ ст҃а́гѡ дх҃а бꙋ́їи ѹ҆мꙋдри́шасѧ дерзѡстны́ѧ тѣ́хъ ѧ҆зы́ки ѡ҆бꙋзда́ти, тѣ́мъ и҆ тебѣ̀, ѽ бг҃оно́се, не мїрска́ѧ мꙋ́дрость, но дх҃а ст҃а́гѡ дѣ́йство ѹ҆мꙋдрѝ и҆ бж҃ествєннаѧ вѣті́йствꙋюща показа̀. Мы́ же похва́льнꙋю пѣ́снь тебѣ̀ ра́дꙋющесѧ пое́мъ:

<red>Р</red>а́дꙋйсѧ, премꙋ́дростью свы́ше ѡ҆даре́нный. Ра́дꙋйсѧ, блгⷣтїю ст҃а́гѡ дх҃а ѡ҆заре́нный. Ра́дꙋйсѧ, та́инственный зако́нъ мона́шествꙋющымъ написа́вый. Ра́дꙋйсѧ, сп҃си́тєльнаѧ преда̑нїѧ тѣ́мъ преда́вый. Ра́дꙋйсѧ, ѡ҆́бразе и҆́стиннагѡ мона́шества. Ра́дꙋйсѧ, хода́таю вѣ́чнагѡ бл҃же́нства. Ра́дꙋйсѧ, сп҃се́нїѧ наста́вниче нелѣ́ностный. Ра́дꙋйсѧ, рꙋководи́телю къ полꙋче́нїю бла̑гъ нбⷭ҇ныхъ. Ра́дꙋйсѧ, го́рдости ро́гъ сломи́вый. Ра́дꙋйсѧ, и҆́стинный ѡ҆́бразъ смиренномꙋ́дрїѧ бы́вый. Ра́дꙋйсѧ, ꙗ҆́ко твои́ми за ны̀ мл҃твами ѿ разли́чныхъ бѣ́дъ и҆збавлѧ́емсѧ. Ра́дꙋйсѧ, ꙗ҆́ко твои́мъ къ бг҃ꙋ предста́тельствомъ ѿ вра́жїихъ и҆скꙋше́нїй свобожда́емсѧ.

<red>Р</red>а́дꙋйсѧ, ні́ле чꙋдотво́рче, прпⷣбне ѻ҆́ч҃е на́шъ.
