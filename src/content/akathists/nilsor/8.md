---
title: "І҆́косъ д҃"
navigation:
  key: akathists-nilsor-8
  title: "І҆́косъ д҃"
  parent: akathists-nilsor
  order: 8
type: "akathist"
---

## І҆́косъ д҃:

<red>С</red>лы́шавше твоѝ ѹ҆ченицы̀ твоѧ̑ сп҃си́тєльнаѧ преда̑нїѧ и҆҆ мꙋ́драѧ наставлє́нїѧ, ра́дꙋющесѧ, во слѣ́дъ тебѣ̀ притеко́ша и҆, тобо́ю рꙋководи́ми, непостижи̑маѧ постиго́ша и҆ невѣ́дѡмаѧ ѹ҆вѣ́дѣша, благода́рнѡ тебѣ̀ пою́ще:

<red>Р</red>а́дꙋйсѧ, сп҃си́тельнаѧ преда̑нїѧ твои̑мъ ѹ҆ченикѡ́мъ преда́вый. Ра́дꙋйсѧ, ко сп҃се́нїю ѹ҆до́бный и҆ непреле́стный пꙋ́ть си́мъ ꙗ҆́снѡ показа́вый. Ра́дꙋйсѧ, бж҃їѧ за́пѡвѣди ѡ҆па́снѡ сохрани́вый. Ра́дꙋйсѧ, и҆ послѣ́дꙋющихъ тебѣ̀ хране́нїю ѻ҆́ныхъ наꙋчи́вый. Ра́дꙋйсѧ, ѻ҆ч҃єскаѧ сп҃си́тєльнаѧ преда̑нїѧ соверши́вый. Ра́дꙋйсѧ, наꙋчи́вый на́съ си̑мъ послѣ́довати вѣ́рнѡ. Ра́дꙋйсѧ, и҆́стиннѡ мона́шествовати жела́ющимъ мꙋ́дрый ѹ҆чи́телю. Ра́дꙋйсѧ, дре́внихъ знамено́сныхъ ѻ҆тє́цъ ѹ҆се́рдный ревни́телю. Ра́дꙋйсѧ, въ нбⷭ҇сныхъ селе́нїихъ ликѡ́мъ ѻ҆́ныхъ сопричте́нный. Ра́дꙋйсѧ, по преставле́нїи твоѐмъ дарова́нїемъ чꙋде́съ ѡ҆даре́нный. Ра́дꙋйсѧ, ꙗ҆́ко тобо́ю прїе́млемъ тѣле́сныхъ болѣ́зней и҆сцѣле́нїе. Ра́дꙋйсѧ, ꙗ҆́ко твои́мъ за ны̀ хода́тайствомъ ѹ҆пова́емъ прїѧ́ти грѣхѡ́въ проще́нїе.

<red>Р</red>а́дꙋйсѧ, ні́ле чꙋдотво́рче, прпⷣбне ѻ҆́ч҃е на́шъ.
