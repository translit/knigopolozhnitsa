---
title: "І҆́косъ в҃"
navigation:
  key: akathists-nilsor-4
  title: "І҆́косъ в҃"
  parent: akathists-nilsor
  order: 4
type: "akathist"
---

## І҆́косъ в҃:

<red>Р</red>а́зꙋмомъ бж҃е́ственныхъ писа́нїй ѡ҆богати́тисѧ хотѧ̀, непреста́ннѡ въ поꙋче́нїи си́хъ пребыва́лъ є҆сѝ, мꙋ́дре, тѣ́мъ и҆ напои́лъ є҆сѝ дꙋ́шꙋ твою̀ бл҃гоче́стїѧ вода́ми и҆ на́съ и҆́миже насыща́еши, пою́щихъ тѝ любо́вїю такѡва́ѧ:

<red>Р</red>а́дꙋйсѧ, сокро́вище бж҃е́ственныхъ разꙋмѣ́нїй. Ра́дꙋйсѧ, наꙋчи́выйсѧ и҆сполне́нїю бж҃е́ственныхъ хотѣ́нїй. Ра́дꙋйсѧ, рѣко̀, наводне́ннаѧ водо́ю бж҃їѧ бл҃года́ти. Ра́дꙋйсѧ, разꙋмѣ́нїе бж҃е́ственныхъ писа́нїй сподо́бивыйсѧ прїѧ́ти. Ра́дꙋйсѧ, жа́ждꙋщихъ сп҃се́нїѧ водо́ю твои́хъ слове́съ напои́вый. Ра́дꙋйсѧ, тебѣ̀ послѣ́дꙋющымъ ѡ҆́бразъ сп҃се́нїѧ бы́вый. Ра́дꙋйсѧ, вождю̀ по и҆сто́чникѡмъ сп҃се́нїѧ. Ра́дꙋйсѧ, жела́ющымъ незави́стнѡ препода́вый во́ды нетлѣ́нїѧ. Ра́дꙋйсѧ, мона́хѡвъ свѣ́тлое ѹ҆краше́нїе. Ра́дꙋйсѧ, показа́вый собо́ю тѣ̑мъ пꙋ́ть сп҃се́нїѧ. Ра́дꙋйсѧ, побѣ́дѣ въ мы́сленной бра́ни наꙋчи́вый. Ра́дꙋйсѧ, всѧ̑ кѡ́зни вра́жыѧ ѹ҆праздни́вый.

<red>Р</red>а́дꙋйсѧ, ні́ле чꙋдотво́рче, прпⷣбне ѻ҆́ч҃е на́шъ.
