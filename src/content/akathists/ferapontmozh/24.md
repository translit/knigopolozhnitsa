---
title: "І҆́косъ в҃і"
navigation:
  key: akathists-ferapontmozh-24
  title: "І҆́косъ в҃і"
  parent: akathists-ferapontmozh
  order: 24
type: "akathist"
---

## І҆́косъ в҃і:

<red>П</red>роповѣ́дникъ правосла́вїѧ ꙗ҆ви́лсѧ є҆сѝ, прпⷣбне, гра́дꙋ твоемꙋ̀ и҆ ѡ҆кре́стнѣй странѣ̀, и҆ дале́че ѿ ни́хъ мл҃твами твои́ми ѹ҆празднѧ́еши всѧ̑каѧ ѹ҆чє́нїѧ лжи̑ваѧ льсти́выхъ и҆ лꙋка́выхъ человѣ́кѡвъ, мы́ же съ тобо́ю въ пра́вой вѣ́рѣ ѹ҆твержда́емїи вопїе́мъ тѝ:

<red>Р</red>а́дꙋйсѧ, пра́вило вѣ́ры хрⷭ҇товы. Ра́дꙋйсѧ, ѻ҆́бразе и҆́стинный любвѐ къ бг҃ꙋ. Ра́дꙋйсѧ, неꙋсы́пный па́стырю ста́да хрⷭ҇то́ва. Ра́дꙋйсѧ, нече́стїѧ ѡ҆бличи́телю. Ра́дꙋйсѧ, низложи́телю ѕловѣ́рныхъ. Ра́дꙋйсѧ, ѹ҆твержде́нїе вѣ́рныхъ. Ра́дꙋйсѧ, всѣ́мъ правосла̑внымъ ѡ҆храни́телю. Ра́дꙋйсѧ, всѣ́мъ заблꙋжда́ющымъ подаѧ́й ско́рое и҆справле́нїе. Ра́дꙋйсѧ, тмꙋ̀ невѣ́рїѧ разгонѧ́ѧй. Ра́дꙋйсѧ, всѣ́хъ приводѧ́й ко хрⷭ҇тꙋ бг҃ꙋ.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
