---
title: "І҆́косъ и҃"
navigation:
  key: akathists-ferapontmozh-16
  title: "І҆́косъ и҃"
  parent: akathists-ferapontmozh
  order: 16
type: "akathist"
---

## І҆́косъ и҃:

<red>В</red>озжела̀ бл҃говѣ́рный кнѧ́зь а҆ндре́й прїѧ́ти бл҃гослове́нїе ѿ ст҃ы́ни твоѐѧ, прпⷣбне, и҆ пригласѝ тѧ̀ во сво́й гра́дъ, ты́ же, моле́нїю є҆гѡ̀ и҆ бра́тїи повинꙋ́ѧсѧ, лѣ̑та ста́рости и҆ трꙋ́дъ далеча́йшагѡ пꙋтѝ презрѣ́въ, ско́рѡ ко кнѧ́зю прите́клъ є҆сѝ слы́шай ѿ негѡ̀:

<red>Р</red>а́дꙋйсѧ, лѣ̑ты, наипа́че же бл҃гомꙋ́дрїемъ ѹ҆кра́шенный. Ра́дꙋйсѧ, подви́жниче хрⷭ҇товъ неизме́нный. Ра́дꙋйсѧ, дх҃а ст҃а́гѡ преиспо́лненный. Ра́дꙋйсѧ, мт҃рїю бг҃а возлю́бленный. Ра́дꙋйсѧ, и҆́мени є҆ѧ̀ ѡ҆би́тель и҆́нокѡвъ созда́вый. Ра́дꙋйсѧ, ста́дꙋ твоемꙋ̀ ѡ҆́бразъ и҆́стинный. Ра́дꙋйсѧ, чадолюби́вый ѻ҆тчѐ и҆́нокѡвъ. Ра́дꙋйсѧ, и҆́ноки твои́ми люби́мый, ꙗ҆́ко ѻ҆те́цъ чадолюби́вѣйшїй. Ра́дꙋйсѧ, всѣ́хъ притека́ющихъ къ тебѣ̀ и҆сполнѧ́ѧй ра́дости. Ра́дꙋйсѧ, всѣ́мъ подаѧ́й ско́рое ѹ҆тѣше́нїе. Ра́дꙋйсѧ, любвѐ и҆ мі́ра насади́телю.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
