---
title: "І҆́косъ а҃і"
navigation:
  key: akathists-ferapontmozh-22
  title: "І҆́косъ а҃і"
  parent: akathists-ferapontmozh
  order: 22
type: "akathist"
---

## І҆́косъ а҃і:

<red>П</red>ѣ́нїе на́ше тебѣ̀ побѣжда́етсѧ ѡ҆би́лїемъ и҆ вели́чїемъ по́двигѡвъ и҆ всѧ́кихъ добродѣ́телей и҆ чꙋде́съ твои́хъ. Ѻ҆ба́че любо́вїю къ тебѣ̀ горѧ́щїи, молча́ти не могꙋ́ще, мо́лимъ: прїимѝ ѿ на́съ сицєвы́ѧ, а҆́ще и҆ вельмѝ скꙋ́дныѧ, похвалы̀:

<red>Р</red>а́дꙋйсѧ, ѻ҆́бразе смире́нїѧ, кро́тости и҆ послꙋша́нїѧ. Ра́дꙋйсѧ, похвало̀ дѣ́вствꙋющымъ. Ра́дꙋйсѧ, въ дꙋше́вныхъ по́двизѣхъ и҆ въ тѣле́сныхъ трꙋдѣ́хъ помо́щниче на́шъ. Ра́дꙋйсѧ, и҆сцѣлѧ́ѧй на́съ ѿ страсте́й. Ра́дꙋйсѧ, врачꙋ̀ ско́рый въ недꙋ́зѣхъ и҆ болѣ́знехъ. Ра́дꙋйсѧ, застꙋ́пниче си́рыхъ и҆ всѣ́хъ ѡ҆би́димыхъ. Ра́дꙋйсѧ, ѹ҆тѣ́шителю на́шъ въ ско́рбехъ и҆ бѣда̀хъ и҆ всѧ́кихъ напа́стехъ. Ра́дꙋйсѧ, ѿ ѻ҆гнѧ̀ и҆ ѿ потопле́нїѧ и҆збавлѧ́ѧй на́съ. Ра́дꙋйсѧ, пита́телю на́шъ во днѝ гла́да и҆ скꙋ́дости. Ра́дꙋйсѧ, подаѧ́й на́мъ ѡ҆би́лїе плодѡ́въ и҆ бл҃горастворе́нїе воздꙋ́ховъ. Ра́дꙋйсѧ, ꙗ҆́ко бг҃а твори́ши ко всѣ̑мъ на́мъ ми́лостива твои́ми хода́тайствы къ немꙋ̀.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
