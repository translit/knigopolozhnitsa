---
title: "І҆́косъ в҃"
navigation:
  key: akathists-ferapontmozh-4
  title: "І҆́косъ в҃"
  parent: akathists-ferapontmozh
  order: 4
type: "akathist"
---

## І҆́косъ в҃:

<red>Ѹ҆</red>се́рднѡ дѣ́лаѧ дѣла̀ мїрска́гѡ слꙋже́нїѧ твоегѡ̀, прпⷣбне, є҆ди́нѡ то́чїю и҆мѣ́лъ є҆сѝ въ се́рдцѣ твоѐмъ: да не ѡ҆сꙋжде́нъ предста́неши на стра́шнѣмъ сꙋди́щи гдⷭ҇а сла́вы, и҆ ны́нѣ бл҃гоче́стнѡ къ томꙋ̀ себѣ̀ пред̾ꙋгото́вавъ, слы́шиши ѿ всѣ́хъ:

<red>Р</red>а́дꙋйсѧ, ѹ҆́мъ тво́й впери́вый въ го́рнѧѧ. Ра́дꙋйсѧ, ѿ мі́ра тлѣ́ннагѡ къ нетлѣ́нномꙋ ѻ҆́чи возведы́й. Ра́дꙋйсѧ, па́че земны́хъ бла̑гъ возлюби́вый нищетꙋ̀ дꙋхо́внꙋю. Ра́дꙋйсѧ, въ печа́ли ѡ҆ грѣсѣ́хъ сниска́вый себѣ̀ ѹ҆тѣше́нїе. Ра́дꙋйсѧ, кро́тостїю благоꙋкра́сивыйсѧ. Ра́дꙋйсѧ, взалка́вый пра́ведности пред̾ бг҃омъ. Ра́дꙋйсѧ, согрѣша́ющымъ благоснисходи́тельный. Ра́дꙋйсѧ, стра́ждꙋщымъ сострада́вый те́плѣ. Ра́дꙋйсѧ, ко всѣ̑мъ благопривѣ́тливый. Ра́дꙋйсѧ, всѣ́мъ вѣ́дꙋщымъ тѧ̀ прелюбе́зный. Ра́дꙋйсѧ, ми́лѡстыни подава́вый ще́дрѡ.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
