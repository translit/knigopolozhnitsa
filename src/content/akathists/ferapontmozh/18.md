---
title: "І҆́косъ ѳ҃"
navigation:
  key: akathists-ferapontmozh-18
  title: "І҆́косъ ѳ҃"
  parent: akathists-ferapontmozh
  order: 18
type: "akathist"
---

## І҆́косъ ѳ҃:

<red>А҆́</red>ще бо ѕѣлѡ̀ ѿрицалсѧ є҆сѝ, ѻ҆ба́че, не кнѧ́зю то́чїю, но самомꙋ̀ бг҃ꙋ повинꙋ́ѧсѧ, на мѣ́стѣ кра́снѣмъ бли́з̾ гра́да можа́йска созда́лъ є҆сѝ хра́мъ пречⷭ҇тыѧ и҆ но́вꙋю ѡ҆би́тель и҆́ноковъ, и҆̀мже са́мъ въ наста́вника бы́лъ є҆сѝ до конца̀ дне́й твоѝхъ, тѣ́мже слы́шиши ѿ всѣ́хъ:

<red>Р</red>а́дꙋйсѧ, бл҃го́е жела́нїе кнѧ́зѧ бл҃говѣ́рнагѡ соверши́вый мꙋ́дре. Ра́дꙋйсѧ, вторы́ѧ своеѧ̀ ѡ҆би́тели и҆́ноковъ во и҆мѧ̀ бг҃ома́тери ѹ҆чреди́телю. Ра́дꙋйсѧ, въ сїю̀ ѡ҆би́тель собра́вый мно́жество спаса́ющихсѧ. Ра́дꙋйсѧ, насади́телю въ не́й до́брагѡ житїѧ̀. Ра́дꙋйсѧ, напои́вый ю҆̀ твои́ми наставлє́нїи. Ра́дꙋйсѧ, возрасти́вый ю҆̀ мно́гими слеза́ми твои́ми. Ра́дꙋйсѧ, ꙗ҆́ко мно́гими трꙋды̀ и҆ благи́ми по́двиги твои́ми бл҃гоꙋкра́силъ є҆сѝ ю҆̀. Ра́дꙋйсѧ, ꙗ҆́ко мл҃твами твои́ми твори́ши ю҆̀ чи́стꙋ невѣ́стꙋ хрⷭ҇то́вꙋ. Ра́дꙋйсѧ, ра́достно преда́вый въ не́й хрⷭ҇тꙋ̀ дꙋ́шꙋ твою̀ чи́стꙋю. Ра́дꙋйсѧ, тѣ́ломъ твои́мъ пребыва́ѧй при́снѡ въ се́й ѡ҆би́тели твое́й. Ра́дꙋйсѧ, и҆з̾ неѧ̀ сїѧ́ѧй мі́рови чꙋдесы̀.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
