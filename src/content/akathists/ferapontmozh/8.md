---
title: "І҆́косъ д҃"
navigation:
  key: akathists-ferapontmozh-8
  title: "І҆́косъ д҃"
  parent: akathists-ferapontmozh
  order: 8
type: "akathist"
---

## І҆́косъ д҃:

<red>П</red>о́двигомъ и҆́ночества до́брѣ подвиза́ѧсѧ, не мни́лъ є҆сѝ тѧ̀ до́брое что̀ сотво́рша, но мни́лъ тѧ̀ непотре́бна бы́ти, и҆ припа́даѧ стопа́мъ спо́стникѡвъ твоѝхъ, сле́знѡ моли́лъ є҆сѝ и҆̀хъ, ѹ҆моли́ти пречⷭ҇тꙋю бцⷣꙋ, да спасе́тъ тѧ̀ ѿ гее́нны ѻ҆́гненныѧ. Сїѐ вѣ́дѧще, вопїе́мъ тѝ:

<red>Р</red>а́дꙋйсѧ, слеза́ми покаѧ́нїѧ ѡ҆чи́стивый дꙋ́шꙋ свою̀. Ра́дꙋйсѧ, низложи́вый въ себѐ дꙋ́ха горды́ни. Ра́дꙋйсѧ, наꙋчи́выйсѧ зрѣ́ти твоѧ̀ то́чїю согрѣшє́нїѧ. Ра́дꙋйсѧ, не ѡ҆сꙋжда́вый ни є҆ди́нагѡ ѿ согрѣша́вшихъ. Ра́дꙋйсѧ, братолю́бїемъ ѹ҆тиша́вый прекослѡ́вїѧ. Ра́дꙋйсѧ, ко всѣ́мъ въ послꙋша́нїи вда́вый тѧ̀ неꙋкло́ннѡ. Ра́дꙋйсѧ, мл҃твами бра́тїи подкрѣпле́нный. Ра́дꙋйсѧ, не на тебѐ самагѡ̀, а҆ на пречⷭ҇тꙋю бцⷣꙋ ѹ҆пова́вый. Ра́дꙋйсѧ, во всѣ́хъ трꙋдѣ́хъ твои́хъ бл҃гослове́нный ѿ пречⷭ҇тыѧ бцⷣы. Ра́дꙋйсѧ, застꙋ́пницꙋ себѣ̀ стѧжа́вый бл҃гослове́ннꙋю мт҃рь хрⷭ҇та бг҃а. Ра́дꙋйсѧ, є҆́ю ѿ вѣ́чныѧ мꙋ́ки свобожде́нный.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
