---
title: "І҆́косъ г҃"
navigation:
  key: akathists-ferapontmozh-6
  title: "І҆́косъ г҃"
  parent: akathists-ferapontmozh
  order: 6
type: "akathist"
---

## І҆́косъ г҃:

<red>Ѿ</red> бг҃а наꙋче́нный ѡ҆ тебѣ̀ блаже́нный ѳеодѡ́ръ ѹ҆разꙋмѣ̀ тѧ̀, ѹ҆жѐ и҆скꙋше́нна въ постѣ̀ и҆ мл҃твѣ, ра́достно прїѧ́тъ тѧ̀ во ѡ҆би́тель свою̀, и҆ въ де́нь прише́ствїѧ твоегѡ̀ къ немꙋ̀ ѡ҆блече тѧ̀ въ чи́нъ и҆́ноческїй, со всѣ́ми сподви́жники свои́ми вопїѧ̀ тебѣ̀:

<red>Р</red>а́дꙋйсѧ, всѧ̑ кра̑снаѧ мі́ра презрѣ́вый. Ра́дꙋйсѧ, ѿ мі́ра льсти́вагѡ и҆злетѣ̀вый, ꙗ҆́ко пти́ца ѿ сѣ́ти. Ра́дꙋйсѧ, па́че бг҃ꙋ, не́жели человѣ́кѡмъ, рабо́тати и҆збра́вый. Ра́дꙋйсѧ, и҆́ночество ра́ди до́брагѡ бг҃ꙋ дѣ́ланїѧ прїѧ́вый. Ра́дꙋйсѧ, ꙗ҆́ко ѹ҆же въ мі́ре и҆́нокъ и҆скꙋ́сенъ ѹ҆гото́валсѧ є҆сѝ. Ра́дꙋйсѧ, всегѡ́ сѧ̑ хрⷭ҇тꙋ, ꙗ҆́ко чи́стꙋю же́ртвꙋ, принесы́й. Ра́дꙋйсѧ, ра́ди хрⷭ҇та ѿвергі́йсѧ себѐ самагѡ̀. Ра́дꙋйсѧ, хрⷭ҇то̀въ кре́стъ под̾ѧ́вый и҆́стиннѡ. Ра́дꙋйсѧ, со хрⷭ҇томъ бы́ти при́снѡ возжела́вый. Ра́дꙋйсѧ, хрⷭ҇та бг҃а все́ю дꙋше́ю возлюби́вый. Ра́дꙋйсѧ, хрⷭ҇тꙋ̀ бг҃ꙋ возлю́бленный.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
