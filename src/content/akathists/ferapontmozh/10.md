---
title: "І҆́косъ є҃"
navigation:
  key: akathists-ferapontmozh-10
  title: "І҆́косъ є҃"
  parent: akathists-ferapontmozh
  order: 10
type: "akathist"
---

## І҆́косъ є҃:

<red>С</red>по́стницы твоѝ, ви́дѣвше тѧ̀, ѕѣлѡ̀ преспѣва́юща въ до́бромъ и҆́ноческомъ житїѝ, въ смире́нїи и҆ послꙋша́нїи, въ целомꙋ́дрїи и҆ братолю́бїи, сла́виша бг҃а и҆ пречⷭ҇тꙋю, да́вшихъ тѝ таковꙋ́ю бл҃года́ть, мы́ же, ѹ҆вѣ́дѣвше ѡ҆ се́мъ, вопїе́мъ тѝ:

<red>Р</red>а́дꙋйсѧ, и҆́ноче, и҆́нокѡвъ похвало́. Ра́дꙋйсѧ, спо́стниче прпⷣбнагѡ кѷрі́лла. Ра́дꙋйсѧ, вѣ́рный ѹ҆ченичѐ прпⷣбнагѡ се́ргїа. Ра́дꙋйсѧ, цѣломꙋ́дрїѧ ѡ҆́бразъ ꙗ҆ви́вый собо́ю и҆́стинный. Ра́дꙋйсѧ, поще́нїемъ ѹ҆крѣпи́вый се́рдце твоѐ. Ра́дꙋйсѧ, бдѣ́нїемъ ѡ҆крили́вый дꙋ́шꙋ твою̀. Ра́дꙋйсѧ, мл҃твами твои́ми бл҃гоꙋха́ющїй бг҃ꙋ. Ра́дꙋйсѧ, а҆́гг҃льскїѧ чистоты̀ рачи́телю. Ра́дꙋйсѧ, херꙋві́мскагѡ бг҃омы́слїѧ подража́телю. Ра́дꙋйсѧ, серафі́мскїѧ къ бг҃ꙋ любвѐ ревни́телю.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
