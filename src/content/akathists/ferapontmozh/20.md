---
title: "І҆́косъ і҃"
navigation:
  key: akathists-ferapontmozh-20
  title: "І҆́косъ і҃"
  parent: akathists-ferapontmozh
  order: 20
type: "akathist"
---

## І҆́косъ і҃:

<red>А҆́</red>ще и҆ до конца̀ дне́й твои́хъ не престава́лъ є҆сѝ жела́ти возвраще́нїѧ твоегѡ̀ въ пе́рвꙋю твою̀ ѡ҆би́тель, бѣлоезе́рскꙋю, но прите́клъ же къ первѣ́йшей и҆ вожделѣ́ннѣйшей ѡ҆би́тели нбⷭ҇ней, ѡ҆ста́вилъ є҆сѝ въ покро́въ и҆ защи́тꙋ вторы́ѧ ѡ҆би́тели твоѐѧ, лꙋже́цкїѧ, ст҃о́е тѣ́ло твоѐ, и҆́мже храни́мїи зове́мъ тѝ:

<red>Р</red>а́дꙋйсѧ, на землѝ пожи́вый равноа́гг҃льнѡ. Ра́дꙋйсѧ, на нб҃сѝ ликꙋ́ющїй со а҆́гг҃елы. Ра́дꙋйсѧ, на нб҃си вчине́нный со всѣ́ми ст҃ы́ми. Ра́дꙋйсѧ, на землѝ чꙋдесы̀ просла́вленный. Ра́дꙋйсѧ, вѣ́рный храни́телю ѡ҆би́тели, въ не́йже почива́етъ тѣ́ло твоѐ. Ра́дꙋйсѧ, и҆збавлѧ́ѧй ѡ҆би́тель сїю̀ ѿ разрꙋше́нїѧ. Ра́дꙋйсѧ, смирѧ́ѧй въ не́й врагѡ́въ и҆ноплеме́нныхъ. Ра́дꙋйсѧ, низлага́ѧй всѣ́хъ є҆ѧ̀ ви́димыхъ и҆ неви́димыхъ вра̑гъ. Ра́дꙋйсѧ, всѧ́кїѧ напа́сти ѿ неѧ̀ прогонѧ́ѧй. Ра́дꙋйсѧ, подаѧ́й на́мъ мл҃твами твои́ми всѧ̑ бл҃гопотрє́бнаѧ къ вѣ́чнѣй жи́зни. Ра́дꙋйсѧ, разрꙋши́телю вражды̀ и҆ насади́телю братолю́бїѧ.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
