---
title: "І҆́косъ а҃"
navigation:
  key: akathists-ferapontmozh-2
  title: "І҆́косъ а҃"
  parent: akathists-ferapontmozh
  order: 2
type: "akathist"
---

## І҆́косъ а҃:

<red>Ѿ</red> младе́нчества твоѐгѡ и҆ да́же до престарѣ́нїѧ, тѣ́ломъ и҆ дꙋше́ю рабо́талъ є҆сѝ гдⷭ҇ꙋ і҆и҃сꙋ хрⷭ҇тꙋ и҆ пречⷭ҇тей є҆гѡ̀̀ мт҃ри, и҆ се ны́нѣ дꙋша̀ твоѧ̀ ликовствꙋ́етъ въ є҆гѡ̀ нбⷭ҇ныхъ ѡ҆би́телехъ, тѣ́ло же твоѐ здѣ̀ почива́ѧ, сїѧ́етъ чꙋдесы̀: сегѡ̀ ра́ди вопїе́мъ тѝ ра́достно:

<red>Р</red>а́дꙋйсѧ, во слѣ́дъ хрⷭ҇та̀ неꙋкло́ннѡ ше́дый. Ра́дꙋйсѧ, сло́во є҆гѡ̀̀ соблюда́вый тве́рдѡ. Ра́дꙋйсѧ, во сла́вꙋ хрⷭ҇та бг҃а подвиза́выйсѧ. Ра́дꙋйсѧ, пречⷭ҇тꙋю хрⷭ҇та мт҃рь неꙋмо́лчнѡ сла́вивый. Ра́дꙋйсѧ, ѿ хрⷭ҇та̀ и҆ мт҃ри є҆гѡ̀ просла́вленный. Ра́дꙋйсѧ, и҆мы́й дерзнове́нїе ве́лїе ко хрⷭ҇тꙋ. Ра́дꙋйсѧ, защи́тниче ѡ҆би́тели лꙋже́цкїѧ. Ра́дꙋйсѧ, храни́телю страны̀ можа́йскїѧ. Ра́дꙋйсѧ, побо́рниче крѣ́пкїй за держа́вꙋ рѡссі́йскꙋю. Ра́дꙋйсѧ, добропобѣ́дный во́ине правосла́вныѧ цр҃кве. Ра́дꙋйсѧ, всѣ̑мъ призыва́ющымъ тѧ̀ подаю́щїй ско́рꙋю по́мощь ѿ хрⷭ҇та бг҃а.

<red>Р</red>а́дꙋйсѧ, ѳерапо́нте, ѹ҆го́дниче хрⷭ҇то́въ и҆ чꙋдотво́рче.
