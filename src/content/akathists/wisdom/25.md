---
title: "Конда́къ г҃і"
navigation:
  key: akathists-wisdom-25
  title: "Конда́къ г҃і"
  parent: akathists-wisdom
  order: 25
type: "akathist"
---

## Конда́къ г҃і:

<red>Ѽ</red>, великоимени́таѧ ѵ҆поста́снаѧ премꙋ́дросте бж҃їѧ, прест҃ы́й и҆ премилосе́рдый гдⷭ҇и і҆и҃се хрⷭ҇тѐ, спⷭ҇телю на́шъ, приклони́вый нб҃са̀ неизрече́ннымъ твои́мъ схожде́нїемъ, приклони́сѧ бл҃гоꙋтро́бнѡ на моли́твꙋ на́съ недосто́йныхъ рабѡ́въ твои́хъ, вѣ́рою и҆ любо́вїю приносѧ́щихъ тебѣ̀ бл҃года́рственнꙋю сїю̀ хвалꙋ̀, и҆ ниспослѝ на́мъ бж҃е́ственнꙋю блгⷣть, да и҆зба́вльшесѧ ѿ бѣ́дъ и҆ ско́рбей, па́че же грѣхо́вныхъ страсте́й, поживе́мъ тебѣ̀ на́шемꙋ влⷣце и҆ бл҃годѣ́телю, и҆ та́кѡ сподо́бимсѧ и҆ на нб҃сѝ, ꙗ҆́коже на землѝ, вкꙋ́пѣ со а҆́гг҃лами и҆ всѣ́ми ст҃ы́ми пѣ́ти тебѣ̀: <red>А҆</red>ллилꙋ́їа.

<rubric>Се́й конда́къ чте́тсѧ три́жды.</rubric>

<rubric>И҆ па́ки і҆́косъ а҃-й: <incipit><red>А҆</red>гг҃лѡ́въ и҆ всѣ́хъ нбⷭ҇ныхъ си́лъ:</incipit></rubric>

<rubric>И҆ конда́къ а҃-й: <incipit><red>И҆</red>збра́нномꙋ пре́жде вѣ́къ:</incipit></rubric>
