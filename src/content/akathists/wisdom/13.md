---
title: "Конда́къ з҃"
navigation:
  key: akathists-wisdom-13
  title: "Конда́къ з҃"
  parent: akathists-wisdom
  order: 13
type: "akathist"
---

## Конда́къ з҃:

<red>Х</red>отѧ̀ сокрове́ннꙋю ѿ вѣ́ка та́йнꙋ ѿкры́ти и҆ глаго́лы прⷪ҇рѡ́къ предвозвѣсти́вшїѧ твоѐ бж҃е́ственное смотрѣ́нїе и҆спо́лнити прише́лъ є҆сѝ во і҆ерⷭ҇ли́мъ, возсѣдѧ̀, ꙗ҆́кѡ цр҃ь кро́токъ и҆ сп҃са́ѧй, на жребѧ́ти ѻ҆́сли, и҆ преда́въ себѐ на во́льное заколе́нїе, ꙗ҆́кѡ же́ртва бг҃ꙋ ѻ҆ц҃ꙋ̀ прине́слсѧ є҆сѝ, а҆́гнче бж҃їй, сп҃са́ѧ всѣ́хъ, съ вѣ́рою взыва́ющихъ къ тебѣ̀, содѣ́лавшемꙋ сп҃се́нїе посредѣ̀ землѝ: <red>А҆</red>ллилꙋ́їа.
