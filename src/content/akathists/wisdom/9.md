---
title: "Конда́къ є҃"
navigation:
  key: akathists-wisdom-9
  title: "Конда́къ є҃"
  parent: akathists-wisdom
  order: 9
type: "akathist"
---

## Конда́къ є҃:

<red>Б</red>г҃оте́чнꙋю стрꙋю̀ сп҃си́тельныхъ ѹ҆че́нїй и҆злїѧ́лъ є҆сѝ, хрⷭ҇те, премꙋ́дросте бж҃їѧ, є҆гда̀ ꙗ҆ви́лсѧ є҆сѝ вселе́ннѣй, бл҃говѣствꙋ́ѧ во́лю посла́вшагѡ тѧ̀ нбⷭ҇нагѡ бг҃а ѻ҆ц҃а, и҆ проповѣ́дꙋѧ грѣ́шникѡмъ покаѧ́нїе. Ѿню́дꙋже дꙋхоно́снїи а҆пⷭ҇ли твоѝ и҆ всѝ лю́дїе, позна́вше тѧ̀ и҆́стиннагѡ бы́ти сн҃а бж҃їѧ, и҆ вѣ́ровавше во є҆ѵⷢ҇лїе, бг҃олѣ́пнѡ возопи́ша: <red>А҆</red>ллилꙋ́їа.
