---
title: "Конда́къ ѕ҃"
navigation:
  key: akathists-wisdom-11
  title: "Конда́къ ѕ҃"
  parent: akathists-wisdom
  order: 11
type: "akathist"
---

## Конда́къ ѕ҃:

<red>П</red>роповѣ́дникъ сла́вы бж҃їѧ ꙗ҆ви́лсѧ є҆сѝ на землѝ, є҆диноро́дный сн҃е ѻ҆́ч҃їй, возвѣща́ѧ всю́дꙋ, ꙗ҆́кѡ прибли́жисѧ црⷭ҇твїе нбⷭ҇ное: тѣ́мже и҆ ѡ҆бте́клъ є҆сѝ пречⷭ҇тыми но́гъ твои́хъ стопа́ми всѧ̑ гра́ды и҆ ве́си і҆и҃левы, проѧвлѧ́ѧ свою̀ бж҃е́ственнꙋю вла́сть и҆ си́лꙋ, и҆ и҆сцѣлѧ́ѧ всѧ̑къ недꙋ́гъ и҆ всѧ́кꙋ ꙗ҆́зю, є҆́же ви́дѣвше лю́дїе, хвалꙋ̀ возда́ша въ вы́шнихъ бг҃ꙋ, творѧ́щемꙋ ди́внаѧ и҆ пресла́внаѧ чꙋдеса̀, вопїю́ще: <red>А҆</red>ллилꙋ́їа.
