---
title: "Конда́къ в҃і"
navigation:
  key: akathists-resurrection-23
  title: "Конда́къ в҃і"
  parent: akathists-resurrection
  order: 23
type: "akathist"
---

## Конда́къ в҃і:

<red>Б</red>л҃года́тїю твое́ю всѧ́комꙋ чл҃вѣ́кꙋ ѹ҆до́бнѣйшїй пꙋ́ть сп҃се́нїѧ ѹ҆казꙋ́ѧ, хрⷭ҇тѐ, гл҃го́лалъ є҆сѝ сі́мѡнꙋ петрꙋ̀: є҆гда̀ состарѣ́ешисѧ, воздѣ́́жеши рꙋ́цѣ твоѝ, и҆ и҆́нъ тѧ̀ поѧ́шетъ и҆ веде́тъ, а҆́може не хо́щеши, назна́менꙋѧ, ко́ею сме́ртїю просла́витъ бг҃а. Возлю́бленномꙋ же ѹ҆ч҃никꙋ̀ повелѣ́лъ є҆сѝ пребыва́ти, до́ндеже прїи́деши. Тѣ́мже, а҆́ще и҆ разлꙋчи́вшесѧ а҆пⷭ҇ли, ѻ҆ба́че сою́зомъ любвѐ свѧзꙋ́еми, согла́снѡ воспѣва́хꙋ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
