---
title: "І҆́косъ з҃"
navigation:
  key: akathists-resurrection-14
  title: "І҆́косъ з҃"
  parent: akathists-resurrection
  order: 14
type: "akathist"
---

## І҆́косъ з҃:

<red>Н</red>о́выѧ жи́зни нача́ло положи́лъ є҆сѝ мі́рови гдⷭ҇и, твои́мъ сла́внымъ воскрⷭ҇нїемъ. Вѣ̑тхаѧ бо всѧ̑ мимоидо́ша: и҆ а҆́дъ, и҆ сме́рть, и҆ власти́тельство дїа́вола. Свобо́дна ѹ҆́бѡ всѧ̀ тва́рь познава́етсѧ, и҆ пре́жде ѡ҆мраче́ннїи, ны́нѣ ꙗ҆́кѡ сы́нове бж҃їи, ликꙋ́ютъ, пою́ще:

<red>Х</red>рⷭ҇то́съ воскре́се, бе́зднꙋ млⷭ҇ти и҆ щедро́тъ и҆злїѧ́въ на ро́дъ на́шъ. Хрⷭ҇то́съ воскре́се, въ ро́въ низпа́дшихъ на́съ воздви́гнꙋвый съ собо́ю. Хрⷭ҇то́съ воскре́се, и҆ мы̀ ѿ сѣ́тей де́монскихъ и҆зба́вихомсѧ. Хрⷭ҇то́съ воскре́се, и҆ го́ресть грѣха̀ въ сла́дость ра́йскїѧ жи́зни преложи́сѧ. Хрⷭ҇то́съ воскре́се, и҆ дре́вомъ ѹ҆мерщвле́ннїи ѡ҆жи́хомъ. Хрⷭ҇то́съ воскре́се, и҆ на́съ возведѐ въ пре́жнее достоѧ́нїе, да зове́мъ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
