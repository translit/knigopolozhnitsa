---
title: "Конда́къ ѕ҃"
navigation:
  key: akathists-resurrection-11
  title: "Конда́къ ѕ҃"
  parent: akathists-resurrection
  order: 11
type: "akathist"
---

## Конда́къ ѕ҃:

<red>П</red>роповѣ́дники по воскрⷭ҇нїи твое́мъ въ мі́ръ посыла́ѧ, бг҃онѡ́сныѧ а҆пⷭ҇лы твоѧ̑, хрⷭ҇тѐ, ре́клъ є҆сѝ и҆̀мъ, дꙋ́нꙋвъ: прїими́те дх҃ъ ст҃ъ, и҆́мже ѿпꙋститѐ грѣхѝ, ѿпꙋ́стѧтсѧ и҆̀мъ, и҆ и҆́мже держитѐ, держа́тсѧ. Тѣ́мже да́же и҆ до дне́сь во все́мъ мі́рѣ ча̑да цр҃кѡ́внаѧ, ѿ грѣхѡ́въ разрѣша́еми, сла́вѧтъ непреста́ннѡ твоѐ млⷭ҇рдїе и҆ дꙋша́ми чⷭ҇тыми въ ра́дости пою́тъ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
