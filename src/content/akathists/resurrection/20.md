---
title: "І҆́косъ і҃"
navigation:
  key: akathists-resurrection-20
  title: "І҆́косъ і҃"
  parent: akathists-resurrection
  order: 20
type: "akathist"
---

## І҆́косъ і҃:

<red>Т</red>ре́тїе по воскрⷭ҇нїи ꙗ҆ви́сѧ і҆и҃съ на мо́ри тїверїа́дстѣмъ ры́бꙋ ловѧ́щымъ сі́мѡнꙋ петрꙋ̀, и҆ ѳѡмѣ̀, и҆ наѳана́илꙋ, и҆ сынѡ́мъ зеведе́ѡвымъ со и҆нѣ́ма ѿ ѹ҆ч҃ни̑къ є҆гѡ̀ двѣма̀ и҆, ꙗ҆́кѡ влⷣка всѣ́хъ, повѣлева́етъ мре́жꙋ ѡ҆деснꙋ́ю странꙋ̀ кораблѧ̀ воврещѝ, и҆ бы́сть сло́во дѣ́ло вско́рѣ, и҆ мно́гое ры́бъ мно́жество, и҆ ве́черѧ стра́нна гото́ва на землѝ. Є҆ѧ́же ны́нѣ мы́сленнѡ наслади́тисѧ и҆ на́съ сподо́би, гдⷭ҇и, пою́щихъ:

<red>Х</red>рⷭ҇то́съ воскре́се, и҆ даде́сѧ є҆мꙋ̀ вла́сть на нб҃сѝ и҆ на землѝ. Хрⷭ҇то́съ воскре́се, и҆ црⷭ҇тво бж҃їе наста̀. Хрⷭ҇то́съ воскре́се, и҆ тѣ́ло є҆гѡ̀, ꙗ҆́кѡ хлѣ́бъ жи́зни, всѝ прїе́млемъ. Хрⷭ҇то́съ воскре́се, и҆ кро́ви є҆гѡ̀, ꙗ҆́кѡ и҆сто́чника безсме́ртнаго, вкꙋша́емъ. Хрⷭ҇то́съ воскре́се, и҆ а҆да́мъ, свобожде́нъ, съ на́ми ликꙋ́етъ. Хрⷭ҇то́съ воскре́се, и҆ є҆́ѵа, ѿ ѹ҆́зъ и҆збавлѧ́ема, ра́дꙋетсѧ, зовꙋ́щи:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
