---
title: "І҆́косъ ѳ҃"
navigation:
  key: akathists-resurrection-18
  title: "І҆́косъ ѳ҃"
  parent: akathists-resurrection
  order: 18
type: "akathist"
---

## І҆́косъ ѳ҃:

<red>В</red>ѣті́ѧ всемі́рный и҆ ѹ҆ч҃тель ꙗ҆зы́кѡвъ па́ѵелъ бг҃оглаго́ливый, ꙗ҆́кѡ трꙋба̀, вопїе́тъ: Хрⷭ҇то́съ воскре́се ѿ ме́ртвыхъ, нача́токъ воста́нїѧ ѹ҆ме́ршихъ бы́сть. Ꙗ҆́коже бо во а҆да́мѣ всѝ ѹ҆мира́ютъ, та́кожде и҆ ѡ҆ хрⷭ҇тѣ̀ всѝ ѡ҆живꙋ́тъ. Тѣ́мже воскрⷭ҇нїе хрⷭ҇то́во ви́дѣвше, въ ра́дости вопїе́мъ:

<red>Х</red>рⷭ҇то́съ воскре́се, и҆ кнѧ́зь мі́ра низложи́сѧ. Хрⷭ҇то́съ воскре́се, и҆ трепе́щетъ преиспо́днѧѧ. Хрⷭ҇то́съ воскре́се, и҆ сме́рть поже́рта бы́сть побѣ́дою. Хрⷭ҇то́съ воскре́се, и҆ а҆́дъ плѣне́нъ бы́сть тогѡ̀ держа́вою. Хрⷭ҇то́съ воскре́се, и҆ свободи́хомсѧ ѿ а҆́довыхъ нерꙋши́мыхъ ѹ҆́зъ. Хрⷭ҇то́съ воскре́се, и҆ мы̀, и҆з̾ и҆стлѣ́нїѧ и҆зба́вльшесѧ, сыны̀ воскрⷭ҇нїѧ ꙗ҆ви́хомсѧ, и҆ пое́мъ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
