---
title: "І҆́косъ є҃"
navigation:
  key: akathists-resurrection-10
  title: "І҆́косъ є҃"
  parent: akathists-resurrection
  order: 10
type: "akathist"
---

## І҆́косъ є҃:

<red>В</red>и́девше і҆и҃са воскре́сша, ѹ҆ч҃ницы̀ ѹ҆боѧ́хꙋсѧ, мнѧ́ще дꙋ́хъ ви́дѣти. І҆и҃съ же, хотѧ̀ ѹ҆вѣ́рити и҆̀хъ, показа̀ и҆̀мъ рꙋ́цѣ и҆ но́зѣ и҆ рє́бра своѧ̑, та́же ры́бы печены̀ ча́сть прїе́мъ, и҆ ѿ пче́лъ со́тъ пред̾ ни́ми ꙗ҆дѐ. Тѣ́мъ ѹ҆вѣ́рившесѧ и҆ стра́хъ сво́й и҆ печа́ль свою̀ ѿложи́вше, въ ра́дости поѧ́хꙋ:

<red>Х</red>рⷭ҇то́съ воскре́се, хꙋ̑ждшаѧ воспрїи́мъ, и҆ пода́де на́мъ лꙋ̑чшаѧ. Хрⷭ҇то́съ воскре́се, и҆ а҆́дъ ѹ҆мертви́сѧ блиста́нїемъ бж҃ества̀ є҆гѡ̀. Хрⷭ҇то́съ воскре́се, и҆ тьма̀ разрꙋши́сѧ, и҆ мра́чнїи де́мони ѿгна́шасѧ. Хрⷭ҇то́съ воскре́се, и҆ и҆стлѣ́вшее страстьмѝ чл҃вѣ́ческое є҆стество̀ ѡ҆бнови́сѧ. Хрⷭ҇то́съ воскре́се, и҆ беззакѡ́нїѧ на̑ша тꙋ́нѣ ѡ҆чи́стишасѧ. Хрⷭ҇то́съ воскре́се, и҆ мы̀ всѝ, въ нетлѣ́нїе ѡ҆блѣ́кшесѧ, пѣ́снь сїю̀ є҆мꙋ̀ прино́симъ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
