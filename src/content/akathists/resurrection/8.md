---
title: "І҆́косъ д҃"
navigation:
  key: akathists-resurrection-8
  title: "І҆́косъ д҃"
  parent: akathists-resurrection
  order: 8
type: "akathist"
---

## І҆́косъ д҃:

<red>С</red>лы́шавъ ѳѡма̀ ѹ҆ч҃ни́къ ви́дѣвшихъ гдⷭ҇а, и҆ ѻ҆чи́ма свои́ма хотѧ́й тогѡ̀ зрѣ́ти, речѐ: не и҆мꙋ̀ вѣ́ры. По дне́хъ же ѻ҆сми́хъ прїи́де і҆и҃съ затворє́ннымъ две́ремъ, ста̀ посредѣ̀ ѹ҆ч҃ни̑къ и҆ гл҃го́ла ѳѡмѣ̀: принесѝ пе́рстъ тво́й сѣ́мѡ, и҆ ви́ждь рꙋ́цѣ моѝ: и҆ принесѝ рꙋ́кꙋ твою̀, и҆ вложѝ въ рє́бра моѧ̑: и҆ не бꙋ́ди невѣ́ренъ, но вѣ́ренъ. И҆ ѿвѣща̀ ѳѡма̀, и҆ речѐ:

<red>Х</red>рⷭ҇то́съ воскре́се, ты̀ є҆сѝ гдⷭ҇ь мо́й. Хрⷭ҇то́съ воскре́се, ты̀ є҆сѝ бг҃ъ мо́й. Хрⷭ҇то́съ воскре́се, и҆ всѝ нетлѣ́нїе и҆ жи́знь воспрїѧ́хомъ. Хрⷭ҇то́съ воскре́се, и҆ ме́ртвїи воста́ша. Хрⷭ҇то́съ воскре́се, и҆ и҆зба́вихомсѧ ѡ҆сꙋжде́нїѧ и҆ мꙋ́ки. Хрⷭ҇то́съ воскре́се, и҆ жи́знь и҆з̾ гро́ба возсїѧ̀ мі́рови пою́щемꙋ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
