---
title: "Конда́къ з҃"
navigation:
  key: akathists-resurrection-13
  title: "Конда́къ з҃"
  parent: akathists-resurrection
  order: 13
type: "akathist"
---

## Конда́къ з҃:

<red>Х</red>отѧ́й па́дшемꙋ а҆да́мꙋ послꙋжи́ти, сп҃се на́шъ, на землѝ ꙗ҆ви́лсѧ є҆сѝ, и҆ на землѝ тогѡ̀ не ѡ҆брѣ́тъ, да́же до а҆́да низше́лъ є҆сѝ и҆ща̀, да срѣ́тивъ тѧ̀ до́лꙋ, въ преиспо́днихъ землѝ, со всѣ́ми спаса́емыми пое́тъ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
