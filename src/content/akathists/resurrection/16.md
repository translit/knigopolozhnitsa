---
title: "І҆́косъ и҃"
navigation:
  key: akathists-resurrection-16
  title: "І҆́косъ и҃"
  parent: akathists-resurrection
  order: 16
type: "akathist"
---

## І҆́косъ и҃:

<red>В</red>сего̀ себѐ, бг҃а сꙋ́ща и҆ чл҃вѣ́ка соверше́нна, препо́далъ є҆сѝ сп҃се, двѣма̀ ѹ҆ч҃нико́ма твои́ма во є҆ммаꙋ́сѣ, є҆гда̀ прїи́мъ хлѣ́бъ, бл҃гослови́лъ є҆сѝ и҆́, преломи́въ, да́лъ є҆сѝ и҆́ма. Ѻ҆́нѣма же ѿверзо́стесѧ ѻ҆́чи, и҆ позна́ста тебѐ, ты́ же неви́димь бы́сть и҆́ма, и҆ реко́ста къ себѣ̀:

<red>Х</red>рⷭ҇то́съ воскре́се, и҆ жи́знь воцари́сѧ. Хрⷭ҇то́съ воскре́се, и҆ дїа́волѧ ле́сть ѡ҆бличи́сѧ. Хрⷭ҇то́съ воскре́се, и҆ преста̀ же́ртва і҆́дольскаѧ. Хрⷭ҇то́съ воскре́се, и҆ всѧ̀ землѧ̀ прино́ситъ є҆мꙋ̀ же́ртвꙋ хвале́нїѧ. Хрⷭ҇то́съ воскре́се, и҆ мы̀, вкꙋси́вше дре́вле преслꙋша́ннаго бра́шна, ны́нѣ вкꙋша́емъ пи́щи вѣ́́чныѧ. Хрⷭ҇то́съ воскре́се, и҆ мы̀ ра́дости присносꙋ́щныѧ прича́стницы быва́емъ пою́щїи:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
