---
title: "І҆́косъ а҃і"
navigation:
  key: akathists-resurrection-22
  title: "І҆́косъ а҃і"
  parent: akathists-resurrection
  order: 22
type: "akathist"
---

## І҆́косъ а҃і:

<red>С</red>вѣ́та пода́телю, ꙗ҆́коже со́лнце, возсїѧ́лъ є҆сѝ тридне́внѡ ѿ гро́ба и҆ всѧ̑ просвѣти́лъ є҆сѝ свѣ́томъ и҆́стиннагѡ бг҃опозна́нїѧ. Тѣ́мже сѣдѧ́щїи во тьмѣ̀ невѣ́рїѧ и҆ сомне́нїѧ ѹ҆вѣ́рихомсѧ со а҆пⷭ҇лы, ꙗ҆́кѡ гдⷭ҇ь є҆сѝ, и҆ не и҆стѧзꙋ́емъ ѹ҆жѐ: ты̀ кто̀ є҆сѝ; но воскре́сшаго тѧ̀ сла́вѧще, во ѹ҆миле́нїи зове́мъ:

<red>Х</red>рⷭ҇то́съ воскре́се, и҆ всѧ́чєскаѧ просвѣтѝ воскрⷭ҇нїемъ свои́мъ. Хрⷭ҇то́съ воскре́се, и҆ свѣ́тъ вѣ́чный возсїѧ̀ во тьмѣ̀ и҆ сѣ́ни сме́ртнѣй сѣдѧ́щымъ. Хрⷭ҇то́съ воскре́се, и҆ вѣ̑рнымъ подадѐ та́йнѡ ѡ҆сѣнѧ́ющее свы́ше дх҃а сїѧ́нїе. Хрⷭ҇то́съ воскре́се, и҆ дꙋхѡ́внаѧ ѻ҆чеса̀ пре́жде слѣпы́хъ ѿверзо́шасѧ. Хрⷭ҇то́съ воскре́се, и҆ мы̀ ѻ҆ц҃а̀ свѣ́тѡвъ позна́хомъ. Хрⷭ҇то́съ воскре́се, да посра́мѧтсѧ всѝ ѿве́ргшїисѧ гдⷭ҇а сла́вы и҆ съ на́ми да воспою́тъ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
