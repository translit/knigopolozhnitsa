---
title: "І҆́косъ в҃"
navigation:
  key: akathists-resurrection-4
  title: "І҆́косъ в҃"
  parent: akathists-resurrection
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣва́емый разꙋмѣ́ти и҆́щꙋщи, пе́тръ и҆ дрꙋгі́й ѹ҆ч҃ни́къ теча́ста ко гро́бꙋ и҆, вше́дше въ ѻ҆́нь, ви́дѣ ри̑зы є҆ди̑ны лежа́ща и҆ сꙋда́рь, и҆́же бѣ̀ на главѣ̀ і҆и҃сове, не съ ри́зами лежа́щь, но ѻ҆со́бь сви́тъ на є҆ди́номъ мѣ́стѣ, вѣ́ровавше же, возопи́ша съ весе́лїемъ:

<red>Х</red>рⷭ҇то́съ воскре́се, и҆ всѧ̀ тва́рь ра́дꙋетсѧ. Хрⷭ҇то́съ воскре́се, нб҃са̀ да веселѧ́тсѧ. Хрⷭ҇то́съ воскре́се, и҆ сликовствꙋ́ютъ на́мъ а҆́гг҃ли. Хрⷭ҇то́съ воскре́се, и҆ просвѣти́шасѧ преиспо́днѧѧ. Хрⷭ҇то́съ воскре́се, воспо́йте првⷣныхъ дꙋ́ши, и҆з̾ а҆́да свобо́ждшесѧ. Хрⷭ҇то́съ воскре́се, воскли́кнемъ съ весе́лїемъ, ѿ сме́рти сп҃се́ннїи. По́йте же гдⷭ҇еви всѧ̀ зе́млѧ:

<rubric>Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ.</rubric>
