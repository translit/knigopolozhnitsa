---
title: "І҆́косъ в҃і"
navigation:
  key: akathists-savvastor-24
  title: "І҆́косъ в҃і"
  parent: akathists-savvastor
  order: 24
type: "akathist"
---

## І҆́косъ в҃і:

<red>П</red>ою́ще вє́лїѧ твоѧ̑, досточꙋ́дне ѻ҆́тче, по́двиги и҆ трꙋды̀, ѹ҆бл҃жа́емъ приснопа́мѧтное ѹ҆спе́нїе твоѐ: а҆́ще бо и҆ преста́вилсѧ є҆сѝ ѿ на́съ, но жи́въ сы́й и҆ по сме́рти, не ѿстꙋпа́еши ѿ на́съ дꙋ́хомъ: ѻ҆ба́че и҆ моще́й твои́хъ ра́ка пред̾ ѻ҆чи́ма на́шима ви́дима є҆́сть всегда̀. К тебѣ̀ ѹ҆́бо припа́даемъ, тебѣ̀ мо́лимсѧ и҆ восхвалѧ́мъ тѧ̀ си́це:

<red>Р</red>а́дꙋйсѧ, въ вѣ́ре и҆ любвѝ бж҃е́ственной бл҃гоговѣ́йно ѿ ю҆́ности и҆ бл҃гоче́снѡ до масти́тыѧ ста́рости пожи́вый. Ра́дꙋйсѧ, многотрꙋ̑дныѧ и҆ разноѡбра̑зныѧ во и҆́ночествѣ по́двиги до́брѣ соверши́вый. Ра́дꙋйсѧ, ꙗ҆́кѡ съ бг҃омꙋ́дрымъ ѹ҆чи́телемъ твои́мъ на нбⷭ҇сѣ́хъ при́снѡ ликꙋ́еши. Ра́дꙋйсѧ, ꙗ҆́кѡ съ ни́мъ кꙋ́пнѡ бг҃а ѡ҆ на́съ грѣ́шныхъ ѹ҆молѧ́еши. Ра́дꙋйсѧ, ꙗ҆́кѡ нетлѣ́нїемъ моще́й твои́хъ, а҆́ки трꙋбо́ю, проповѣ́дꙋетсѧ бꙋ́дꙋщее всѣ́хъ воскрⷭ҇нїе. Ра́дꙋйсѧ, странѣ̀ се́й и҆ всемꙋ̀ ѻ҆те́чествꙋ на́шемꙋ многоцѣ́нное ѹ҆краше́нїе. Ра́дꙋйсѧ, ꙗ҆́кѡ тобо́ю мона́хѡвъ мно́жєства въ по́двизѣхъ свои́хъ ѹ҆крѣпленїе прїе́млютъ. Ра́дꙋйсѧ, ꙗ҆́кѡ хода́тайствомъ твои́мъ вѣ́рнїи и҆ въ молва́хъ жите́йскихъ спаса́ютсѧ.

<red>Р</red>а́дꙋйсѧ, ѻ҆́тче на́шъ са́вво, чꙋдотво́рче пресла́вный.
