---
title: "І҆́косъ ѳ҃"
navigation:
  key: akathists-savvastor-18
  title: "І҆́косъ ѳ҃"
  parent: akathists-savvastor
  order: 18
type: "akathist"
---

## І҆́косъ ѳ҃:

<red>В</red>иті̑ѧ многовѣща̑ннїи недоꙋмѣ́ютъ досто́йнѡ восхвали́ти тѧ̀, бг҃омꙋ́дре са́вво: кто́ бо дово́ленъ разꙋмѣ́ти всѧ̀ борє́нїѧ твоѧ̑ съ мїродержи́тели тьмы̀ вѣ́ка сегѡ̀, и҆лѝ кто̀ и҆зочте́тъ трꙋды̀, болѣ́зни и҆ по́двиги твоѧ̑, въ ни́хже пꙋстыннолю́бное житїѐ соверша́лъ є҆сѝ. Ѻ҆ба́че мы̀, любо́вїю твое́ю побѣжда́еми, бл҃года́рнѣ тебѣ̀ зове́мъ:

<red>Р</red>а́дꙋйсѧ, зако́на бж҃їѧ и҆сполни́телю всеꙋсе́рдный. Ра́дꙋйсѧ, чисто́тою и҆ цѣломꙋ́дрїемъ многоцѣ́ннагѡ би́сера честнѣ́йшїй. Ра́дꙋйсѧ, въ терпѣ́нїи и҆ боре́нїи проти́вꙋ пло́ти а҆дама́нта твердѣ́йшїй. Ра́дꙋйсѧ, смиренномꙋ́дрїемъ и҆ кро́тостїю па́че сла́вныхъ землѝ просла́вленый. Ра́дꙋйсѧ, борю́щимсѧ со страстьмѝ и҆ похотьмѝ помо́щниче непобѣди́мый. Ра́дꙋйсѧ, въ трꙋдѣ́хъ, бдѣ́нїи и҆ воздержа́нїи вели̑кимъ по́стникѡмъ подража́телю ре́вностнѣйшїй. Ра́дꙋйсѧ, въ дꙋхо́вной мꙋ́дрости наста́вниче бл҃гоискꙋ́снѣйшїй. Ра́дꙋйсѧ, по́двигѡвъ и҆́ноческихъ пока́зателю рачи́тельнейший. Ра́дꙋйсѧ, дрꙋ́гꙋ бж҃їю прпⷣбномꙋ се́ргїю є҆динонра́вный. Ра́дꙋйсѧ, къ ли́кꙋ дрꙋгѡ́въ бж҃їихъ на нбⷭ҇са̀ пресели́выйсѧ.

<red>Р</red>а́дꙋйсѧ, ѻ҆́тче на́шъ са́вво, чꙋдотво́рче пресла́вный.
