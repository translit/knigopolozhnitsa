---
title: "Конда́къ з҃"
navigation:
  key: akathists-savvastor-13
  title: "Конда́къ з҃"
  parent: akathists-savvastor
  order: 13
type: "akathist"
---

## Конда́къ з҃:

<red>Х</red>отѧ́щꙋ бл҃говѣ́рномꙋ кн҃зю герѡ́гїю во́инстовати на сꙋпоста́ты, бл҃гослове́нїе препо́далъ є҆сѝ, ѻ҆́тче, на ѡ҆долѣ́нїе, глаго́лѧ прⷪ҇ро́чески: и҆зы́ди, бл҃говѣ́рный кн҃же, гдⷭ҇ь тѝ помо́жетъ, и҆ врагѡ́въ твои́хъ ѡ҆долѣ́еши, и҆ бл҃года́тїю бж҃їею здра́въ возврати́шисѧ въ ѻ҆те́чество твоѐ!, - є҆́же и҆ бы́сть по глаго́лꙋ твоемꙋ̀. Ѻ҆́нъ ѹ҆бо, возврати́всѧ ѿ бра́ни съ побѣ́дою и҆ сла́вою, и҆ мно́гими дармѝ снабдѣва́ѧ ѡ҆би́тель твою̀, воспѣва́ше бл҃года́рственнѡ ди́вномꙋ во ст҃ы́хъ свои́хъ бг҃ꙋ: <red>А҆</red>ллилꙋ́їѧ.
