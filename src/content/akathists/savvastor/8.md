---
title: "І҆́косъ д҃"
navigation:
  key: akathists-savvastor-8
  title: "І҆́косъ д҃"
  parent: akathists-savvastor
  order: 8
type: "akathist"
---

## І҆́косъ д҃:

<red>С</red>лы́шаще бли́жнїи и҆ да́льнїи бг҃оꙋго́дное твоѐ житїѐ, стека́хꙋсѧ ѿ ѡ҆кре́стныхъ стра́нъ къ тебѣ̀, по́льзы ра́ди: ты́ же всѣ́хъ любе́знѡ прїе́млѧ, согрѣва́лъ є҆сѝ сердца̀ и҆̀хъ бж҃е́ственною любо́вїю. К тебѣ̀ ѹ҆̀бо и҆ мы̀ припа́дающе, мо́лимъ: наста́ви ны̀, ꙗ҆́кѡ ѻ҆те́цъ ча̑да своѧ̑, на стези̑ спасе́нїѧ; и҆ не забꙋ́ди взыва́ющихъ къ тебѣ̀:

<red>Р</red>а́дꙋйсѧ, всѣ̑мъ прибѣга́ющымъ къ тебѣ̀ наста́вниче предо́бный. Ра́дꙋйсѧ, и҆́щꙋщымъ ѹ҆спокое́нїѧ со́вѣсти собесѣ́дниче прети́хїй. Ра́дꙋйсѧ, ѹ҆ныва́ющихъ дꙋ́шъ ѹ҆тѣ́шителю пресла́дкїй. Ра́дꙋйсѧ, ка́ющихсѧ со ѹ҆миле́нїемъ хода́таю преꙋсе́рдный. Ра́дꙋйсѧ, заблꙋжда́ющихъ и҆справи́телю прекро́ткїй. Ра́дꙋйсѧ, беззако́нныхъ ѡ҆бличи́телю неѕлоби́вый. Ра́дꙋйсѧ, къ воздержа́нїю и҆ цѣломꙋ́дрїю пꙋтеводи́телю неѡсла́бный. Ра́дꙋйсѧ, борю́щимсѧ со страстьмѝ помо́щниче неꙋтоми́мый. Ра́дꙋйсѧ, пра́вагѡ пꙋтѝ вѣ́ры и҆ бл҃гоче́стїѧ ѹ҆аза́телю нело́жный. Ра́дꙋйсѧ, молѧ́щимсѧ тебѣ̀ ѿ гнѣ́ва бж҃їѧ защи́тниче неѿстꙋ́пный.

<red>Р</red>а́дꙋйсѧ, ѻ҆́тче на́шъ са́вво, чꙋдотво́рче пресла́вный.
