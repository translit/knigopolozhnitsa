---
title: "І҆́косъ є҃"
navigation:
  key: akathists-savvastor-10
  title: "І҆́косъ є҃"
  parent: akathists-savvastor
  order: 10
type: "akathist"
---

## І҆́косъ є҃:

<red>В</red>и́дѧ бл҃говѣ́рный кн҃зь геѡ́ргїй смиренномꙋ́дрїе твоѐ, ꙗ҆́кѡ ѹ҆клони́лсѧ є҆сѝ ѿ нача́льствнныѧ вла́сти во ѡ҆би́тели ѹ҆чи́телѧ твоегѡ̀, ѹ҆стремлѧ́ѧсѧ къ пꙋсты́нномꙋ безмо́лвїю, то́й ѹ҆молѝ тѧ̀, да всели́шисѧ на гора́хъ, глаго́лаемыхъ сторо́жи. Ты́ же, и҆зволѧ́ѧ бл҃гомꙋ желаїю, и҆ ѡ҆би́тель и҆́ноческꙋю здѣ́ соста́вити хотѧ̀, ре́клъ є҆сѝ со прⷪ҇ро́комъ: сѐ поко́й мо́й, здѣ̀ вселю́сѧ, ꙗ҆́кѡ и҆зво́лихъ. И҆ ско́ро на мѣ́стѣ се́мъ хра́мъ прест҃ы́ѧ бцⷣы созда́сѧ, в не́мже ны́нѣ нетлѣ́нїемъ моще́й твои́хъ бл҃гоꙋха́еши и҆ немо́лчнѡ ко гдⷭ҇ꙋ вопїе́ши ѡ҆ возглаша́ющихъ къ тебѣ̀ сицева̑ѧ:

<red>Р</red>а́дꙋйсѧ, го́рлице пꙋстыннолюби́ваѧ и҆ доброви́днаѧ. Ра́дꙋйсѧ, пꙋсты́ни до́брое прозѧбе́нїе, смиренномꙋ́дрїемъ и҆ всѧ́кими добродѣ́тельми странꙋ̀ сїю̀ ѡ҆бл҃гоꙋха́вшее. Ра́дꙋйсѧ, цвѣ́те присноцвѣтꙋ́щїй. Ра́дꙋйсѧ, бл҃гополе́знѡ и҆ мꙋ́дро проше́нїе кн҃зѧ соверши́вый. Ра́дꙋйсѧ, цр҃ковь прекра́снꙋ здѣ̀ во сла́вꙋ ржⷭ҇тва бцⷣы соѡрꙋди́вый. Ра́дꙋйсѧ, пꙋсты́ню во ѡ҆би́тель и҆́ночества претвори́вый. Ра́дꙋйсѧ, ста́дꙋ твоемꙋ̀ вѣ́рный наста́вниче. Ра́дꙋйсѧ, всѣ̑мъ притека́ющымъ къ тебѣ̀ ми́ръ и҆ бл҃гослове́нїе ѿ гдⷭ҇а мл҃твами твои́ми низводѧ́ѧй. Ра́дꙋйсѧ, ѡ҆ всѣ́хъ гра́дѣхъ и҆ вѣ́сѣхъ рѡссі́йскихъ мл҃твенниче неꙋсыпа́ющїй.

<red>Р</red>а́дꙋйсѧ, ѻ҆́тче на́шъ са́вво, чꙋдотво́рче пресла́вный.
