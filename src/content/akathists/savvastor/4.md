---
title: "І҆́косъ в҃"
navigation:
  key: akathists-savvastor-4
  title: "І҆́косъ в҃"
  parent: akathists-savvastor
  order: 4
type: "akathist"
---

## І҆́косъ в҃:

<red>Р</red>а́зꙋмъ и҆ се́рдце покори́въ хрⷭ҇тꙋ̀ сп҃си́тлю, глаго́лющꙋ: и҆́же хо́щетъ по мнѣ̀ и҆тѝ, да ѿве́ржетсѧ себє̀, и҆ во́зметъ кре́стъ сво́й, и҆ по мнѣ̀ грѧде́тъ, — невозвра́тнѡ ѿврати́лъ є҆сѝ лицѐ своѐ ѿ мі́ра сегѡ̀, ꙗ҆́кѡ ѿ вавѷлѡ́на грѣхо́внагѡ, и҆ презрѣ́въ всѧ̑ кра̑снаѧ и҆ блага̑ѧ є҆гѡ̀, водвори́лсѧ є҆сѝ въ пꙋсты́ни, ча́ѧ бг҃а, сп҃са́ющаго вои́телей свои́хъ. Ны́нѣ же предстои́ши прⷭ҇то́лꙋ бж҃їю, наслажда́ѧсѧ нбⷭ҇ныхъ бл҃гъ, и҆ ве́лїе дерзнове́нїе и҆мѣ́ѧ ко гдⷭ҇ꙋ, не забꙋ́ди на́съ, къ ра́цѣ моще́й твои́хъ ѹ҆се́рднѡ притека́ющихъ и҆ восхвалѧ́ющихъ тѧ̀:

<red>Р</red>а́дꙋйсѧ, жите́йскихъ сꙋе́тъ и҆ мїрски́хъ собла́знѡвъ и҆збѣжа́вый. Ра́дꙋйсѧ, и҆́ноческое безстра́стїе и҆ безмо́лвїе стѧжа́вый. Ра́дꙋйсѧ, всѧ̑ блага̑ѧ землѝ, нбⷭ҇нагѡ ра́ди црⷭ҇твїѧ, за ѹ҆ме́ты вмѣни́вый. Ра́дꙋйсѧ, равноа́гг҃льное житїѐ до конца̀ возлюби́вый. Ра́дꙋйсѧ, возненави́дѣвый мі́ра сегѡ̀ грѣхо́внꙋю сла́дость. Ра́дꙋйсѧ. воспрїе́мый ѡ҆бѣтова́нїе непрестаю́щїѧ жизни. Ра́дꙋйсѧ, ѡ҆блече́нный сла́вою нбⷭ҇нагѡ црⷭ҇твїѧ. Радйсѧ, сокро́вище некрадо́мое и҆ нетлѣ́нное ѡ҆брѣты́й. Ра́дꙋйсѧ, ѡ҆ цр҃кви хрⷭ҇то́вой, на землѝ во́инствꙋющей, мл҃твенниче нбⷭ҇ный. Рдꙋйсѧ, ѡ҆ всѣ́хъ вѣ́рныхъ, на поклоне́нїе къ тебѣ̀ притека́ющихъ, предста́телю.

<red>Р</red>а́дꙋйсѧ, ѻ҆́тче на́шъ са́вво, чꙋдотво́рче пресла́вный.
