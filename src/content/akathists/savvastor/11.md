---
title: "Конда́къ ѕ҃"
navigation:
  key: akathists-savvastor-11
  title: "Конда́къ ѕ҃"
  parent: akathists-savvastor
  order: 11
type: "akathist"
---

## Конда́къ ѕ҃:

<red>П</red>ро́повѣди єѵⷢ҇льскїѧ послꙋ́шавъ: не пецы́тесѧ дꙋше́ю ва́шею, что̀ ꙗ҆́сте, и҆лѝ что̀ пїе́те: ни тѣ́ломъ ва́шимъ, во что̀ ѡ҆блече́тесѧ, — ѹ҆праздни́лъ є҆сѝ се́рдце твоѐ ѿ жите́йскихъ забѡ́тъ, пита́ѧсѧ бы́лїемъ пꙋсты́ннымъ и҆ малоцѣ̑нныѧ ри̑зы носѧ̀. Сегѡ̀ ра́ди нетлѣ́нїѧ ѡ҆де́ждою ѡ҆дѣ́ѧлсѧ є҆сѝ по преставле́нїи твое́мъ , ю҆́же ѿ хрⷭ҇та́ бг҃а полꙋчи́ти и҆ на́мъ и҆спросѝ, вопїю́щымъ є҆мꙋ̀: <red>А҆</red>ллилꙋ́їѧ.
