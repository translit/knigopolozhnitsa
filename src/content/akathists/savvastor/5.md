---
title: "Конда́къ г҃"
navigation:
  key: akathists-savvastor-5
  title: "Конда́къ г҃"
  parent: akathists-savvastor
  order: 5
type: "akathist"
---

## Конда́къ г҃:

<red>С</red>и́лою, и҆злїѧ́нною на тѧ̀ свы́ше, возше́дъ на высотꙋ̀ добродѣ́телей, посто́мъ и҆ бдѣ́нїемъ, мл҃твами и҆ целомꙋ́дрїемъ, ꙗ҆́кѡ многоцѣ́ннымъ вѣнце́мъ бл҃гоꙋстрое́нїѧ и҆ноческагѡ, повсю́дꙋ просїѧ́лъ є҆сѝ: сегѡ̀ ра́ди всѝ вели́ка и҆ пресла́вна тѧ̀ почита́хꙋ. Ты́ же, бѣ́гаѧ сла́вы ѿ человѣ̑къ, пребыва́лъ є҆сѝ ꙗ҆́кѡ є҆ди́нъ ѿ просты́хъ, трꙋжда́ѧсѧ па́че всѣ́хъ и҆ поѧ̀ хвалꙋ̀ є҆ди́номꙋ, въ трⷪ҇цѣ сла́вимомꙋ бг҃ꙋ: <red>А҆</red>ллилꙋ́їѧ.
