---
title: "Конда́къ и҃"
navigation:
  key: akathists-savvastor-15
  title: "Конда́къ и҃"
  parent: akathists-savvastor
  order: 15
type: "akathist"
---

## Конда́къ и҃:

<red>С</red>тра́нное чꙋ́до сотвори́лъ є҆сѝ, преди́вный ѻ҆́тче са́вво, є҆гда̀ нечести́вїи хотѧ́хꙋ расхи́тити достоѧ́нїе цр҃кве твоеѧ̀. Ѻ҆нѝ, ꙗ҆́кѡ та́тїе, ѹ҆стремлѧ́хꙋсѧ ѻ҆ко́нцемъ, є҆́же бѣ́ ѹ҆ гро́ба твоегѡ̀: здѣ́ же ве́лїѧ гора̀, показа́сѧ и҆̀мъ, на ню́же взы́ти нѣ́сть мо́щно. Со стꙋдо́мъ ѹ҆̀бо возвра́щшесѧ ѿсю́дꙋ, послѣди́ же раска́ѧвшесѧ, съ во́племъ и҆ слеза́ми, грѣ́хъ сво́й и҆сповѣ́даша пред̾ всѣ́ми, и҆ ско́рѡ пꙋ́ть непра́вды ѡ҆ста́вльше, въ покаѧ́нїи про́чее пожи́ша, съ вѣ́рою вопїю́ще бг҃ꙋ: <red>А҆</red>ллилꙋ́їѧ.
