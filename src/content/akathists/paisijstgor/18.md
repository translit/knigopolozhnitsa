---
title: "І҆́косъ ѳ҃"
navigation:
  key: akathists-paisijstgor-18
  title: "І҆́косъ ѳ҃"
  parent: akathists-paisijstgor
  order: 18
type: "akathist"
---

## І҆́косъ ѳ҃:

<red>С</red>лє́зъ потѡ́ки ѿ дꙋшѝ мѷроточа̀, срⷣцемъ ѡ҆ чл҃вѣ́цѣхъ, стра́ждꙋщихъ дꙋше́ю и҆ тѣ́ломъ, болѧ́ше. Сегѡ̀ ра́ди ны́нѣ и҆ мы ѿ дꙋ́шъ на́шихъ пѣснопѣ̑нїѧ ти возсыла́емъ, въ смире́нїи вопїю́ще прилѣ́жнѡ:

<red>Р</red>а́дꙋйсѧ, є҆ѵⷢ҇лїѧ слꙋжи́телю неꙋтоми́мый. Ра́дꙋйсѧ, свѣ́щниче трисо́лнечнаго бжⷭ҇тва̀ неꙋгаси́мый. Ра́дꙋйсѧ, ꙗ҆́кѡ по́стничества риста́лище соверши́вый. Ра́дꙋйсѧ, ꙗ҆́кѡ смире́нїемъ кра́йнимъ и҆ны́хъ предвари́вый. Ра́дꙋйсѧ, во а҆ѳѡ́нѣ вѣ́ры сїѧ́нїе. Ра́дꙋйсѧ, всест҃ы́ѧ сла́дкое воспѣва́нїе. Ра́дꙋйсѧ, ѹ҆чи́телю сла́вный дѣѧ́нїѧ же и҆ зрѣ́нїѧ. Ра́дꙋйсѧ, ꙗ҆́кѡ велемꙋ́дре пости́же бж҃е́ственное видѣ́нїе. Ра́дꙋйсѧ, пречи́стыѧ вертогра́да неꙋсыпа́емый дѣ́лателю. Ра́дꙋйсѧ, ст҃ы́мъ лꙋкїллїа́нꙋ, пантелеи́мѡнꙋ и҆ є҆ѵфѵ́мїи собесѣ́дателю. Ра́дꙋйсѧ, ꙗ҆́кѡ гла́съ бг҃оѻтрокови́цы слꙋ́хомъ ѹ҆слы́шалъ є҆сѝ. Ра́дꙋйсѧ, ꙗ҆́кѡ тꙋ ꙗ҆́вѣ, а҆́ки на і҆ерⷭ҇ли́мстѣй і҆кѡ́нѣ, ѹ҆зрѣ́лъ є҆сѝ.

<red>Р</red>а́дꙋйсѧ, прпⷣбне паѵ́сїе, ди́вный наро́да бж҃їѧ ѹ҆тѣ́шителю.
