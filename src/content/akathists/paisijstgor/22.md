---
title: "І҆́косъ а҃і"
navigation:
  key: akathists-paisijstgor-22
  title: "І҆́косъ а҃і"
  parent: akathists-paisijstgor
  order: 22
type: "akathist"
---

## І҆́косъ а҃і:

<red>С</red>вѣ́тъ и҆ мѷроꙋха́нїе бл҃гоче́стїѧ, и҆ любвѐ, и҆ самоѿверже́нїѧ неисче́тнагѡ, и҆ и҆сцѣле́нїй то́читъ ст҃а́ѧ па́мѧть твоѧ̀, преподо́бне. Сегѡ̀ ра́ди потща́хомсѧ всѝ моле́бными гла̑сы тебѣ̀ возопи́ти:

<red>Р</red>а́дꙋйсѧ, ꙗ҆́кѡ всѧ́комꙋ ѹ҆казꙋ́ѧй пꙋ́ть на небеса̀. Ра́дꙋйсѧ, ꙗ҆́кѡ ра́дости всѣ́хъ и҆сполнѧ́ютъ медотѡ́чнаѧ твоѧ̑ словеса̀. Ра́дꙋйсѧ, и҆зоби́льнаѧ ѿ а҆ѳѡ́на рѣко̀ и҆скипа́ющаѧ. Ра́дꙋйсѧ, ѕвѣздо̀ ѿ ст҃ы́ѧ го́ры, вѣ̑рнымъ пꙋ́ть ѡ҆зарѧ́ющаѧ. Ра́дꙋйсѧ, при́сное за ны ѹ҆ бг҃оѻтрокови́цы хода́тайство. Ра́дꙋйсѧ, а҆́гг҃льскомꙋ житїю̀ прилѣжа́щымъ предста́тельство. Ра́дꙋйсѧ, добродѣ́телей плодоно́снѣйшаѧ лозо̀. Ра́дꙋйсѧ, ѡ҆ мі́рѣ къ прⷭ҇то́лꙋ достига́ющаѧ слезо̀. Ра́дꙋйсѧ, но́вый а҆по́столе, къ вѣ́рѣ хрⷭ҇то́вѣ всѧ̑ призыва́ѧй. Ра́дꙋйсѧ, правосла́вїѧ гла́се, мнѡ́зи возсозида́ѧй. Ра́дꙋйсѧ, дре́во всепло́дное, мт҃рїю небе́сною напоѧ́емое. Ра́дꙋйсѧ, є҆́ллинѡвъ зна́мѧ, въ подсо́лнечнѣй распростира́емое.

<red>Р</red>а́дꙋйсѧ, прпⷣбне паѵ́сїе, ди́вный наро́да бж҃їѧ ѹ҆тѣ́шителю.
