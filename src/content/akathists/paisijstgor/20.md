---
title: "І҆́косъ і҃"
navigation:
  key: akathists-paisijstgor-20
  title: "І҆́косъ і҃"
  parent: akathists-paisijstgor
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ вѣ̑рнымъ, ѻ҆́тче паѵ́сїе, а҆́гг҃льское бо житїѐ возлюби́въ, по́двиги свои́ми ст҃ѣ́й трⷪ҇цѣ неꙋста́ннаго предстоѧ́нїѧ ско́рѡ дости́же. Сегѡ̀ ра́ди пѣ̑нїѧ бл҃года́рствєннаѧ возсыла́юще и҆з̾ глꙋбины̀ серде́цъ и҆ дꙋ́шъ на́шихъ, смире́ннѡ взыва́емъ:

<red>Р</red>а́дꙋйсѧ, ѿ а҆ѳѡ́на бг҃оѧвле́ннѡ мі́рꙋ сїѧ́ѧй. Ра́дꙋйсѧ, краснопѣ́снивый гла́се, сло́во провозвѣща́ѧй. Ра́дꙋйсѧ, многоча́дне, ми́лꙋѧй чл҃вѣ́чєскаѧ болѣ́нїѧ. Ра́дꙋйсѧ, ѡ҆слѣплє́ннымъ стезе́й и҆справле́нїе. Ра́дꙋйсѧ, неневѣ́стнѣй невѣ́стѣ ра́дованїе приносѧ́й. Ра́дꙋйсѧ, къ ца́рствꙋ небе́сномꙋ пꙋ́ть ѹ҆довлѧ́ѧй. Ра́дꙋйсѧ, кади́лꙋ дх҃а бж҃їѧ соиме́нне. Ра́дꙋйсѧ, ꙗ҆́кѡ и҆ зра́къ тво́й на́мъ подае́тъ ѹ҆тѣше́нїе. Ра́дꙋйсѧ, ꙗ҆́кѡ въ мі́ра концѣ́хъ вѣща́нїемъ предвари́вый. Ра́дꙋйсѧ, ѕмі́ѧ главꙋ̀ моли́твою сокрꙋши́вый. Ра́дꙋйсѧ, молє́нїѧ и҆́менемъ і҆и҃совымъ и҆ средѝ мі́ра дѣ́лателю неꙋста́нный. Ра́дꙋйсѧ, къ бж҃їей ма́тери стѧжа́вый любо́вь несказа́ннꙋ.

<red>Р</red>а́дꙋйсѧ, прпⷣбне паѵ́сїе, ди́вный наро́да бж҃їѧ ѹ҆тѣ́шителю.
