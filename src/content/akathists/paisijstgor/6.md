---
title: "І҆́косъ г҃"
navigation:
  key: akathists-paisijstgor-6
  title: "І҆́косъ г҃"
  parent: akathists-paisijstgor
  order: 6
type: "akathist"
---

## І҆́косъ г҃:

«<red>А҆́</red>зъ є҆́смъ воскрⷭ҇нїе и҆ живо́тъ. Вѣ́рꙋѧй въ мѧ̀ не ѹ҆́мретъ во вѣ̑ки». Сі́и словеса̀ ѿ нбⷭ҇нагѡ жениха̀ ѹ҆слы́шавъ и҆ и҆спо́лнь сы́й свѣ́та бж҃е́ственна, невѣ́рїѧ пре́лесть низве́рглъ є҆сѝ. Сегѡ̀ ра́ди благода́рственно вопїе́мъ ти та́кѡ:

<red>Р</red>а́дꙋйсѧ, во ѻ҆́трочествѣ безбо́жїѧ сѣ̑ти препрѣ́вый. Ра́дꙋйсѧ, ꙗ҆́вѣ хрⷭ҇та̀ ѹ҆зрѣ́вый. Ра́дꙋйсѧ, ѻ҆би́тели стомїо́нскїѧ ѹ҆строи́телю. Ра́дꙋйсѧ, коні́тскихъ є҆ретїкѡ́въ побѣди́телю. Ра́дꙋйсѧ, ми́лостыни пото́че неисчерпа́емый. Ра́дꙋйсѧ, нбⷭ҇нымъ сїѧ́нїемъ ѹ҆крѣплѧ́емый. Ра́дꙋйсѧ, сїна́йскїѧ горы̀ подви́жниче. Ра́дꙋйсѧ, ѻ҆би́тели великомꙋ́ченицы є҆катері́ны моли́твенниче. Ра́дꙋйсѧ, мꙋ́дростїю дѣ́вѣ се́й подража́телю. Ра́дꙋйсѧ, ст҃ы̑мъ галактїѡ́нꙋ и҆ є҆пїсти́мїи сосѣда́телю. Ра́дꙋйсѧ, са́де, прозѧбы́й ѿ горы̀ мѡѷсе́евы ка́мене. Ра́дꙋйсѧ, моли́твы а҆́гг҃льскїѧ на землѝ воспѣва́нїе.

<red>Р</red>а́дꙋйсѧ, прпⷣбне паѵ́сїе, ди́вный наро́да бж҃їѧ ѹ҆тѣ́шителю.
