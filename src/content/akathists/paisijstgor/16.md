---
title: "І҆́косъ и҃"
navigation:
  key: akathists-paisijstgor-16
  title: "І҆́косъ и҃"
  parent: akathists-paisijstgor
  order: 16
type: "akathist"
---

## І҆́косъ и҃:

<red>В</red>сѧ́къ, къ тебѣ̀ притека́ѧй, николи́же, ѻ҆́тче паѵ́сїе, неꙋтѣ́шенъ ѿы́де. Но просѧ́й благода́ти дарова́нїе прїима́ше. Сегѡ̀ ра́ди и҆ мы воспѣва́емъ ти сицєва́ѧ:

<red>Р</red>а́дꙋйсѧ, лꙋчено́снаѧ ѡ҆мрачє́ннымъ ѕвѣздо. Ра́дꙋйсѧ, ка́ющихсѧ наста́вниче и҆ главо̀. Ра́дꙋйсѧ, а҆ѳѡ́нскїѧ бра́тїи тѧготы̑ взе́млѧй. Ра́дꙋйсѧ, всест҃ы́ѧ са́да цвѣ́те преꙋкраше́нный. Ра́дꙋйсѧ, ѡ҆ бл҃госты́ни хрⷭ҇то́вѣ сладковѣща́нїе. Ра́дꙋйсѧ, моли́твы нбⷭ҇ныѧ мѷроꙋха́нїе. Ра́дꙋйсѧ, мі́рови мессі́ю провозвѣща́ѧй. Ра́дꙋйсѧ, пѣ́снь а҆рха́гг҃ловꙋ ко прест҃ѣ́й воспѣва́ѧй. Ра́дꙋйсѧ, наде́ждою, ми́лостїю и҆ любо́вїю пламене́ѧй. Ра́дꙋйсѧ, во вра́жїей бра́ни бж҃е́ственное ѡ҆мове́нїе. Ра́дꙋйсѧ, прїѧ́вый дарова́нїе прⷪ҇ро́ческое. Ра́дꙋйсѧ, бл҃гоꙋтро́бїемъ ѻ҆ц҃ꙋ̀ нбⷭ҇номꙋ подо́бниче.

<red>Р</red>а́дꙋйсѧ, прпⷣбне паѵ́сїе, ди́вный наро́да бж҃їѧ ѹ҆тѣ́шителю.
