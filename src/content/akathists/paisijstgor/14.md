---
title: "І҆́косъ з҃"
navigation:
  key: akathists-paisijstgor-14
  title: "І҆́косъ з҃"
  parent: akathists-paisijstgor
  order: 14
type: "akathist"
---

## І҆́косъ з҃:

<red>Н</red>о́вое ѡ҆долѣ́нїе на неви̑димыѧ и҆ ви̑димыѧ враги̑ показа́вый, є҆го́же моли́твою и҆ любо́вїю стѧжа̀, и҆ всеѻрꙋ́жїе смире́нїѧ взе́мъ, и҆стреби́лъ є҆сѝ бѣсо́вскїѧ ко́вы и҆ тща̑нїѧ, бг҃ови же бл҃года́рствєннаѧ возопѝ. Тѣ́мъ и҆ мы прино́симъ ти сицева̑ѧ:

<red>Р</red>а́дꙋйсѧ, свѣ́та бж҃е́ственное храни́лище. Ра́дꙋйсѧ, бл҃гоꙋтрѡ́бїѧ хрⷭ҇тѡ́ва вмѣсти́лище. Ра́дꙋйсѧ, ѱалти́ри дв҃довы пѣ́нїе. Ра́дꙋйсѧ, ст҃а́го а҆рсе́нїѧ ѹ҆моле́нїе. Ра́дꙋйсѧ, грѣ́шникѡвъ и҆справлѧ́ѧй и҆ ѡ҆бодрѧ́ѧй. Ра́дꙋйсѧ, ми́лованїе ѹ҆ бцⷣы и҆спроша́ѧй. Ра́дꙋйсѧ, главо̀ подви́жникѡвъ вѣнцено́снаѧ. Ра́дꙋйсѧ, сѣ́не стра́ждꙋщимъ росоно́снаѧ. Ра́дꙋйсѧ, водо̀ живи́тельнаѧ претыка́ющимсѧ. Ра́дꙋйсѧ, мо́сте, въ жи́знь и҆зводѧ́й ѹ҆топа́ющихъ. Ра́дꙋйсѧ, сто́лпе грѣ́шникомъ па́дшымъ и҆ ѹ҆крѣпле́нїе. Ра́дꙋйсѧ, разсла̑бленнымъ ти́хїй ѻ҆́дре и҆ ѹ҆покое́нїе.

<red>Р</red>а́дꙋйсѧ, прпⷣбне паѵ́сїе, ди́вный наро́да бж҃їѧ ѹ҆тѣ́шителю.
