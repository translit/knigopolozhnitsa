---
title: "І҆́косъ в҃і"
navigation:
  key: akathists-paisijstgor-24
  title: "І҆́косъ в҃і"
  parent: akathists-paisijstgor
  order: 24
type: "akathist"
---

## І҆́косъ в҃і:

<red>П</red>ою́ще бе́зднꙋ чꙋде́съ твои́хъ и҆ терпѣли́вныѧ твоѧ̑ по́двиги, свѧ́те, ѿ серде́цъ ти сплета́емъ а҆́гг҃льскаѧ пѣснопѣ̑нїѧ, па́мѧть твою̀ почита́емъ бл҃гоговѣ́йнѡ и҆ вопїе́мъ такова̑ѧ:

<red>Р</red>а́дꙋйсѧ, наде́жды ѻ҆те́чествїю забве́нномꙋ вѣ́стниче. Ра́дꙋйсѧ, ѡ҆ свобожде́нїи ст҃ы́ѧ софі́и и҆ гра́да вели́кагѡ проповѣ́дниче. Ра́дꙋйсѧ, царьгра́дъ во ѹ҆пова́нїе но́вое ди́внѡ предꙋказа́вый. Ра́дꙋйсѧ, хода́таю ѹ҆дѣ́ла сла́внагѡ ѿ стра́нъ свои́хъ произгна́ннымъ. Ра́дꙋйсѧ, не то́кмѡ є҆диноплеме́нныхъ пꙋтеводѧ́й, но и҆ ѿ и҆ны́хъ ꙗ҆зы́къ приходѧ́щихъ. Ра́дꙋйсѧ, ꙗ҆́кѡ сынѡ́въ рѡссі́йскїѧ це́ркве ѕѣлѡ̀ любѧ̀, бл҃гоꙋвѣ́тливо прїима́ше. Ра́дꙋйсѧ, плѣне́ныхъ ѻ҆́тчин прорекі́й ѡ҆бновле́нїе. Ра́дꙋйсѧ, мі́рꙋ блиста́нїе, вѣ́ры немо́лчное возглаше́нїе. Ра́дꙋйсѧ, ꙗ҆́кѡ зна̑менїѧ време́нъ разꙋмѣ́вый. Ра́дꙋйсѧ, ѿкрове́нїѧ і҆ѡа́ннова таи́нниче богодꙋхнове́нный. Ра́дꙋйсѧ, ꙗ҆́кѡ а҆по́столъ, ꙗ҆вле́й ѡ҆бѣтова̑нїѧ. Ра́дꙋйсѧ, и҆збавле́нїѧ а҆сі́и ма́лыѧ ѹ҆пова́нїе.

<red>Р</red>а́дꙋйсѧ, прпⷣбне паѵ́сїе, ди́вный наро́да бж҃їѧ ѹ҆тѣ́шителю.
