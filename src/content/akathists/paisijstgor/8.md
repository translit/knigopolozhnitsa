---
title: "І҆́косъ д҃"
navigation:
  key: akathists-paisijstgor-8
  title: "І҆́косъ д҃"
  parent: akathists-paisijstgor
  order: 8
type: "akathist"
---

## І҆́косъ д҃:

<red>С</red>лы́шаша и҆́мѧ твоѐ земні́и концы̑, паѵ́сїе ст҃че, ты́ бо, ꙗ҆́кѡ со́лнце блиста́ѧй во времена̀ послѣ̑днѧѧ и҆ правосла́вїе ѹ҆твержда́ѧй и҆́менемъ гдⷭ҇а і҆и҃са хрⷭ҇та̀, показа́лсѧ є҆сѝ. Мы́ же, є҆диномы́сленнѣ памѧтꙋ́юще бж҃є́ственнаѧ ѹ҆чє́нїѧ твоѧ̑, приноша́емъ ти речє́нїѧ такова̑ѧ:

<red>Р</red>а́дꙋйсѧ, люби́мче и҆зрѧ́днѣйшїй прест҃ы́ѧ. Ра́дꙋйсѧ, ны ѹ҆щедрѧ́ѧй мт҃ре бж҃їѧ крі́не. Ра́дꙋйсѧ, сомоли́твенниче херꙋві́мѡмъ. Ра́дꙋйсѧ, є҆динонра́вниче серафі́мѡмъ. Ра́дꙋйсѧ, ѹ҆крѣпле́нїе правосла́вїѧ. Ра́дꙋйсѧ, ѹ҆́тваре преизбра́ннаѧ. Ра́дꙋйсѧ, чернори́зцєвъ ѡ҆гра́до и҆ ѻ҆те́чествїѧ хране́нїе. Ра́дꙋйсѧ, ко́нїцы ѿра́сле, стомїо́на же застꙋпле́нїе. Ра́дꙋйсѧ, ꙗ҆́кѡ лоза̀ бг҃ома́тере, бл҃говре́менный пло́дъ приносѧ́й. Ра́дꙋйсѧ, вертогра́де покаѧ́нїѧ бл҃гоꙋха́ѧй. Ра́дꙋйсѧ, бесѣ́дꙋѧй бж҃їими словесы̑. Ра́дꙋйсѧ, ѹ҆маще́нїе ꙗ҆́звамъ грѣ́шничимъ.

<red>Р</red>а́дꙋйсѧ, прпⷣбне паѵ́сїе, ди́вный наро́да бж҃їѧ ѹ҆тѣ́шителю.
