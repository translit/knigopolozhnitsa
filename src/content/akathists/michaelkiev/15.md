---
title: "Конда́къ и҃"
navigation:
  key: akathists-michaelkiev-15
  title: "Конда́къ и҃"
  parent: akathists-michaelkiev
  order: 15
type: "akathist"
---

## Конда́къ и҃:

<red>С</red>тра́нствꙋющымъ и҆ блꙋжда́ющымъ въ пꙋсты́ни і҆дѡлослꙋже́нїѧ сынѡ́мъ рѡссі́йскимъ бы́лъ є҆сѝ пꙋтево́ждь въ зе́млю ѡ҆бѣтова́ннꙋю, прпⷣбне ѻ҆́ч҃е мїхаи́ле, а҆́ще и҆ не четы́редесѧть лѣ́тъ ꙗ҆́кѡже мѡѷсе́й, но четы́ре лѣ́та то́чїю лю́ди кі́евскїѧ страны̀ дѣтоводи́лъ є҆сѝ, не ма́нною тлѣ́нною, но и҆́стиннымъ хлѣ́бомъ съ нб҃сѐ сше́дшимъ сїѧ̑ пита́ѧ, и҆же є҆́сть хрⷭ҇то́съ гдⷭ҇ь. Семꙋ̀ ѹ҆́бѡ пое́мъ ѡ҆ тебѣ̀ пѣ́снь: <red>А҆</red>ллилꙋ́їа.
