---
title: "І҆́косъ ѕ҃"
navigation:
  key: akathists-michaelkiev-12
  title: "І҆́косъ ѕ҃"
  parent: akathists-michaelkiev
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ст҃и́телю хрⷭ҇то́въ, ꙗ҆́кѡ ѕвѣзда̀ пресвѣ́тлаѧ во ѻ҆те́чествїи на́шемъ, и҆ тмꙋ̀ і҆дѡлобѣ́сїѧ свѣ́томъ бжⷭ҇твенныхъ твои́хъ ѹ҆че́нїй до конца̀ подави́лъ є҆сѝ. сегѡ̀ ра́ди тѧ̀, ꙗ҆́кѡ а҆́гг҃ла бж҃їѧ, лю́ди рѡссїйстїи почита́хꙋ зовꙋ́ще:

<red>Р</red>а́дꙋйсѧ, вѣ́ры на́шеѧ во хрⷭ҇та̀ нача́ло: ра́дꙋйсѧ, цр҃кве бж҃їѧ въ рꙋсѝ ѡ҆снова́нїе. Ра́дꙋйсѧ, і҆ера́рхѡмъ въ проповѣ́данїи сло́ва є҆ѵⷢ҇льскагѡ ѡ҆́бразе: ра́дꙋйсѧ, и҆́нокѡмъ, въ пꙋ́ть бг҃оꙋго́днагѡ житїѧ̀ текꙋ́щымъ, пра́вило. Ра́дꙋйсѧ, пра́ведной жи́зни мїрѧ́нѡмъ вино́вниче: ра́дꙋйсѧ, всѣ̑мъ добродѣ́тельнѡ живꙋ́щымъ вѣне́чниче. Ра́дꙋйсѧ, чистото́ю дꙋ́шꙋ твою̀ ѹ҆краси́вый: ра́дꙋйсѧ, пꙋ́ть житїѧ̀ вре́меннагѡ во смире́нїи дꙋ́ха препроводи́вый. Ра́дꙋйсѧ, дѣ́лы бл҃ги́ми свѣ́тлѡ просїѧ́вый: ра́дꙋйсѧ, премно́гими чꙋдесы̀ лю́ди ѹ҆диви́вый. Ра́дꙋйсѧ, ꙗ҆́кѡ сло́во бла́го ѡ҆ па́ствѣ твое́й пастыренача́льникꙋ хрⷭ҇тꙋ̀ возда́лъ є҆сѝ: ра́дꙋйсѧ, ꙗ҆́кѡ ѿ рꙋкꙋ̑ є҆гѡ̀ пра́ведное воздаѧ́нїе прїѧ́лъ є҆сѝ.

<red>Р</red>а́дꙋйсѧ, мїхаи́ле, вели́кїй і҆ера́рше, цр҃кве рѡссїйскїѧ пресла́вный первопресто́льниче.
