---
title: "Конда́къ г҃"
navigation:
  key: akathists-michaelkiev-5
  title: "Конда́къ г҃"
  parent: akathists-michaelkiev
  order: 5
type: "akathist"
---

## Конда́къ г҃:

<red>С</red>и́лою бг҃оꙋго́дныхъ мл҃твъ твои́хъ, свѧ́те, пра́ѻц҃ємъ на́шымъ пособи́вый въ є҆ди́наго и҆́стиннаго бг҃а ѹ҆вѣ́ровати, ло́жныѧ же бо́ги ѿри́нꙋти и҆ сокрꙋши́ти, помозѝ и҆ на́мъ мла́томъ добродѣ́тельнаго житїѧ̀ сокрꙋши́ти дꙋшє́вныѧ кꙋми́ры на́шѧ: го́рдость ѹ҆́бѡ смире́нїемъ, сребролю́бїе же нестѧжа́нїемъ, блꙋ́дъ цѣломꙋ́дрїемъ, гнѣ́въ кро́тостїю, чревоꙋго́дїе воздержа́нїемъ, за́висть доброжела́нїемъ, ѹ҆ны́нїе же крѣ́пкимъ на бг҃а ѹ҆пова́нїемъ. Да та́кѡ и҆збы́вше перꙋ́нѡвъ дꙋхо́вныхъ, возмо́жемъ бг҃ꙋ предста́ти, є҆мꙋ̀ же ты̀, ѻ҆́ч҃е, наꙋчи́лъ є҆сѝ на́съ вѣ́ровати и҆ пѣ́ти непреста́ннѡ: <red>А҆</red>ллилꙋ́їа.
