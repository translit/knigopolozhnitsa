---
title: "І҆́косъ д҃"
navigation:
  key: akathists-michaelkiev-8
  title: "І҆́косъ д҃"
  parent: akathists-michaelkiev
  order: 8
type: "akathist"
---

## І҆́косъ д҃:

<red>С</red>лы́шимъ дре́влѣ ѿ бжⷭ҇твеннагѡ писа́нїѧ, ꙗ҆́кѡ падо́ша стѣ́ны і҆ерїхѡ́нскїѧ, і҆исꙋ́сомъ наѵи́номъ, кївѡ́тꙋ ѡ҆бноси́мꙋ: ны́нѣ же вѣ́мы, ꙗ҆́кѡ і҆́дѡли падо́ша тебѣ̀, ст҃и́телю мїхаи́ле, во странꙋ̀ россїйскꙋю прише́дшꙋ. Тѣ́мже мы̀, ча̑да твоѧ̑, тобо́ю въ пресвѣ́тлꙋю креще́нїѧ ѡ҆де́ждꙋ ѡдѣ́ѧннїи, бл҃года́рнѡ восхвалѧ́емъ тѧ̀ си́це зовꙋ́ще:

<red>Р</red>а́дꙋйсѧ, свѣти́льниче на гора́хъ кі́евскихъ свѣ́тлѡ возсїѧ́вый: ра́дꙋйсѧ, и҆з̾ тмы̀ къ свѣ́тꙋ лю́ди приведы́й. Ра́дꙋйсѧ, те́рнїе многобо́жїѧ весьма̀ и҆стреби́вый: ра́дꙋйсѧ, теплото́ю любвѐ бжⷭ҇твенныѧ дꙋ́ши ѻ҆тє́цъ на́шихъ согрѣ́вый. Ра́дꙋйсѧ, ѹ҆сты̀ твои́ми хрⷭ҇та̀ сн҃а бж҃їѧ проповѣ́давый: ра́дꙋйсѧ, ѻ҆́гненнымъ ѧ҆зы́комъ твои́мъ і҆́дѡльское нече́стїе ѡ҆бличи́вый. Ра́дꙋйсѧ, въ трїеди́наго бг҃а вѣ́ровати ѻ҆тцы̀ на́шѧ наꙋчи́вый: ра́дꙋйсѧ, добропло́днаѧ древеса̀ раѧ̀ їи҃сова насади́вый. Ра́дꙋйсѧ, ꙗ҆́кѡ ѿ тебѣ̀ лю́дїе рѡссїйстїи водо́ю бл҃года́ти ѹ҆мы́шасѧ: ра́дꙋйсѧ, ꙗ҆́кѡ тобо́ю дꙋшє́внаѧ ѻ҆чеса̀ и҆́хъ во ст҃ѣ́й кꙋпѣ́ли ѿкры́шасѧ. Ра́дꙋйсѧ, ꙗ҆́кѡ тобо́ю, во сла́вꙋ бж҃їю, це́ркви мнѡ́гїѧ созда́шасѧ: ра́дꙋйсѧ, ꙗ҆́кѡ тобо́ю ѡ҆би́тєли и҆́нокѡвъ согради́шасѧ.

<red>Р</red>а́дꙋйсѧ, мїхаи́ле, вели́кїй і҆ера́рше, цр҃кве рѡссїйскїѧ пресла́вный первопресто́льниче.
