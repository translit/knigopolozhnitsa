---
title: "І҆́косъ а҃і"
navigation:
  key: akathists-michaelkiev-22
  title: "І҆́косъ а҃і"
  parent: akathists-michaelkiev
  order: 22
type: "akathist"
---

## І҆́косъ а҃і:

<red>С</red>вѣтоза́рнаѧ лꙋча̀ бы́лъ є҆сѝ, бг҃омꙋ́дре ѻ҆́ч҃е мїхаи́ле, во тмѣ̀ многобо́жїѧ сѣдѧ́щымъ, пꙋтеводѧ́щаѧ къ сл҃нцꙋ пра́вды хрⷭ҇тꙋ̀ бг҃ꙋ, є҆мꙋ̀ же моли́сѧ, во свѣ́тѣ за́повѣдей є҆гѡ̀ всегда̀ на́мъ пребыва́ти, ра́достное пѣ́нїе тебѣ̀ приносѧ́щымъ:

<red>Р</red>а́дꙋйсѧ, свѣти́льниче трисїѧ́ннагѡ свѣ́та: ра́дꙋйсѧ, зарѐ незаходи́магѡ сл҃нца. Ра́дꙋйсѧ, ѻ҆гню̀ і҆́дѡльское нече́стїе попалѧ́ѧй: ра́дꙋйсѧ, пла́меню, є҆реті́чєскаѧ ѹ҆чє́нїѧ пожига́ѧй. Ра́дꙋйсѧ, ст҃и́телю, поꙋча́ѧй всѣ́хъ, ꙗ҆́кѡ нѣ́сть и҆на́гѡ бг҃а, кро́мѣ нбⷭ҇нагѡ: ра́дꙋйсѧ, человѣ́кѡвъ вразꙋми́телю, глаго́лѧй, ꙗ҆́кѡ нѣ́сть сп҃се́нїѧ внѣ̀ собо́рныѧ а҆пⷭ҇льскїѧ цр҃кве. Ра́дꙋйсѧ, на бг҃оꙋго́дное житїѐ наставлѧ́ѧй: ра́дꙋйсѧ, въ нбⷭ҇ное црⷭ҇твїе пꙋ́ть показꙋ́ѧй. Ра́дꙋйсѧ, ѕвѣздо̀ пꙋтеводѧ́щаѧ ко хрⷭ҇тꙋ̀: ра́дꙋйсѧ, пꙋтю̀, и҆́мже прїидо́хомъ къ и҆́стинномꙋ бг҃ꙋ. Ра́дꙋйсѧ, ключꙋ̀ врата̀ ра̑йскаѧ сыновѡ́мъ рѡссі́йскимъ ѿве́рзый: ра́дꙋйсѧ, хода́таю, бсзчи́сленное мно́жество си́хъ та́мѡ водвори́вый.

<red>Р</red>а́дꙋйсѧ, мїхаи́ле, вели́кїй і҆ера́рше, цр҃кве рѡссїйскїѧ пресла́вный первопресто́льниче.
