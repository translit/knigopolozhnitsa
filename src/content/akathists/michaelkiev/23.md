---
title: "Конда́къ в҃і"
navigation:
  key: akathists-michaelkiev-23
  title: "Конда́къ в҃і"
  parent: akathists-michaelkiev
  order: 23
type: "akathist"
---

## Конда́къ в҃і:

<red>Б</red>лгⷣть бж҃їѧ по лѣ́тѣхъ мно́зѣхъ тѣ́ло твоѐ ст҃о́е нетлѣ́ннѡ въ землѝ соблюдѐ, въ це́ркви десѧти́ннѣй положе́но, и҆ ꙗ҆́кѡ сокро́вище многоце́нное па́ствѣ твое́й цѣ́лѡ и҆ невреди́мѡ сїѐ ꙗ҆вѝ, ꙗ҆́кѡ нижѐ ѻ҆де́ждъ твои́хъ сщ҃е́нныхъ коснꙋ́тисѧ тлѣ́нїю: ѿсю́дꙋ ѹ҆́бѡ вѣ́рою ѹ҆разꙋмѣ́хомъ, ꙗ҆́кѡ хрⷭ҇тꙋ̀ предстои́ши и҆ мо́лишисѧ ѡ҆ почита́ющихъ тѧ̀ и҆ пою́щихъ є҆мꙋ̀ тебѣ̀ ра́ди: <red>А҆</red>ллилꙋ́їа.
