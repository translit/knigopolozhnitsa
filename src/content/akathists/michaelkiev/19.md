---
title: "Конда́къ і҃"
navigation:
  key: akathists-michaelkiev-19
  title: "Конда́къ і҃"
  parent: akathists-michaelkiev
  order: 19
type: "akathist"
---

## Конда́къ і҃:

<red>С</red>п҃се́нїѧ лю́демъ жела́ѧ и҆ цр҃кви до́брагѡ ѹ҆твержде́нїѧ, па́стырю на́шъ пребл҃гі́й, потща́лсѧ сѣ́й и҆зрѧ́днѡ всѧ̑ ѹ҆стро́ити ѡ҆ рѡссі́йстѣмъ пле́мени новоизбра́нныхъ: па́стыри и҆ ѹ҆чи́тели по градѡ́мъ поста́вилъ є҆сѝ и҆ те́мъ ста́до слове́сныхъ ѻ҆ве́цъ спорꙋчи́въ, пастыренача́льникꙋ хрⷭ҇тꙋ̀ сца́рствовати са́мъ ѿше́лъ є҆сѝ на вели́кїй пла́чъ и҆ рыда́нїе па́ствꙋ твою̀ и҆ кнѧ́зѧ влади́мїра подви́гнꙋвъ, къ моще́мъ твои̑мъ припа́дающихъ, бг҃ꙋ же жа́лостнѣ зовꙋ́щихъ: <red>А҆</red>ллилꙋ́їа.
