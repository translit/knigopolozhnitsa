---
title: "І҆́косъ в҃"
navigation:
  key: akathists-michaelkiev-4
  title: "І҆́косъ в҃"
  parent: akathists-michaelkiev
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃одꙋхнове́ненъ и҆мѣ́ѧ, досточꙋ́дне ѻ҆́ч҃е мїхаи́ле, бꙋ̑їѧ лю́ди бжⷭ҇твенным твои́мъ ѹ҆че́нїемъ до́брѣ наказа́въ, и҆ гла́домъ дꙋше́внымъ та́ющїѧ, єѵⷢ҇льскимъ сло́ва хлѣ́бомъ напита́въ, хрⷭ҇то́ви сїѧ̑ приве́лъ є҆сѝ: є҆мꙋ̀ же, ст҃и́телю, моли́сѧ, ѡ҆ похвалѧ́ющихъ тѧ̀ си́це:

<red>Р</red>а́дꙋйсѧ, цр҃кве красото̀: ра́дꙋйсѧ, а҆рхїере́євъ добро́то. Ра́дꙋйсѧ, правосла́вїѧ свѣти́ло: ра́дꙋйсѧ, бл҃гоче́стїѧ пра́вило. Ра́дꙋйсѧ, люде́й россїйскихъ вели́кїй ѹ҆чи́телю: ра́дꙋйсѧ, прⷪ҇ро́чествїѧ во а҆пⷭ҇лѣхъ первозва́ннагѡ сла́вный соверши́телю. Ра́дꙋйсѧ, ли́ка бг҃оизбра́ннаго ѻ҆ц҃є́въ пече́рскихъ предстоѧ́телю: ра́дꙋйсѧ, равноапо́столѡмъ кѷрі́ллꙋ и҆ меѳо́дїю равностоѧ́телю. Ра́дꙋйсѧ, двана́десѧть сынѡ́въ влади́мїра кꙋпѣ́лїю креще́нїѧ ѿроди́вый: ра́дꙋйсѧ, тѣ́мъ все́й землѝ є҆гѡ̀ ѹ҆се́рднѡ послꙋжи́вый. Ра́дꙋйсѧ, вѣ́рꙋ хрⷭ҇то́вꙋ распространи́вый: ра́дꙋйсѧ, преле́сть де́мѡнскꙋю низложи́вый.

<red>Р</red>а́дꙋйсѧ, мїхаи́ле, вели́кїй і҆ера́рше, цр҃кве рѡссїйскїѧ пресла́вный первопресто́льниче.
