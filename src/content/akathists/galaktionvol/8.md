---
title: "І҆́косъ д҃"
navigation:
  key: akathists-galaktionvol-8
  title: "І҆́косъ д҃"
  parent: akathists-galaktionvol
  order: 8
type: "akathist"
---

## І҆́косъ д҃:

<red>С</red>лы́шавше прозорли́выѧ твоѧ̑ глаго́лы, ѻ҆́ч҃е прпⷣбне, жи́тели гра́да во́логды ѡ҆ скорогрѧдꙋ́щемъ на ни́хъ гнѣ́вѣ бж҃їемъ, позна́ша тѧ̀, предста́телѧ ѹ҆се́рднаго за ни́хъ ко гдⷭ҇ꙋ, и҆ потща́шасѧ покаѧ́нїемъ ѡ҆чи́стити себѐ ѿ скве́рнъ грѣхо́вныхъ, тебѣ̀ же, ꙗ҆́кѡ покаѧ́нїѧ проповѣ́дникꙋ, возглаша́хꙋ сицева́ѧ:

<red>Р</red>а́дꙋйсѧ, ꙗ҆́кѡ і҆ѡ́на, покаѧ́нїе согра́жданѡмъ твои̑мъ проповѣ́давый: ра́дꙋйсѧ, ꙗ҆́кѡ їеремі́ѧ, ѡ҆ разоре́нїи гра́да во́логды го́рцѣ рыда́вый. Ра́дꙋйсѧ, дрѣ̑внимъ прⷪ҇ро́кѡмъ равноче́стный: ра́дꙋйсѧ, бꙋ̑дꙋщаѧ ꙗ҆́кѡ настѡѧ́щаѧ прови́дѣвый. Ра́дꙋйсѧ, возше́дый на высотꙋ̀ соверше́нства дꙋхо́внагѡ: ра́дꙋйсѧ, ра́бе хрⷭ҇то́въ, вѣ́рность є҆мꙋ̀ до конца̀ сохрани́вый.

<red>Р</red>а́дꙋйсѧ, прпⷣбномч҃ниче галактїѡ́не, вели́кїй чꙋдотво́рче.
