---
title: "І҆́косъ а҃"
navigation:
  key: akathists-galaktionvol-2
  title: "І҆́косъ а҃"
  parent: akathists-galaktionvol
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ и҆ всегѡ̀ мі́ра созда́тель, прови́дѣвъ, ꙗ҆́кѡ сосꙋ́дъ и҆збра́нъ и҆́маши бы́ти бж҃їѧ блгⷣти, ѻ҆́ч҃е галактїѡ́не, ѿ ю҆́ности твоеѧ̀ мно́гими скорбьмѝ воспита̀ тѧ̀ въ подви́жника соверше́нна ѡ҆ хрⷭ҇тѣ̀, си́льнагѡ сло́вомъ и҆ дѣ́ломъ пред̾ бг҃о́мъ и҆ человѣ́ки, на́съ же подвиза́етъ пѣ́ти тебѣ̀:

<red>Р</red>а́дꙋйсѧ, бл҃горо́дныхъ роди́телей сы́не: ра́дꙋйсѧ, кнѧ́жескагѡ ро́да ст҃о́е прозѧбе́нїе. Ра́дꙋйсѧ, въ ѻ҆́трочествѣ ѿ сме́рти напра́сныѧ бг҃о́мъ сохране́нный: ра́дꙋйсѧ, гра́дъ ѻ҆те́чествїѧ твоегѡ̀ ѡ҆ста́вивый. Ра́дꙋйсѧ, пра́веднѡ и҆ непоро́чнѡ на землѝ пожи́вый: ра́дꙋйсѧ, гражда́нство і҆ерⷭ҇ли́ма нбⷭ҇нагѡ ѹ҆лꙋчи́вый.

<red>Р</red>а́дꙋйсѧ, прпⷣбномч҃ниче галактїѡ́не, вели́кїй чꙋдотво́рче.
