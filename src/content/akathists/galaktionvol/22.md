---
title: "І҆́косъ а҃ї"
navigation:
  key: akathists-galaktionvol-22
  title: "І҆́косъ а҃ї"
  parent: akathists-galaktionvol
  order: 22
type: "akathist"
---

## І҆́косъ а҃ї:

<red>С</red>вѣ́тлыми лꙋча́ми чꙋде́съ сїѧ́еши, галактїѡ́не бг҃оно́сне, и҆ и҆́ми вы́нꙋ ѡ҆зарѧ́еши дꙋшѝ вѣ́рныхъ, съ ѹ҆се́рдїемъ и҆ любо́вїю приходѧ́щихъ къ цѣльбоно́сномꙋ твоемꙋ̀ гро́бꙋ: не мни́мъ бо тѧ̀ ме́ртва сꙋ́ща, но жи́ва ѡ҆ ърⷭ҇тѣ, вне́млюща гласѡ́мъ на́шымъ хвалє́бнымъ и҆ вопїю́щымъ такѡва́ѧ:

<red>Р</red>а́дꙋйсѧ, свѧ́тче бж҃їй, со ст҃ы́ми почива́ѧй: ра́дꙋйсѧ, и҆збра́нниче хрⷭ҇то́въ, земнорѡ́дныѧ бл҃гоꙋтро́бнѡ посѣща́ѧй. Ра́дꙋйсѧ, по ѹ҆спе́нїи твое́мъ чꙋдесы̀ мно́гими ст҃ость твою̀ показа́вый: ра́дꙋйсѧ, ѿ гро́ба твоегѡ̀ стрꙋи̑ цѣлє́бныѧ и҆сточи́вый. Ра́дꙋйсѧ, разли̑чныѧ бѡлѣ́зни и҆сцѣлѣва́ѧй: ра́дꙋйсѧ, во всѧ́кихъ бѣда́хъ ско́рый помо́щниче.

<red>Р</red>а́дꙋйсѧ, прпⷣбномч҃ниче галактїѡ́не, вели́кїй чꙋдотво́рче.
