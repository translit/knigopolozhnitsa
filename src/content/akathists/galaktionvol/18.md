---
title: "І҆́косъ ѳ҃"
navigation:
  key: akathists-galaktionvol-18
  title: "І҆́косъ ѳ҃"
  parent: akathists-galaktionvol
  order: 18
type: "akathist"
---

## І҆́косъ ѳ҃:

<red>В</red>ѣті̑и сꙋесло́внїи, глаго́лавшїи на тѧ̀ стро́пѡтнаѧ и҆ прекосло́внаѧ, прпⷣбне ѻ҆́ч҃е, по нело́жномꙋ предска́занїю твоемꙋ̀, посрами́шасѧ и҆ погибо́ша, ты̀ же ра́достнѡ пребыва́еши со ст҃ы́ми и҆ па́мѧть твоѧ̀ чествꙋетсѧ съ похвала́ми до дне́сь: на мѣ́стѣ же подвигѡ́въ твои́хъ ѡ҆би́тель и҆́ноческаѧ красꙋ́етсѧ, ꙗ҆́кѡ же предре́клъ є҆сѝ, и҆ бл҃гоꙋкраше́ннїи хра́мы бж҃їи сто́ѧтъ, въ ни́хъ же славосло́вїе бж҃їе соверша́етсѧ, тебѣ̀ же прино́сѧтсѧ хвалє́бныѧ пѣ̑сни сицєвы́ѧ:

<red>Р</red>а́дꙋйсѧ, го́рнѧгѡ мі́ра ѹ҆краше́нїе: ра́дꙋйсѧ, до́льнѧгѡ мі́ра застꙋпле́нїе. Ра́дꙋйсѧ, и҆́нокѡвъ сла́во и҆ похвало̀: ра́дꙋйсѧ, по́стникѡвъ ѹ҆добре́нїе. Ра́дꙋйсѧ, кро́ве твоеѧ̀ и҆злїѧ́нїемъ гра́дъ во́логдꙋ ѡ҆ст҃и́вый: ра́дꙋйсѧ, невѣ̑рныѧ зна́меньми грозными ѹ҆страша́ѧй.

<red>Р</red>а́дꙋйсѧ, прпⷣбномч҃ниче галактїѡ́не, вели́кїй чꙋдотво́рче.
