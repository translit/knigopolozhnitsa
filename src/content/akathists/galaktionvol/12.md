---
title: "І҆́косъ ѕ҃"
navigation:
  key: akathists-galaktionvol-12
  title: "І҆́косъ ѕ҃"
  parent: akathists-galaktionvol
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ заре́ю мно́гихъ чꙋде́съ, прпⷣбномч҃ниче, и҆ ѿ ра́ки твоеѧ̀ честны́ѧ бл҃года̑тныѧ и҆сцѣлє́нїѧ то́чиши всѣ̑мъ, съ вѣ́рою приходѧ́щымъ: мо́лимъ тѧ̀, ѹ҆го́дниче бж҃їй, ѹ҆врачꙋ́й да́нною тѝ свы́ше блгⷣтїю и҆ на́ши недꙋ̑ги дꙋшє́вныѧ и҆ тѣлє́сныѧ, да зове́мъ тѝ:

<red>Р</red>а́дꙋйсѧ, страстоте́рпче добропобѣ́дный, бїе́нїе лю́тое ѿ лито́вцєвъ претерпѣ́вый: ра́дꙋйсѧ, кро́вїю твое́ю землю̀ ѡ҆багри́вый. Ра́дꙋйсѧ, по трїе́хъ дне́хъ страда́нїѧ тѣле́снагѡ дꙋ́шꙋ твою̀ въ рꙋ̑цѣ бж҃їи преда́вый: ра́дꙋйсѧ, на мѣ́стѣ подвигѡ́въ твои́хъ че́стнѡ погребе́нный. Ра́дꙋйсѧ, вери̑ги твоѧ̑ и҆ гро́бъ тво́й цѣльбонѡ́сны ꙗ҆ви́вый: ра́дꙋйсѧ, ра́дости скорбѧ́щымъ пода́телю.

<red>Р</red>а́дꙋйсѧ, прпⷣбномч҃ниче галактїѡ́не, вели́кїй чꙋдотво́рче.
