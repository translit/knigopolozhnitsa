---
title: "Конда́къ в҃"
navigation:
  key: akathists-galaktionvol-3
  title: "Конда́къ в҃"
  parent: akathists-galaktionvol
  order: 3
type: "akathist"
---

## Конда́къ в҃:

<red>В</red>и́дѣвъ кончи́нꙋ страда́льческꙋю роди́телѧ твоегѡ̀ и҆ врагѡ́въ лю́тость, и҆ска́вшихъ твоеѧ̀ поги́бели, ѻ҆́ч҃е галактїѡ́не, ты̀ же, подража́ѧ хрⷭ҇тꙋ̀, въ младе́нчествѣ свое́мъ бѣ́гавшемꙋ ѿ гнѣ́ва и҆́рѡдова, и҆збѣжа́лъ є҆сѝ сме́рти го́рькїѧ, бл҃года́рственнѡ взыва́ѧ ко гдⷭ҇ꙋ: <red>А҆</red>ллилꙋ́їа.
