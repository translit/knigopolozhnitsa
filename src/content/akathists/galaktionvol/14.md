---
title: "І҆́косъ з҃"
navigation:
  key: akathists-galaktionvol-14
  title: "І҆́косъ з҃"
  parent: akathists-galaktionvol
  order: 14
type: "akathist"
---

## І҆́косъ з҃:

<red>Д</red>и́внѡ бы́сть житїѐ твоѐ подви́жническое и҆ многострада́льное, прпⷣбне ѻ҆́ч҃е на́шъ галактїѡ́не, ди̑вны сꙋ́ть и҆ чꙋдеса̀ твоѧ̑, и҆́миже просла́ви тѧ̀ гдⷭ҇ь по сме́рти, ѡ҆ ни́хъ же недоꙋмѣ́вающе бл҃гохва́лити тѧ̀ по достоѧ́нїю, смире́ннѡ прино́симъ тѝ глаго́лы сїѧ̑:

<red>Р</red>а́дꙋйсѧ, страны̀ волого́дскїѧ бг҃о́мъ дарова́нный покрови́телю: ра́дꙋйсѧ, пра́вило прпⷣбнагѡ и҆́ноческагѡ житїѧ̀. Ра́дꙋйсѧ, мл҃твъ бл҃гопрїѧ́тное кади́ло: ра́дꙋйсѧ, бездо́ждїе мл҃твами разрѣши́вый. Ра́дꙋйсѧ, до́ждь ѡ҆би́ленъ и҆ бл҃горастворе́нїе воздꙋ́ха ѹ҆ гдⷭ҇а и҆спроси́вый: ра́дꙋйсѧ, ст҃ы́ѧ ѡ҆би́тели твоеѧ̀ бл҃голѣ́пное ѹ҆краше́нїе.

<red>Р</red>а́дꙋйсѧ, прпⷣбномч҃ниче галактїѡ́не, вели́кїй чꙋдотво́рче.
