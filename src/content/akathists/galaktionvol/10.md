---
title: "І҆́косъ є҃"
navigation:
  key: akathists-galaktionvol-10
  title: "І҆́косъ є҃"
  parent: akathists-galaktionvol
  order: 10
type: "akathist"
---

## І҆́косъ є҃:

<red>В</red>и́дѣвше и҆сполне́нїе прⷪ҇ро́ческихъ твои́хъ глаго́лѡвъ, ди́внѡ сбы́вшихсѧ въ разоренїи гра́да во́логды ѿ лито́вцєвъ, согра́ждане твоѝ, ѻ҆́ч҃е галактїѡ́не, бл҃гоговѣ́йнѡ воспомина́хꙋ твоѧ̑ ѹвѣща́тєльнаѧ къ ни́мъ словеса̀, и҆́ми же тща́лсѧ є҆сѝ привестѝ и҆́хъ къ покаѧ́нїю, постꙋ̀ и҆ моли́твѣ, въ ѹ҆милостивле́нїе пра́веднѡ дви́жимагѡ на ни́хъ гнѣ́ва бж҃їѧ, тѣ́мже и҆ взыва́хꙋ тебѣ̀:

<red>Р</red>а́дꙋйсѧ, мл҃твенниче ко гдⷭ҇ꙋ за лю́ди согреши́вшыѧ: ра́дꙋйсѧ, провозвѣ́стниче во́ли бж҃їей человѣ́кѡмъ. Ра́дꙋйсѧ, ди́вный прови́дче сꙋде́бъ гдⷭ҇нихъ неисповѣди́мыхъ: ра́дꙋйсѧ, ѹ҆се́рдный рачи́телю бл҃голѣ́пїѧ хра́мѡвъ бж҃їихъ. Ра́дꙋйсѧ, строе́нїе ѡ҆би́тели и҆́ноческїѧ на мѣ́сте подвигѡ́въ твои́хъ предсказавый: ра́дꙋйсѧ, клевєты̀ напра̑сныѧ и҆ посмѣѧ́нїе кро́тцѣ претерпѣ́вый.

<red>Р</red>а́дꙋйсѧ, прпⷣбномч҃ниче галактїѡ́не, вели́кїй чꙋдотво́рче.
