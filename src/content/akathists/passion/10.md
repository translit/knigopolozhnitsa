---
title: "І҆́косъ є҃"
navigation:
  key: akathists-passion-10
  title: "І҆́косъ є҃"
  parent: akathists-passion
  order: 10
type: "akathist"
---

## І҆́косъ є҃:

<red>П</red>рови́дѣвъ тѧ̀ въ дꙋ́сѣ бг҃оглаго́ливый и҆са́їа безче́стїемъ и҆ ра́нами и҆спо́лнена, ѹ҆жа́ссѧ вопїѧ́ше: ви́дѣхомъ є҆го̀, и҆ не и҆мѣ́ѧше ви́да, ни добро́ты. Мы́ же, зрѧ́ще тѧ̀ на крⷭ҇тѣ̀ съ вѣ́рою и҆ ѹ҆дивле́нїемъ зове́мъ:

<red>І҆</red>и҃се, безче́стїе терпѧ́й, чл҃вѣ́ка сла́вою и҆ че́стїю вѣнча́вый: і҆и҃се, на него́же а҆́гг҃ли зрѣ́ти не мо́гꙋтъ, по лани́тома заꙋше́нный. І҆и҃се, по главѣ̀ тро́стїю ѹ҆даре́нный, преклонѝ во смире́нїе главꙋ̀ мою̀: і҆и҃се, свѣ̑тлаѧ твоѧ̑ ѻ҆чеса̀ кро́вїю ѡ҆мрачє́ннаѧ и҆мѣ́вый, ѿвратѝ ѻ҆́чи моѝ, є҆́же не ви́дѣти сꙋеты̀. І҆и҃се, ѿ но́гъ до главы̀ не и҆мѣ́вый цѣ́лости, всегѡ̀ цѣ́ла и҆ здра́ва сотвори́ мѧ:

<rubric>І҆и҃се, сн҃е бж҃їй, помѧнѝ на́съ, є҆гда̀ прїи́деши во црⷭ҇твїи твое́мъ.</rubric>
