---
title: "І҆́косъ ѕ҃"
navigation:
  key: akathists-passion-12
  title: "І҆́косъ ѕ҃"
  parent: akathists-passion
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ въ позо́ръ и҆ ѹдивле́нїе а҆́гг҃лѡмъ и҆ чл҃вѣ́кѡмъ, глаго́лющꙋ ѡ҆ тебѣ̀ пїла́тꙋ: сѐ чл҃вѣ́къ. Прїиди́те ѹ҆́бѡ, порꙋ́ганномꙋ на́съ ра́ди їи҃сꙋ поклони́мсѧ, вопїю́ще:

<red>І҆</red>и҃се, тво́рче и҆ сꙋдїѐ всѣ́хъ, ѿ тва́ри своеѧ̀ сꙋди́мый и҆ мꙋ́чимый: і҆и҃се, премꙋ́дрости пода́телю, ѿвѣ́та безꙋ̑мнымъ не да́вый. І҆и҃се, врачꙋ̀ ѹ҆ѧ́звленныхъ грѣхмѝ, да́ждь мѝ врачевство̀ покаѧ́нїѧ: і҆и҃се, па́стырю пораже́нный, поразѝ бѣсѡ́въ, и҆скꙋша́ющихъ мѧ̀. І҆и҃се, пло́ть и҆мы́й сокрꙋше́ннꙋ, сокрꙋшѝ се́рдце моѐ стра́хомъ твои́мъ:

<rubric>І҆и҃се, сн҃е бж҃їй, помѧнѝ на́съ, є҆гда̀ прїи́деши во црⷭ҇твїи твое́мъ.</rubric>
