---
title: "І҆́косъ и҃"
navigation:
  key: akathists-passion-16
  title: "І҆́косъ и҃"
  parent: akathists-passion
  order: 16
type: "akathist"
---

## І҆́косъ и҃:

<red>В</red>ездѣ̀ ѿ і҆ꙋдє́й гони́мый, мнѡ́гїѧ, ра́ди мно́жества грѣхѡ́въ мои́хъ, претерпѣ́лъ є҆сѝ поношє́нїѧ и҆ мꙋ̑ки: є҆ди́ни бо тѧ̀ проти́вна бы́ти ке́сарю гл҃го́лютъ, дрꙋзі́и ꙗ҆́кѡ ѕлодѣ́ѧ ѡ҆сꙋжда́ютъ, и҆ні́и же: возьмѝ, возьмѝ и҆ распнѝ, вопїю́тъ. Ѿ всѣ́хъ ѹ҆́бѡ ѡ҆сꙋжде́нномꙋ и҆ на пропѧ́тїе ведо́момꙋ, тебѣ̀, гдⷭ҇ꙋ, и҆з̾ глꙋбины̀ дꙋшѝ гл҃го́лемъ:

<red>І҆</red>и҃се, непра́вѣднѡ ѡ҆сꙋжде́нный сꙋдїѐ на́шъ, не ѡ҆сꙋдѝ на́съ по дѣлѡ́мъ на́шымъ: і҆и҃се, и҆знемога́ѧй на пꙋтѝ под̾ крⷭ҇томъ си́ло моѧ̀, въ ча́съ ско́рби и҆ ѡ҆ѕлобле́нїѧ моегѡ̀ не ѡ҆ста́ви менѐ. І҆и҃се, взыва́ѧй ѡ҆ по́мощи ко ѻ҆ц҃ꙋ̀, подвигополо́жниче мо́й, въ не́мощи мое́й ѹ҆крѣпи́ мѧ: і҆и҃се, безче́стїе прїе́мый, сла́во моѧ̀, ѿ сла́вы твоеѧ̀ не ѿри́ни менѐ. І҆и҃се, ѻ҆́бразе пресвѣ́тлыѧ ѵ҆поста́си ѻ҆́ч҃їѧ, преѡбразѝ моѐ нечи́стое и҆ мра́чное житїѐ:

<rubric>І҆и҃се, сн҃е бж҃їй, помѧнѝ на́съ, є҆гда̀ прїи́деши во црⷭ҇твїи твое́мъ.</rubric>
