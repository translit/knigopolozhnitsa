---
title: "Конда́къ ѕ҃"
navigation:
  key: akathists-passion-11
  title: "Конда́къ ѕ҃"
  parent: akathists-passion
  order: 11
type: "akathist"
---

## Конда́къ ѕ҃:

<red>П</red>роповѣ́дникъ твоегѡ̀ незло́бїѧ ꙗ҆́вльсѧ пїла́тъ, показа̀ наро́дꙋ ничто́же бы́ти въ тебѣ̀ досто́йно сме́рти: но і҆ꙋде́є, ꙗ҆́кѡ ѕвѣ́рїе ди́вїи, кро́вь ѹ҆зрѣ́вше, скрежета́хꙋ на тѧ̀ зꙋбы̀ свои́ми: распнѝ, распнѝ є҆го̀, вопїю́ще. Мы́ же, лобыза́юще пречⷭ҇тыѧ ꙗ҆́звы твоѧ̑, зове́мъ: <red>А҆</red>ллилꙋ́їѧ.
