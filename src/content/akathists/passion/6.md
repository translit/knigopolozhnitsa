---
title: "І҆́косъ г҃"
navigation:
  key: akathists-passion-6
  title: "І҆́косъ г҃"
  parent: akathists-passion
  order: 6
type: "akathist"
---

## І҆́косъ г҃:

<red>И҆</red>мѣ́ѧй вои́стинꙋ вла́сть по чи́нꙋ мелхїседе́ковꙋ, ꙗ҆́кѡ а҆рхїере́й во вѣ́ки, ста́лъ є҆сѝ пред̾ беззако́ннымъ первосвѧще́нникомъ каїа́ѳою, влⷣка и҆ гдⷭ҇ь всѣ́хъ: ѿ твои́хъ ѹ҆́бѡ рабѡ́въ прїѧ́вый мꙋче́нїе, прїимѝ ѿ на́съ сицева̑ѧ:

<red>І҆</red>и҃се безцѣ́нный, цѣно́ю кꙋ́пленный, стѧжи́ мѧ въ тво́е вѣ́чное наслѣ́дїе: і҆и҃се, жела́нїе всѣ́хъ, ѿ петра̀ стра́ха ра́ди ѿве́рженный, не ѿве́ржи мѧ̀, грѣ́шнаго. І҆и҃се, а҆́гнче неѕло́биве, ѿ лю́тыхъ ве́прей терза́емый, и҆зми́ мѧ ѿ вра̑гъ мои́хъ: і҆и҃се, а҆рхїере́ю, свое́ю кро́вїю вше́дый во ст҃а̑ѧ ст҃ы́хъ, ѡ҆чи́сти мѧ̀ ѿ скве́рнъ плотски́хъ. І҆и҃се свѧ́занный, и҆мѣ́ѧй вла́сть вѧза́ти и҆ рѣши́ти, разрѣшѝ моѧ̑ тѧ̑жкаѧ прегрѣшє́нїѧ:

<rubric>І҆и҃се, сн҃е бж҃їй, помѧнѝ на́съ, є҆гда̀ прїи́деши во црⷭ҇твїи твое́мъ.</rubric>
