---
title: "Конда́къ г҃"
navigation:
  key: akathists-passion-5
  title: "Конда́къ г҃"
  parent: akathists-passion
  order: 5
type: "akathist"
---

## Конда́къ г҃:

<red>С</red>и́лою бжⷭ҇тва̀ твоегѡ̀ проре́клъ є҆сѝ трикра́тное ѿверже́нїе ѹ҆ченикꙋ̀: ѻ҆́нъ же посе́мъ а҆ще и҆ ѿрече́сѧ тебє̀ съ клѧ́твою, ѻ҆ба́че є҆гда̀ ѹ҆зрѣ̀ тѧ̀ во дворѣ̀ а҆рхїере́йстѣмъ, гдⷭ҇а своего̀ и҆ ѹ҆чи́телѧ, ѹ҆мили́всѧ се́рдцемъ, и҆зше́дъ во́нъ, пла́касѧ го́рькѡ. При́зри ѹ҆́бѡ и҆ на мѧ̀, гдⷭ҇и, и҆ поразѝ жесто́кое се́рдце моѐ, да слеза́ми мои́ми ѡ҆мы́ю грѣхѝ моѧ̑, поѧ̀ тебѣ̀: <red>А҆</red>ллилꙋ́їѧ.
