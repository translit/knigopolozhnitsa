---
title: "І҆́косъ д҃"
navigation:
  key: akathists-passion-8
  title: "І҆́косъ д҃"
  parent: akathists-passion
  order: 8
type: "akathist"
---

## І҆́косъ д҃:

<red>С</red>лы́ша пїла́тъ крѡ́ткїѧ твоѧ̑ гл҃го́лы, а҆́ки досто́йнаго сме́рти предаде́ тѧ на пропѧ́тїе, а҆́ще и҆ са́мъ свидѣ́тельствоваше, ꙗ҆́кѡ ни є҆ди́ныѧ вины̀ ѡ҆брѣ́те въ тебѣ̀: рꙋ́цѣ ѹ҆́бо своѝ ѹ҆мы̀, но се́рдце ѡ҆сквернѝ. Мы́ же, чꙋдѧ́щесѧ та́йне во́льнагѡ страда́нїѧ твоегѡ̀, со ѹ҆миле́нїемъ зове́мъ:

<red>І҆</red>и҃се, сн҃е бж҃їй и҆ сн҃е дв҃ы, ѿ сынѡ́въ беззако́нїѧ ѹ҆мꙋ́ченный: і҆и҃се, порꙋ́ганный и҆ ѡ҆бнаже́нный, даѧ́й лѣ́потꙋ крі́нѡмъ сє́льнымъ и҆ ѡ҆дѣва́ѧй не́бо ѻ҆́блаки. І҆и҃се, насыще́нный ра́нами, пѧтїю̀ хлѣ́бы пѧ́ть ты́сѧщъ насы́тивый: і҆и҃се, цр҃ю̀ всѣ́хъ, вмѣ́стѡ да́ни любвѐ и҆ бл҃годаре́нїѧ жестѡ́кїѧ мꙋ̑ки прїе́мый. І҆и҃се, на́съ ра́ди ве́сь де́нь ꙗ҆́звленный, ѹ҆врачꙋ́й ꙗ҆́звы дꙋшъ на́шихъ:

<rubric>І҆и҃се, сн҃е бж҃їй, помѧнѝ на́съ, є҆гда̀ прїи́деши во црⷭ҇твїи твое́мъ.</rubric>
