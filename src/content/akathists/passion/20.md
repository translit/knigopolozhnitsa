---
title: "І҆́косъ і҃"
navigation:
  key: akathists-passion-20
  title: "І҆́косъ і҃"
  parent: akathists-passion
  order: 20
type: "akathist"
---

## І҆́косъ і҃:

<red>Ц</red>р҃ю̀ превѣ́чный, і҆и҃се, ве́сь стра́ждеши за моѐ невоздержа́нїе, да всего́ мѧ чи́ста сотвори́ши, во все́мъ ѻ҆́бразъ на́мъ подаѧ́й, да послѣ́дꙋемъ стопа́мъ твои́мъ, зовꙋ́ще:

<red>І҆</red>и҃се, любы̀ неизслѣ́димаѧ, распе́ншымъ тѧ̀ грѣха̀ не поста́вивый: і҆и҃се, съ во́племъ крѣ́пкимъ и҆ со слеза́ми въ вертогра́дѣ молѧ́йсѧ, наꙋчѝ и҆ на́съ моли́тисѧ. І҆и҃се, всѧ̑ проро́чєствїѧ ѡ҆ тебѣ̀ и҆спо́лнивый, и҆спо́лни во бл҃ги́хъ жела̑нїѧ се́рдца на́шегѡ: і҆и҃се, дх҃ъ тво́й въ рꙋ́цѣ ѻ҆ц҃ꙋ̀ преда́вый, въ ча́съ и҆схо́да моегѡ̀ прїимѝ дꙋ́хъ мо́й. І҆и҃се, ри̑зы твоѧ̑ раздѣли́ти не возбрани́вый, кро́ткѡ дꙋ́шꙋ мою̀ ѿ тѣ́ла ѿдѣлѝ:

<rubric>І҆и҃се, сн҃е бж҃їй, помѧнѝ на́съ, є҆гда̀ прїи́деши во црⷭ҇твїи твое́мъ.</rubric>
