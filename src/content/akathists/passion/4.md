---
title: "І҆́косъ в҃"
navigation:
  key: akathists-passion-4
  title: "І҆́косъ в҃"
  parent: akathists-passion
  order: 4
type: "akathist"
---

## І҆́косъ в҃:

<red>Р</red>а́зꙋма неꙋразꙋмѣ́нна во́льнагѡ твоегѡ̀ страда́нїѧ не ѹ҆разꙋмѣ́ша і҆ꙋде́є: сегѡ̀ ра́ди є҆гда̀ въ нощѝ со свѣти́льники и҆́щꙋщымъ тѧ̀ ре́клъ є҆сѝ: а҆́зъ є҆́смь, а҆́ще и҆ падо́ша на землѝ, но по се́мъ, свѧза́вше тѧ̀, ведо́ша на сꙋди́ще. Мы́ же на се́мъ пꙋтѝ, припа́дающе къ тебѣ̀, съ любо́вїю зове́мъ:

<red>І҆</red>и҃се, свѣ́те мі́ра, ѿ мі́ра лꙋка́вагѡ возненави́дѣнный: і҆и҃се, живы́й во свѣ́тѣ непристꙋ́пнѣмъ, ѿ ѻ҆́бласти те́мныѧ ꙗ҆́тый. І҆и҃се, сн҃е бж҃їй безсме́ртный, ѿ сы́на поги́бели на сме́рть ѹ҆каза́нный: і҆и҃се, въ не́мъ же льстѝ нѣ́сть, ѿ преда́телѧ ле́стїю лобза́нный. І҆и҃се, тꙋ́не себѐ всѣ́мъ подава́ѧй, за сре́бреники прода́нный:

<rubric>І҆и҃се, сн҃е бж҃їй, помѧнѝ на́съ, є҆гда̀ прїи́деши во црⷭ҇твїи твое́мъ.</rubric>
