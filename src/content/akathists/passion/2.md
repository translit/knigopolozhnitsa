---
title: "І҆́косъ а҃"
navigation:
  key: akathists-passion-2
  title: "І҆́косъ а҃"
  parent: akathists-passion
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ ликостоѧ̑нїѧ восполнѧ́ѧ, не ѿ а҆́гг҃лъ воспрїѧ́лъ є҆сѝ, но менє̀ ра́ди, бг҃ъ сы́й, чл҃вѣ́къ бы́въ, человѣ́ка грѣ̑хъ ра́ди ѹ҆ме́рша, животворѧ́щимъ тѣ́ломъ и҆ кро́вїю твое́ю ѡ҆живи́лъ є҆сѝ. Тѣ́мже, толи́цѣй любвѝ твое́й бл҃года́рни сꙋ́ще, вопїе́мъ тѝ:

<red>І҆</red>и҃се, бж҃е, любы̀ предвѣ́чнаѧ, та́кѡ ѡ҆ на́съ, земноро́дныхъ, возбл҃говоли́вый: і҆и҃се, млⷭ҇те безмѣ́рнаѧ, къ человѣ́кѡмъ па́дшымъ до́лꙋ низше́дый. І҆и҃се, въ пло́ть на́шꙋ ѡ҆болкі́йсѧ и҆ сме́ртїю свое́ю сме́рти держа́вꙋ разрꙋши́вый: і҆и҃се, бж҃е́ственными твои́ми та́йнами на́съ ѡ҆божи́вый. І҆и҃се, страда́ньми и҆ крⷭ҇то́мъ твои́мъ ве́сь мі́ръ и҆скꙋпи́вый:

<rubric>І҆и҃се, сн҃е бж҃їй, помѧнѝ на́съ, є҆гда̀ прїи́деши во црⷭ҇твїи твое́мъ.</rubric>
