---
title: "І҆́косъ д҃"
navigation:
  key: akathists-feodorov-8
  title: "І҆́косъ д҃"
  parent: akathists-feodorov
  order: 8
type: "akathist"
---

## І҆́косъ д҃:

<red>С</red>лы́шаша лю́дїе чєстны́ѧ і҆кѡ́ны твоеѧ̀, бг҃оѻтрокови́це, прише́ствїе, и҆ ко ѻ҆́ной те́кше покланѧ́хꙋсѧ, а҆́ки самѣ́й тебѣ̀ сꙋ́щей, и҆ со ѹ҆миле́нїемъ и҆ сле́зами вопїѧ́хꙋ къ тебѣ̀:

<red>Р</red>а́дꙋйсѧ, дв҃о, бл҃гослове́ннаѧ въ жена́хъ, во чре́вѣ твое́мъ носи́телѧ всѧ́ческихъ носи́вшаѧ; ра́дꙋйсѧ, рожде́нїемъ сн҃а твоегѡ̀ сп҃се́нїе мі́рꙋ всемꙋ̀ ꙗ҆́вльшаѧ. Ра́дꙋйсѧ, чл҃вѣ́ки съ бг҃омъ соедини́вшаѧ; ра́дꙋйсѧ, превы́шшаѧ нб҃съ, и҆зба́вльшаѧ на́съ ѿ клѧ́твы. Ра́дꙋйсѧ, на́съ къ вѣ́чнѣй жи̑зни рꙋководѧ́щаѧ; ра́дꙋйсѧ, влⷣчцѣ мі́ра. Ра́дꙋйсѧ, бж҃їе къ смє́ртнымъ бл҃говоле́нїе; ра́дꙋйсѧ, сме́ртныхъ къ бг҃ꙋ дерзнове́нїе. Ра́дꙋйсѧ, благи́хъ во бла́гости соблюда́ющаѧ; ра́дꙋйсѧ, лꙋка́выхъ на пꙋ́ть благі́й ѡ҆браща́ющаѧ. Ра́дꙋйсѧ, под̾ сѣ́нь кро́ва твоегѡ̀ прибѣга́ющихъ ми́лꙋющаѧ; ра́дꙋйсѧ, ѹ҆пова́ющымъ на тѧ̀ всѧ̑ потрє́бнаѧ къ животꙋ̀ и҆ бл҃гоче́стїю да́рꙋющаѧ.

<red>Р</red>а́дꙋйсѧ, мт҃и бж҃їѧ, предста́тельницѣ и҆ застꙋ́пнице на̑ша ѹ҆сє́рднаѧ.
