---
title: "І҆́косъ і҃"
navigation:
  key: akathists-feodorov-20
  title: "І҆́косъ і҃"
  parent: akathists-feodorov
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ неѡбори̑маѧ, бцⷣе дв҃о, всѣ̑мъ къ тебѣ̀ прибега́ющымъ: никто́же бо притека́ѧй къ тебѣ̀ то́щь ѿхо́дитъ. Сегѡ̀ ра́ди ѹ҆щедрѧ́еми млⷭ҇тїю твое́ю, во ѹ҆миле́нїи дꙋшѝ возглаша́емъ тебѣ̀:

<red>Р</red>а́дꙋйсѧ, твє́рдаѧ стѣно̀, ѿ вра̑гъ ви́димыхъ и҆ невиди́мыхъ ѡ҆хранѧ́ющаѧ; ра́дꙋйсѧ, крѣ́пкаѧ защи́то ѹ҆пова́нїе на тѧ̀ возложи́вшымъ. Ра́дꙋйсѧ, позна̑нїѧ и҆́стины чи́стое зерца́ло; ра́дꙋйсѧ, сохране́нїѧ вѣ́ры крѣ́пкое забра́ло. Ра́дꙋйсѧ, гра́ды и҆ страны̀ хрⷭ҇тїа̑нскїѧ предста́тельствомъ твои̑мъ ѿ врагѡ́въ спаса́ющаѧ; ра́дꙋйсѧ, царе́мъ благовѣ̑рнымъ побора́ющаѧ. Ра́дꙋйсѧ, ми́ръ въ градѣ́хъ селѧ́щаѧ; ра́дꙋйсѧ, благонра́внымъ благопоспѣша́ющаѧ. Ра́дꙋйсѧ, си́лою мл҃твъ твои́хъ ѕлы̑ѧ по́мыслы въ ничто́же ѡ҆браща́ющаѧ; ра́дꙋйсѧ, си̑лы врагѡ́въ бли́жнѧго сокрꙋша́ющаѧ. Ра́дꙋйсѧ, ю҆́ности наставле́нїе; ра́дꙋйсѧ, ста́рости поддержа́нїе.

<red>Р</red>а́дꙋйсѧ, мт҃и бж҃їѧ, предста́тельницѣ и҆ застꙋ́пнице на̑ша ѹ҆сє́рднаѧ.
