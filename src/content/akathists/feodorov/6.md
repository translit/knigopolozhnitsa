---
title: "І҆́косъ г҃"
navigation:
  key: akathists-feodorov-6
  title: "І҆́косъ г҃"
  parent: akathists-feodorov
  order: 6
type: "akathist"
---

## І҆́косъ г҃:

<red>И҆</red>мѣ́въ по́мыслъ стѧжа́ти да́рꙋемое нбⷭ҇ное сокро́вище, ли̑къ тво́й свѣ́тлый, бг҃ома́ти, второ́е прострѐ держа́вный рꙋ́кꙋ къ ѻ҆́бразꙋ низше́дшемꙋ: ѹ҆зрѣ́въ же па́ки є҆гѡ̀ восхожде́нїе, ско́рѡ по́йде во гра́дъ и҆ повѣ́да ѡ҆ бы́вшихъ є҆мꙋ̀ ѡ҆свѧще́нномꙋ собо́рꙋ, да прише́дше и҆ ви́дѧще і҆кѡ́ны твоеѧ̀ ꙗ҆вле́нїе возопїю́тъ съ ни́мъ вѣ́рнїи:

<red>Р</red>а́дꙋйсѧ, цр҃и́це нб҃сѐ и҆ землѝ; ра́дꙋйсѧ, прⷭ҇то́лѣ цр҃ѧ̀ ца́рствꙋющихъ. Ра́дꙋйсѧ, пренепоро́чнаѧ дв҃о; ра́дꙋйсѧ. Мт҃и непристꙋ́пнаго свѣ́та. Ра́дꙋйсѧ, чтⷭ҇нѣ́йшаѧ херꙋві́мъ; ра́дꙋйсѧ, сла́внѣйшаѧ без̾ сравне́нїѧ серафі̑мъ. Ра́дꙋйсѧ, нбⷭ҇ными си́лами велича́емаѧ; ра́дꙋйсѧ, ѿ всѣ́хъ земноро́дныхъ ѹ҆блажа́емаѧ. Ра́дꙋйсѧ, неизрече́нное весе́лїе а҆́гг҃ловъ; ра́дꙋйсѧ вѣ́нче ца́рственный всѣ́хъ прⷪ҇ро́кѡвъ и҆ а҆пⷭ҇ловъ. Ра́дꙋйсѧ, правосла́вїѧ хрⷭ҇то́вы цр҃кве ѡ҆гражде́нїе; ра́дꙋйсѧ, всѣ́хъ сꙋемꙋ́дрыхъ ѹ҆че́нїй и҆ є҆ресе́й низложе́нїе.

<red>Р</red>а́дꙋйсѧ, мт҃и бж҃їѧ, предста́тельницѣ и҆ застꙋ́пнице на̑ша ѹ҆сє́рднаѧ.
