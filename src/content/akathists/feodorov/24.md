---
title: "І҆́косъ в҃і"
navigation:
  key: akathists-feodorov-24
  title: "І҆́косъ в҃і"
  parent: akathists-feodorov
  order: 24
type: "akathist"
---

## І҆́косъ в҃і:

<red>П</red>ою́ще твоѧ̀ млⷭ҇ти и҆ чꙋдеса̀, хва́лимъ тѧ̀ всѝ, бцⷣе, и҆ ꙗ҆́кѡ дре́вле і҆и҃ль къ кївѡ́тꙋ завѣ́та притека́емъ ко ѻ҆́бразꙋ лица̀ твоегѡ̀, и҆ и҆з̾ глꙋбины̑ дꙋшѝ вопїе́мъ: воздви́гни рꙋ́цѣ твоѧ̀ къ сн҃ꙋ твоемꙋ̀, да пода́стъ на́мъ всѧ̑ блага̑ѧ и҆ спаси́тєльнаѧ съ вѣ́рою и҆ любо́вїю вопїю́щимъ тѝ:

<red>Р</red>а́дꙋйсѧ, ѹ҆тѣше́нїе на́ше въ ско́рбѣхъ; ра́дꙋйсѧ, ѹ҆толе́нїе печа́лей на́шихъ. Ра́дꙋйсѧ, ра́досте на̑ша безконѣ́чнаѧ; ра́дꙋйсѧ, свѣ́тлосте и҆ ѡ҆тра́до серде́чнаѧ. Ра́дꙋйсѧ, наде́ждо на̑ша крѣ́пкаѧ; ра́дꙋйсѧ, си̑рымъ прїѧ́телище. Ра́дꙋйсѧ, стра̑ннымъ прибѣ́жище; ра́дꙋйсѧ, ѡ҆би̑димымъ покрови́тельнице. Ра́дꙋйсѧ, ѡ҆клевета́емыхъ ѡ҆правда́нїе; ра́дꙋйсѧ, благи́хъ защище́нїе. Ра́дꙋйсѧ, тѣ́ла моего̀ врачева́нїе; ра́дꙋйсѧ, дꙋшѝ моеѧ̀ сп҃се́нїе.

<red>Р</red>а́дꙋйсѧ, мт҃и бж҃їѧ, предста́тельницѣ и҆ застꙋ́пнице на̑ша ѹ҆сє́рднаѧ.
