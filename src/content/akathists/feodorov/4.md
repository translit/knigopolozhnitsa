---
title: "І҆́косъ в҃"
navigation:
  key: akathists-feodorov-4
  title: "І҆́косъ в҃"
  parent: akathists-feodorov
  order: 4
type: "akathist"
---

## І҆́косъ в҃:

<red>Р</red>а́зꙋмомъ жела́ѧ разꙋмѣ́ти кнѧ̑зь бл҃гочести́вый прише́ствїе пречꙋ́днаго твоегѡ̀ ѡ҆́браза во гра́дъ костромꙋ̀, бцⷣе, дꙋше́ю ра́дѡванїѧ преиспо́лненною себѣ̀ предадѐ води́тельствꙋ бж҃їю, и҆ прекло́нь колѣ̑на, со стра́хомъ вопїѧ́ше тебѣ̀:

<red>Р</red>а́дꙋйсѧ, дв҃о, ꙗ҆́вльшаѧ ѡ҆́бразъ сво́й чꙋ́дно; ра́дꙋйсѧ, бл҃гослове́ннаѧ, въ ꙗ҆влє́нїи ѡ҆́браза своегѡ̀ млⷭ҇рдїе на́мъ ꙗ҆влѧ̑ющаѧ. Ра́дꙋйсѧ, ѡ҆ всѣ́хъ чтꙋ́щыхъ сн҃а твоегѡ̀ промышлѧ́ющаѧ; ра́дꙋйсѧ, всѣ̑мъ просѧ́щымъ ѹ҆ тебѣ̀ да̑ры, въ мѣ́рꙋ вѣ́ры, ко сп҃се́нїю подаю́щаѧ. Ра́дꙋйсѧ, пꙋ́ть и҆́стины заблꙋ́ждшымъ показꙋ́ющаѧ; ра́дꙋйсѧ, къ го́рнемꙋ мі́рꙋ чꙋдесы̀ твои́ми ѹ҆́мъ на́шъ возводѧ́щаѧ. Ра́дꙋйсѧ, смꙋще́нїѧ помышле́нїй сꙋмни́тельныхъ ѹ҆далѧ́ющаѧ; ра́дꙋйсѧ, сла́вѧщихъ тѧ̀ всегда̀ прославлѧ́ющаѧ. Ра́дꙋйсѧ, чⷭ҇то́тою твое́ю чистотѣ̀ на́съ наꙋча́ющаѧ; ра́дꙋйсѧ, чⷭ҇то́тою твое́ю нечистотꙋ̀ на́шꙋ ѡ҆блича́ющаѧ. Ра́дꙋйсѧ, молє́нїѧ на̑ша прїє́млющаѧ; ра́дꙋйсѧ, рыда́нїй и҆ слѣ́зъ не ѿмета́ющаѧ.

<red>Р</red>а́дꙋйсѧ, мт҃и бж҃їѧ, предста́тельницѣ и҆ застꙋ́пнице на̑ша ѹ҆сє́рднаѧ.
