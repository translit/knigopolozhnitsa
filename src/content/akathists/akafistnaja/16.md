---
title: "І҆́косъ и҃"
navigation:
  key: akathists-akafistnaja-16
  title: "І҆́косъ и҃"
  parent: akathists-akafistnaja
  order: 16
type: "akathist"
---

## І҆́косъ и҃:

<red>В</red>е́сь мі́ръ любо́вїю твое́ю ѡ҆б̾е́млеши, при́снодв҃о, въ і҆кѡ́нѣ твое́й приснопоклонѧ́емѣй всю̀ поднебе́снꙋю ѡ҆бтека́ющи. Ты́ бо, ꙗ҆́коже и҆ сн҃ъ тво́й, не хо́щеши сме́рти грѣ́шника, но є҆́же ѡ҆брати́тисѧ и҆ живꙋ є҆мꙋ̀ бы́ти. За таково́е млⷭ҇рдїе твоѐ взыва́емъ тебѣ̀ си́це:

<red>Р</red>а́дꙋйсѧ, вре́меннѡ наказꙋ́ющаѧ и҆ вѣ́чнѡ ми́лꙋющаѧ. Ра́дꙋйсѧ, и҆́стинномꙋ покаѧ́нїю на́съ наꙋча́ющаѧ. Ра́дꙋйсѧ, въ земно́мъ ѹ҆дѣ́лѣ на́съ не ѡ҆ставлѧ́ющаѧ. Ра́дꙋйсѧ, въ ѻ҆би́телѣхъ нбⷭ҇ныхъ на́съ ра́достнѡ встрѣча́ющаѧ. Ра́дꙋйсѧ, сп҃си́тельною и҆́стиною на́съ вразꙋмлѧ́ющаѧ. Ра́дꙋйсѧ, ѿ поги́бельнагѡ пꙋтѝ на́съ сохранѧ́ющаѧ.

<red>Р</red>а́дꙋйсѧ, прест҃а́ѧ бцⷣе, ра́дость дꙋхо́внꙋю на́мъ без̾ конца̀ подаю́щаѧ.
