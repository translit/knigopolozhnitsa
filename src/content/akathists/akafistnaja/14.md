---
title: "І҆́косъ з҃"
navigation:
  key: akathists-akafistnaja-14
  title: "І҆́косъ з҃"
  parent: akathists-akafistnaja
  order: 14
type: "akathist"
---

## І҆́косъ з҃:

<red>Н</red>о́вое и҆ преди́вное чꙋ́до ꙗ҆вѝ а҆ка́ѳїстнаѧ і҆кѡ́на твоѧ̀, прест҃а́ѧ бцⷣе, бы́сть бо ѿ неѧ̀ ѿкрове́нїе ст҃о́мꙋ са́ввѣ се́рбскомꙋ ѡ҆ сокро́вище, и҆́же бѣ̀ близ̾ ст҃ы́ѧ ѻ҆би́тели є҆гѡ̀. Сїѐ сокро́вище на́шедши, ѻ҆би́тель ста́рецъ бл҃гоꙋстроѧ́ше, сла́вѧ чꙋ́днꙋю помо́щницꙋ свою̀:

<red>Р</red>а́дꙋйсѧ, въ нꙋ́ждахъ на́шихъ ско́ро помога́ющаѧ. Ра́дꙋйсѧ, на бл҃гоꙋстрое́нїе ѻ҆би́телей сре́дства ще́дро посыла́ющаѧ. Ра́дꙋйсѧ, ѻ҆би́тєли ст҃ы̑ѧ попече́нїемъ твои́мъ не ѡ҆ставлѧ́ющаѧ. Ра́дꙋйсѧ, недостаю́щее въ ни́хъ прⷭ҇нѡ восполнѧ́ющаѧ. Ра́дꙋйсѧ, на мл҃твꙋ вѣ́рныхъ па́ки призыва́ющаѧ. Ра́дꙋйсѧ, подвиза́тисѧ въ бл҃гоче́стїи и҆́мъ неꙋста́ннѡ помога́ющаѧ.

<red>Р</red>а́дꙋйсѧ, прест҃а́ѧ бцⷣе, ра́дость дꙋхо́внꙋю на́мъ без̾ конца̀ подаю́щаѧ.
