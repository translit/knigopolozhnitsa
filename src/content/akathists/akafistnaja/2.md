---
title: "І҆́косъ а҃"
navigation:
  key: akathists-akafistnaja-2
  title: "І҆́косъ а҃"
  parent: akathists-akafistnaja
  order: 2
type: "akathist"
---

## І҆́косъ а҃:

<red>А҆́</red>гг҃лꙋ нбⷭ҇номꙋ житїе́мъ свои́мъ ѹ҆подо́бившемꙋсѧ, нѣ́коемꙋ ста́рцꙋ, въ затво́рѣ на ст҃ѣ́й горѣ̀ а҆ѳѡ́нстѣй житїѐ своѐ проводѧ́щемꙋ и҆ пред̾ і҆кѡ́ною бж҃їей мт҃ри каждодне́внѡ а҆ка́ѳїстное пѣ́нїе со слова́ми: ра́дꙋйсѧ возносѧ́щемꙋ, бы́сть и҆́ногда гла́съ, ѿ і҆кѡ́ны тоѧ̀ и҆сходѧ́щїй: ра́дꙋйсѧ и҆ ты̀, старецъ бж҃їй! Семꙋ̀ ди́вномꙋ гла́сꙋ внима́ѧ, и҆ мы̀ со бл҃гочести́вымъ ста́рцемъ влⷣчицѣ нбⷭ҇нѣй воспѣва́емъ:

<red>Р</red>а́дꙋйсѧ, ѿ сотворе́нїѧ мі́ра бг҃омъ въ невѣ́сты себѣ̀ предназна́ченнаѧ. Ра́дꙋйсѧ, въ хра́мѣ ст҃о́мъ є҆гѡ̀ въ чистотѣ̀ неземно́й воспита́ннаѧ. Ра́дꙋйсѧ, сп҃си́тельницею мі́ра є҆́ще ѿ прⷪ҇ро́кѡвъ предсказа́ннаѧ. Ра́дꙋйсѧ, мт҃рїю бж҃їею ста́ть ѹ҆досто́ившаѧсѧ. Ра́дꙋйсѧ, рождество́мъ пресла́внагѡ сн҃а своегѡ̀ на́мъ ра́дость и҆збавле́нїѧ ѿ вѣ́чной сме́рти прине́сшаѧ. Ра́дꙋйсѧ, бы́ть мт҃рїю всемꙋ̀ ро́дꙋ хрⷭ҇тїа́нскомꙋ сн҃омъ свои́мъ предꙋготова́ннаѧ.

<red>Р</red>а́дꙋйсѧ, прест҃а́ѧ бцⷣе, ра́дость дꙋхо́внꙋю на́мъ без̾ конца̀ подаю́щаѧ.
