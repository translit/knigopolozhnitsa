---
title: "І҆́косъ і҃"
navigation:
  key: akathists-akafistnaja-20
  title: "І҆́косъ і҃"
  parent: akathists-akafistnaja
  order: 20
type: "akathist"
---

## І҆́косъ і҃:

<red>С</red>тѣно̀ неѡбори́маѧ всѣ̑мъ лю́демъ ты̀ є҆сѝ, прест҃а́ѧ дв҃о. Ты́ бо слє́зы на́ша ѿира́еши, мі́ръ смꙋще́ннымъ дꙋ́шамъ на́шимъ подава́ѧ. Ты́ бо не ѡ҆ставлѧ́еши на́съ въ годи́ны лихи́хъ и҆спыта́нїй, си̑лы дꙋшє́вныѧ и҆ тѣлє́сныѧ блгⷣтїю свое́ю на́мъ подкрѣплѧ́ѧ. Сегѡ̀̀ ра́ди ѹ҆слы́ши на́съ, зовꙋ́щихъ тѝ:

<red>Р</red>а́дꙋйсѧ, на землѝ на́съ не ѡ҆ставлѧ́ющаѧ. Ра́дꙋйсѧ, рꙋкꙋ̀ по́мощи всѣ̑мъ призыва́ющимъ тѧ̀ простира́ющаѧ. Ра́дꙋйсѧ, тебѣ̀ мт҃рїю бж҃їею и҆менꙋ́ющимъ непреста́ннѡ помога́ющаѧ. Ра́дꙋйсѧ, въ бѣ́дахъ на на́съ находѧ́щихъ ны ѹ҆крѣплѧ́ющаѧ. Ра́дꙋйсѧ, ꙗ҆́кѡ всѧ̑ возмо́жна тебѣ̀ на́мъ показꙋ́ющаѧ. Ра́дꙋйсѧ, пꙋ́ть ко сп҃се́нїю на́мъ ѹ҆казꙋ́ющаѧ.

<red>Р</red>а́дꙋйсѧ, прест҃а́ѧ бцⷣе, ра́дость дꙋхо́внꙋю на́мъ без̾ конца̀ подаю́щаѧ.
