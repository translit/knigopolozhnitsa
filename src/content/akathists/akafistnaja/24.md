---
title: "І҆́косъ в҃і"
navigation:
  key: akathists-akafistnaja-24
  title: "І҆́косъ в҃і"
  parent: akathists-akafistnaja
  order: 24
type: "akathist"
---

## І҆́косъ в҃і:

<red>П</red>ою́ще пѣ́сни хвалы̀ и҆ бл҃годаре́нїѧ тебѣ̀, дв҃о всепѣ́таѧ, восхвалѧ́емъ тѧ̀ всѝ, ꙗ҆́кѡ тве́рдꙋю предста́тельницꙋ за на́съ, грѣ́шныхъ, и҆ покланѧ́емсѧ тебѣ̀ съ любо́вїю, ѡ҆ на́съ молѧ́щейсѧ пред̾ гдⷭ҇емъ, вѣ́рꙋемъ бо и҆ ѹ҆пова́емъ, ꙗ҆́кѡ и҆спроси́ши на́мъ ѹ҆ негѡ̀ сп҃се́нїе и҆ жи́знь вѣ́чнꙋю, вопїю́щимъ тѝ си́це:

<red>Р</red>а́дꙋйсѧ, бг҃а и҆ чл҃вѣ́ка соедини́вшаѧ. Ра́дꙋйсѧ, сп҃се́нїе чл҃вѣ́ческое ѹ҆стро́ившаѧ. Ра́дꙋйсѧ, цвѣта́ми добродѣ́телей вѣ́рныхъ ѹ҆краша́ющаѧ. Ра́дꙋйсѧ, ри́зою свое́ю съ матери́нскою любо́вїю и҆̀хъ покрыва́ющаѧ. Ра́дꙋйсѧ, ѿ дома́шнїѧ бра́ни и҆ вражды̀ є҆динокро́вныѧ ми́ромъ ѡ҆гражда́ющаѧ. Ра́дꙋйсѧ, во бл҃ги́хъ намѣ́ренїѧхъ на́мъ прⷭ҇нѡ помога́ющаѧ.

<red>Р</red>а́дꙋйсѧ, прест҃а́ѧ бцⷣе, ра́дость дꙋхо́внꙋю на́мъ без̾ конца̀ подаю́щаѧ.
