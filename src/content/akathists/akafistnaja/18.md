---
title: "І҆́косъ ѳ҃"
navigation:
  key: akathists-akafistnaja-18
  title: "І҆́косъ ѳ҃"
  parent: akathists-akafistnaja
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи не возмо́гꙋтъ досто́йнѡ воспѣ́ти тво́й сла́достный ли́къ, нижѐ и҆з̾ѧсни́ти си́лꙋ чꙋде́съ твои́хъ на всѧ́кꙋю по́льзꙋ чл҃вѣкѡмъ ꙗ҆влѧ́емꙋю, мы́ же похва́льнаѧ воспѣва́емъ тебѣ̀ си́це:

<red>Р</red>а́дꙋйсѧ, бж҃їей во́ли на́мъ та́йны ѿкрыва́ющаѧ. Ра́дꙋйсѧ, є҆гѡ̀ пра́ведный гнѣ́въ млⷭ҇тивнѡ ѹ҆мѧгча́ющаѧ. Ра́дꙋйсѧ, лꙋча́ми чꙋде́съ свои́хъ на́съ просвѣща́ющаѧ. Ра́дꙋйсѧ, вдѡ́въ и҆ сирѡ́тъ покро́вомъ свои́мъ покрыва́ющаѧ. Ра́дꙋйсѧ, пресвѣ́тлаѧ бжⷭ҇твеннаѧ красото̀. Ра́дꙋйсѧ, бг҃омꙋ́дрыхъ премꙋ́драѧ доброто̀.

<red>Р</red>а́дꙋйсѧ, прест҃а́ѧ бцⷣе, ра́дость дꙋхо́внꙋю на́мъ без̾ конца̀ подаю́щаѧ.
