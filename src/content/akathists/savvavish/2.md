---
title: "І҆́косъ а҃"
navigation:
  key: akathists-savvavish-2
  title: "І҆́косъ а҃"
  parent: akathists-savvavish
  order: 2
type: "akathist"
---

## І҆́косъ а҃:

<red>А҆́</red>гг҃льскїѧ чи́ни возра́довашасѧ твои̑мъ подвигѡ́мъ, и҆́миже въ пꙋсты́ни ѹ҆пражнѧ́лсѧ є҆сѝ въ по́стѣ и҆ мл҃твахъ: и҆ ны́нѣ мы̀, почита́ѧ тѧ̀ собесѣ́дника а҆́гг҃лѡвъ, сицєва́ѧ вопїе́мъ тебѣ̀:

<red>Р</red>а́дꙋйсѧ, нбⷭ҇ный жи́телю: ра́дꙋйсѧ, страсте́й разрꙋши́телю. Ра́дꙋйсѧ, воздержа́нїе ꙗ҆ви́вый: ра́дꙋйсѧ, ви́шерскꙋю пꙋсты́ню просвѣти́вый. Ра́дꙋйсѧ, на сп҃се́нїе ѹ҆чи́телю: ра́дꙋйсѧ, безмо́лвїѧ рачи́телю. Ра́дꙋйсѧ, ско́рый помо́щниче: ра́дꙋйсѧ, на пꙋ́ть пра́вый наставлѧ́ѧй. Ра́дꙋйсѧ, црⷭ҇твїе нбⷭ҇ное возвѣща́ѧй: ра́дꙋйсѧ, ѹ҆ныва́ющихъ ѹ҆тѣше́нїе. Ра́дꙋйсѧ, грѣ́шныхъ и҆справле́нїе.

<red>Р</red>а́дꙋйсѧ, са́вво, новгородский чꙋдотво́рче.
