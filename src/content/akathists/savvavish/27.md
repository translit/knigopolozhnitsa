---
title: "Мл҃тва в҃"
navigation:
  key: akathists-savvavish-27
  title: "Мл҃тва в҃"
  parent: akathists-savvavish
  order: 27
type: "akathist"
---

## Мл҃тва в҃:

<versal>Ѽ</versal> преизѧ́щный и҆ вели́кїй ѹ҆го́дниче гдⷭ҇ень са́вво, похвалѧ́емъ твоѧ̑ сла̑внаѧ чꙋдотворє́нїѧ, прославлѧ́емъ житїѐ твоѐ ст҃о́е: никто́же возмо́жетъ изчестѝ терпѣ́нїе и҆ по́двиги твоѧ̑ ст҃ы̑ѧ: ты́ бо ѻ҆те́чество и҆ ро́дъ ѡ҆ста́вилъ є҆сѝ, въ пꙋсты́ню дости́гъ и҆, ѹ҆ченикѝ собра́въ, соста́вилъ ѡ҆би́тель, воздви́гнꙋвъ сто́лпъ, и҆ на не́мъ подвиза́лсѧ є҆сѝ, сохранѧ́ѧ ста́до твоѐ слове́сное: и҆же непра́вѣднѡ и҆ногда̀ наше́дшихъ разбо́йнически на ѡ҆би́тель твою̀ ѹ҆ви́дѣлъ є҆сѝ и҆ то́кмѡ жезла̀ ѹ҆даре́нїемъ ѹ҆страши́лъ є҆сѝ, и҆ ны́нѣ ѹ҆страшѝ, ѻ҆́ч҃е прпⷣбный, всѣ́хъ врагѡ́въ, возстаю́щихъ на на́съ: ѹ҆молѝ ми́лостивагѡ бг҃а, да ѿпꙋ́ститъ на́мъ прегрѣшє́нїѧ на̑ша и҆ сподо́битъ на́съ кꙋ́пнѡ ра́дости вѣ́чныѧ наслажда́тисѧ со всѣ́ми ст҃ы́ми, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
