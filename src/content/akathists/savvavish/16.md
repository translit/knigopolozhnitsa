---
title: "І҆́косъ и҃"
navigation:
  key: akathists-savvavish-16
  title: "І҆́косъ и҃"
  parent: akathists-savvavish
  order: 16
type: "akathist"
---

## І҆́косъ и҃:

<red>В</red>е́сь бы́лъ є҆сѝ въ вы́шнихъ и҆ горѣ̀ ѻ҆́комъ твоеѧ̀ дꙋшѝ взира́лъ є҆сѝ непреста́ннѡ, и҆ ны́нѣ застꙋпа́еши всѣ́хъ вопїю́щихъ сицєва́ѧ:

<red>Р</red>а́дꙋйсѧ, вели́кїй пꙋстынножи́телю: ра́дꙋйсѧ, прⷪ҇ро́кѡмъ ревни́телю. Ра́дꙋйсѧ, стопа́мъ хрⷭ҇то́вымъ подража́вый: ра́дꙋйсѧ, въ пꙋсты́ни пресїѧ́вый. Ра́дꙋйсѧ, соверше́нства ѹ҆чи́телю: ра́дꙋйсѧ, врагѡ́въ прогони́телю. Ра́дꙋйсѧ, хрⷭ҇тꙋ̀ ѹ҆годи́вый: ра́дꙋйсѧ, равноа҆́гг҃льнѡ пожи́вый. Ра́дꙋйсѧ, ꙗ҆́кѡ бл҃года́ти всѣ̑мъ про́сиши: ра́дꙋйсѧ, ꙗ҆́кѡ мл҃твы ѡ҆ всѣ́хъ прино́сиши. Ра́дꙋйсѧ, ꙗ҆́кѡ всѧ́кꙋю добродѣ́тель из̾ѡбрази́лъ є҆сѝ: ра́дꙋйсѧ, ꙗ҆́кѡ равноа҆́гг҃льскꙋю че́сть полꙋчи́лъ є҆сѝ.

<red>Р</red>а́дꙋйсѧ, са́вво, новгородский чꙋдотво́рче.
