---
title: "І҆́косъ з҃"
navigation:
  key: akathists-savvavish-14
  title: "І҆́косъ з҃"
  parent: akathists-savvavish
  order: 14
type: "akathist"
---

## І҆́косъ з҃:

<red>Н</red>о́вый вои́стиннꙋ подви́жникъ на стра̑сти ꙗ҆ви́лсѧ є҆сѝ, прпⷣбный ѻ҆́ч҃е са́вво: кто̀ и҆зочте́тъ твоѧ̑ по́стничєскїѧ по́двиги: мы́ же, почита́юще тебѐ, вопїе́мъ:

<red>Р</red>а́дꙋйсѧ, посто́мъ стра̑сти покори́вый: ра́дꙋйсѧ, тмы̀ кнѧ́зѧ побѣди́вый. Ра́дꙋйсѧ, всѧ́кое жела́нїе ѹ҆вѧди́лъ є҆сѝ: ра́дꙋйсѧ, ꙗ҆́кѡ безстра́стенъ ꙗ҆ви́лсѧ є҆сѝ. Ра́дꙋйсѧ, по́двигѡвъ соверше́нїе: ра́дꙋйсѧ, пꙋсты́ни ѹ҆краше́нїе. Ра́дꙋйсѧ, по́стникѡвъ сла́во: ра́дꙋйсѧ, воздержа́нїѧ зерца́ло. Ра́дꙋйсѧ, всѧ́кꙋю добродѣ́тель и҆з̾ѡбрази́вый: ра́дꙋйсѧ, и҆́го хрⷭ҇то́во возлюби́вый. Ра́дꙋйсѧ, и҆́стиннꙋю вѣ́рꙋ ѹ҆твержда́ѧй: ра́дꙋйсѧ, въ невече́рнемъ днѝ пребыва́ѧй.

<red>Р</red>а́дꙋйсѧ, са́вво, новгородский чꙋдотво́рче.
