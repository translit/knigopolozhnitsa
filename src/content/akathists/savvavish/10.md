---
title: "І҆́косъ є҃"
navigation:
  key: akathists-savvavish-10
  title: "І҆́косъ є҃"
  parent: akathists-savvavish
  order: 10
type: "akathist"
---

## І҆́косъ є҃:

<red>В</red>и́дѧ твоѐ житїѐ, наро́дъ вели́кагѡ нова́града, са́вво прпⷣбне, нача̀ бл҃гоговѣ́йнѡ тебѣ̀ почита́ти, и҆ мы̀ тебѣ̀ вопїе́мъ:

<red>Р</red>а́дꙋйсѧ, въ сѣ́верѣ сїѧ́ющїй: ра́дꙋйсѧ, чꙋдеса́ми просвѣща́ющїй. Ра́дꙋйсѧ, наста́вниче вели́кїй сп҃се́нїѧ: ра́дꙋйсѧ, послꙋ́шателю єѵⷢ҇льскагѡ ѹ҆че́нїѧ. Ра́дꙋйсѧ, и҆́го хрⷭ҇то́во воспрїѧ́вый: ра́дꙋйсѧ, добродѣ́тельми возсїѧ́вый. Ра́дꙋйсѧ, неꙋсы́пный предста́телю: ра́дꙋйсѧ, ѡ҆ всѣ́хъ вѣ́рныхъ хода́таю. Ра́дꙋйсѧ, вѣща́телю сладкослове́сный: ра́дꙋйсѧ, из̾ѧвлѧ́ѧй та́инства нбⷭ҇наѧ. Ра́дꙋйсѧ, хрⷭ҇тїа́нское похвале́нїе: ра́дꙋйсѧ, проти́вныхъ побѣжде́нїе.

<red>Р</red>а́дꙋйсѧ, са́вво, новгородский чꙋдотво́рче.
