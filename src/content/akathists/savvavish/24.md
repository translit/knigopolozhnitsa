---
title: "І҆́косъ в҃і"
navigation:
  key: akathists-savvavish-24
  title: "І҆́косъ в҃і"
  parent: akathists-savvavish
  order: 24
type: "akathist"
---

## І҆́косъ в҃і:

<red>П</red>ое́мъ до́блествєнныѧ по́двиги твоѧ̑, ѹ҆блажа́емъ достохва́льнꙋю кончи́нꙋ твою, почита́емъ сщ҃е́ннꙋю па́мѧть твою̀, прпⷣбне ѻ҆́ч҃е са́вво, и҆ похва̑льнаѧ си́це вопїе́мъ:

<red>Р</red>а́дꙋйсѧ, въ черто́гъ нбⷭ҇ный введе́нный: ра́дꙋйсѧ, въ число̀ ст҃ы́хъ ѹ҆чине́нный. Ра́дꙋйсѧ, правосла̑внымъ побо́рниче: ра́дꙋйсѧ, хрⷭ҇тїа́нѡмъ помо́щниче. Ра́дꙋйсѧ, вражды̀ разрꙋши́телю: ра́дꙋйсѧ, врагѡ́въ и҆стреби́телю. Ра́дꙋйсѧ, вѣ̑рнымъ ми́ръ и҆ ѹ҆твержде́нїе: ра́дꙋйсѧ, ско́рое ѿ врагѡ́въ ѡ҆свобожде́нїе. Ра́дꙋйсѧ, ѕло́бы земны̑ѧ гꙋби́телю: ра́дꙋйсѧ, ѿча́ѧнныхъ посѣти́телю. Ра́дꙋйсѧ, въ сожи́тельство чинѡ́въ нбⷭ҇ныхъ ѹ҆чине́нный: ра́дꙋйсѧ, ѿ ст҃ы́хъ ликѡ́въ въ черто́гъ введе́нный.

<red>Р</red>а́дꙋйсѧ, са́вво, новгородский чꙋдотво́рче.
