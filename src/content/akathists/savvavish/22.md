---
title: "І҆́косъ а҃і"
navigation:
  key: akathists-savvavish-22
  title: "І҆́косъ а҃і"
  parent: akathists-savvavish
  order: 22
type: "akathist"
---

## І҆́косъ а҃і:

<red>С</red>вѣтопрїе́мный свѣти́льниче и҆ вели́кїй ѹ҆го́дниче са́вво, ты̀, мно́гими добродѣ́тельми сїѧ́ющь, вше́лъ є҆сѝ въ нбⷭ҇наѧ ст҃а́ѧ и҆ предста́лъ є҆сѝ ко гдⷭ҇ꙋ, и҆дѣ́же и҆ на́съ помина́й, вопїю́щихъ тебѣ̀ си́це:

<red>Р</red>а́дꙋйсѧ, ꙗ҆́кѡ бжⷭ҇твенный зако́нъ соблю́лъ є҆сѝ: ра́дꙋйсѧ, ꙗ҆́кѡ бг҃ꙋ посвѧти́лсѧ є҆сѝ. Ра́дꙋйсѧ, прїѧ́тый въ гѡ́рнѧѧ селє́нїѧ: ра́дꙋйсѧ, наслажда́ющїйсѧ нбⷭ҇нагѡ весе́лїѧ. Ра́дꙋйсѧ, хрⷭ҇тїа́ны ѹ҆твержда́ющїй: ра́дꙋйсѧ, ѿ врагѡ́въ ѡ҆свобожда́ющїй. Ра́дꙋйсѧ, ꙗ҆́кѡ безпло́тенъ пожи́вый: ра́дꙋйсѧ, ꙗ҆́кѡ безплѡ́тнымъ причте́нъ є҆сѝ. Ра́дꙋйсѧ, бл҃года́ти на́мъ хода́таю: ра́дꙋйсѧ, бл҃годѣѧ́нїй пода́телю. Ра́дꙋйсѧ, ꙗ҆́кѡ врагѝ на̑шѧ посрамлѧ́еши: ра́дꙋйсѧ, ꙗ҆́кѡ навѣ́ты и҆́хъ разрꙋша́еши.

<red>Р</red>а́дꙋйсѧ, са́вво, новгородский чꙋдотво́рче.
