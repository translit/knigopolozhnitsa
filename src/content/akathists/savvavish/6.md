---
title: "І҆́косъ г҃"
navigation:
  key: akathists-savvavish-6
  title: "І҆́косъ г҃"
  parent: akathists-savvavish
  order: 6
type: "akathist"
---

## І҆́косъ г҃:

<red>И҆</red>мꙋ́ще тѧ̀ вели́ка, ѻ҆́ч҃е, застꙋ́пника и҆ ско́раго въ напа́стѣхъ помо́щника, твою̀ ст҃ꙋ́ю па́мѧть торжествꙋ́юще, сїѧ̑ тебѣ̀ вопїе́мъ:

<red>Р</red>а́дꙋйсѧ, скорбѧ́щихъ ѹ҆тѣше́нїе: ра́дꙋйсѧ, ст҃а́гѡ дх҃а селе́нїе. Ра́дꙋйсѧ, ст҃ы́ѧ трⷪ҇цы слꙋжи́телю: ра́дꙋйсѧ, ѹ҆ныва́ющихъ посѣти́телю. Ра́дꙋйсѧ, бѣсо́вскїѧ си́лы прогна́нїе: ра́дꙋйсѧ, болѧ́щихъ здра́вїе и҆ врачева́нїе. Ра́дꙋйсѧ, сто́лпе вѣ́ры ѹ҆твержде́нный: ра́дꙋйсѧ, ѹ҆чи́телю соверше́нный. Ра́дꙋйсѧ, къ сп҃се́нїю предводи́телю: ра́дꙋйсѧ, бѣ́дствꙋющихъ защити́телю. Ра́дꙋйсѧ, добродѣ́тель ѹ҆крѣпи́вый: ра́дꙋйсѧ, бога́тство ни во что́же вмѣни́вый.

<red>Р</red>а́дꙋйсѧ, са́вво, новгородский чꙋдотво́рче.
