---
title: "Конда́къ і҃"
navigation:
  key: akathists-johnzlat-19
  title: "Конда́къ і҃"
  parent: akathists-johnzlat
  order: 19
type: "akathist"
---

## Конда́къ і҃:

<red>С</red>п҃се́нїю па́ствы твоеѧ̀ слꙋжи́ти не преста́лъ є҆сѝ, і҆ѡа́нне, ѿ а҆сі́и въ царьгра́дъ возврати́всѧ. Є҆гда́ же цари́цы и҆ и҆мени́тыхъ ѕлонра́вное житїѐ ѡ҆блича́ти безбоѧ́зненнѣ нача́лъ є҆сѝ, скѡ́рби мнѡ́ги прїѧ́лъ є҆сѝ: тобо́ю бо ѡ҆блича́емїи, не могꙋ́ще а҆́бїе ꙗ҆́вѣ загради́ти пра́вєднаѧ ѹ҆ста̀ твоѧ̑, та́йнѡ ко́вы дѣ́ѧхꙋ, во є҆́же погꙋби́ти тѧ̀, чи́стѣ бг҃ови взыва́юща: <red>А҆</red>ллилꙋ́їа.
