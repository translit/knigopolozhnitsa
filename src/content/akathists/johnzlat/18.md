---
title: "І҆́косъ ѳ҃"
navigation:
  key: akathists-johnzlat-18
  title: "І҆́косъ ѳ҃"
  parent: akathists-johnzlat
  order: 18
type: "akathist"
---

## І҆́косъ ѳ҃:

<red>В</red>иті̑и правосла́вїѧ къ невѣ̑рнымъ посла́въ, къ цр҃квамъ вѣ́рныхъ, во а҆сі́и сꙋ́щымъ, са́мъ подви́глсѧ є҆сѝ, і҆ѡа́нне, и҆ ты̑ѧ посѣща́ѧ, неради̑выѧ ѡ҆блича́ѧ, ѹ҆сє́рдныѧ же похвалѧ́ѧ, всѧ̑ смотри́тельнѣ ѹ҆стро́илъ є҆сѝ. Тѣ́мже тѧ̀ сла́вимъ:

<red>Р</red>а́дꙋйсѧ, правосла́вїѧ свѣти́ло. Ра́дꙋйсѧ, па́стырю до́брый, ѡ҆ заблꙋ́ждшихъ ѻ҆вца́хъ попекі́йсѧ. Ра́дꙋйсѧ, ꙗ҆́кѡ въ землѝ скѵ́ѳстѣй дне́сь и҆́мѧ твоѐ прославлѧ́етсѧ. Ра́дꙋйсѧ, ꙗ҆́кѡ во и҆́мѧ твоѐ цє́ркви бж҃їѧ здѣ̀ воздвиза́ютсѧ. Ра́дꙋйсѧ, слꙋже́нїѧ а҆пⷭ҇льскагѡ прича́стниче. Ра́дꙋйсѧ, по словесѝ а҆пⷭ҇ла петра̀, ста́до бж҃їе пасы́й. Ра́дꙋйсѧ, не нꙋ́ждею, но во́лею и҆ по бз҃ѣ сїѐ посѣща́вый. Ра́дꙋйсѧ, мздои́мства тве́рдый и҆скорени́телю. Ра́дꙋйсѧ, пра́вилъ цр҃ко́вныхъ нелицепрїѧ́тный блюсти́телю. Ра́дꙋйсѧ, лѣни̑выѧ рабы̑ пра́веднѡ и҆згна́вый. Ра́дꙋйсѧ, ꙗ҆́кѡ во бл҃го́е трꙋди́вшїисѧ ѿ тебє̀ похвали́шасѧ и҆ ѹ҆крѣпи́шасѧ. Ра́дꙋйсѧ, цр҃кве и҆спы́танный ѹ҆пра́вителю.

<red>Р</red>а́дꙋйсѧ, ст҃и́телю вели́кїй і҆ѡа́нне златоꙋ́сте.
