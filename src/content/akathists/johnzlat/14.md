---
title: "І҆́косъ з҃"
navigation:
  key: akathists-johnzlat-14
  title: "І҆́косъ з҃"
  parent: akathists-johnzlat
  order: 14
type: "akathist"
---

## І҆́косъ з҃:

<red>Н</red>о́вое зна́менїе млⷭ҇ти бж҃їѧ бы́сть ѡ҆ тебѣ̀, ст҃и́телю: моли́твами бо твои́ми вѣ́рнїи всѣ́хъ време́нъ, бг҃ови бесѣ́дꙋюще, во сп҃се́нїе ѹ҆мꙋдрѧ́ютсѧ. Прїимѝ ѹ҆̀бо ѿ на́съ сицевы̑ѧ хвалы̑:

<red>Р</red>а́дꙋйсѧ, а҆́ки даві́дъ, словесы̀ моли́твенными цр҃ковь бж҃їю ѡ҆богати́вый. Ра́дꙋйсѧ, а҆́ки бра́тъ бж҃їй і҆а́кѡвъ, чи́нъ бжⷭ҇твенныѧ лїтꙋргі́и написа́вый. Ра́дꙋйсѧ, въ то́мже вели́комꙋ васі́лїю подража́вый. Ра́дꙋйсѧ, дх҃а ст҃а́гѡ прїѧ́телище. Ра́дꙋйсѧ, тобо́ю бо дх҃ъ ст҃ы́й написа̀ словеса̀ сп҃си́тєльнаѧ. Ра́дꙋйсѧ, ꙗ҆́кѡ моли́твами твои́ми, ѿ сна̀ воста́вше, ѻ҆ц҃а̀ благодари́мъ. Ра́дꙋйсѧ, ꙗ҆́кѡ твои́ми словесы̀, ко снꙋ̀ грѧдꙋ́ще, ѿ дх҃а ст҃а́гѡ прегрѣше́нїй ѡ҆ставле́нїѧ про́симъ. Ра́дꙋйсѧ, ꙗ҆́кѡ ѹ҆сты̀ твои́ми сн҃а бж҃їѧ ѹ҆молѧ́емъ, да не въ сꙋ́дъ прича́стїе бжⷭ҇твенныхъ та̑инъ прїи́мемъ. Ра́дꙋйсѧ, ра́бе бж҃їй, ѹ҆ничижє́нныѧ на ве́черю хрⷭ҇то́вꙋ глаша́ѧй. Ра́дꙋйсѧ, проповѣ́дниче распѧ́тагѡ на крⷭ҇тѣ̀ за мїрскі́й живо́тъ и҆ сп҃се́нїе. Ра́дꙋйсѧ, ꙗ҆́кѡ въ сло́во твоѐ, а҆́ки въ ри̑зы позлащє́ны, та̑йны вѣ́ры ѡ҆дѣ́ѧшасѧ. Ра́дꙋйсѧ, пѣснотво́рче и҆ виті́ѧ ди́вный.

<red>Р</red>а́дꙋйсѧ, ст҃и́телю вели́кїй і҆ѡа́нне златоꙋ́сте.
