---
title: "І҆́косъ а҃і"
navigation:
  key: akathists-johnzlat-22
  title: "І҆́косъ а҃і"
  parent: akathists-johnzlat
  order: 22
type: "akathist"
---

## І҆́косъ а҃і:

<red>С</red>вѣ́тлꙋю правосла́вїѧ свѣщꙋ̀, сꙋгꙋ́бѡ цари́ца возненави́дѣ тѧ̀ вско́рѣ, є҆гда̀ ѡ҆бличи́лъ є҆сѝ ю҆̀, подо́бїе своѐ близ̾ хра́ма поста́вльшꙋю: сегѡ̀ ра́ди, втори́цею ѡ҆сꙋжде́нный, въ кꙋкꙋ́зѣ, ве́си да́льней и҆ ма́лѣй, заточе́нъ бы́лъ є҆сѝ, і҆ѡа́нне. Прїимѝ ѹ҆̀бо ѿ на́съ сицевы̑ѧ хвалы̑:

<red>Р</red>а́дꙋйсѧ, по словесѝ і҆еремі́инꙋ ѿ ю҆́ности ꙗ҆ре́мъ бж҃їй под̾е́мый. Ра́дꙋйсѧ, по глаго́лꙋ хрⷭ҇то́вꙋ, рꙋ́кꙋ дѣ́ланїѧ на ра́ло дꙋхо́вное возложи́вый. Ра́дꙋйсѧ, до конца̀ вспѧ́ть не ѿврати́выйсѧ. Ра́дꙋйсѧ, проти́вꙋ цари́цы ѕлонра́вныѧ возгремѣ́вый. Ра́дꙋйсѧ, то́ю, а҆́ки крⷭ҇ти́тель и҆рѡдїа́дою, возненави́дѣнный. Ра́дꙋйсѧ, ѿ ѹ҆бі́йцъ незри́мѡ а҆́гг҃ломъ спасе́нный. Ра́дꙋйсѧ, въ домꙋ̀ твое́мъ любо́вїю па́ствы твоеѧ̀ храни́мый. Ра́дꙋйсѧ, клевре́тми непра́ведныхъ сꙋде́й ѹ҆ничиже́нный. Ра́дꙋйсѧ, въ заточе́нїе со смире́нїемъ безро́потнѡ ше́дый. Ра́дꙋйсѧ, вѣ́рными ѡ҆пла́канный. Ра́дꙋйсѧ, за гдⷭ҇а распѧ́таго и҆з̾ѧзвле́нный и҆ заꙋше́нный. Ра́дꙋйсѧ, ꙗ҆́кѡ мꙋ́чєницы со прⷣте́чею на нб҃сѣ́хъ ѡ҆ терпѣ́нїи твое́мъ ликова́хꙋ.

<red>Р</red>а́дꙋйсѧ, ст҃и́телю вели́кїй і҆ѡа́нне златоꙋ́сте.
