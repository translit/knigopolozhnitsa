---
title: "І҆́косъ г҃"
navigation:
  key: akathists-johnzlat-6
  title: "І҆́косъ г҃"
  parent: akathists-johnzlat
  order: 6
type: "akathist"
---

## І҆́косъ г҃:

<red>И҆</red>мѣ́ѧ власѧни́цꙋ и҆ по́ѧсъ ѹ҆сме́нъ ѡ҆ чреслѣ́хъ, крⷭ҇ти́телѧ хрⷭ҇то́ва ревни́телю, бы́лїемъ пита́лсѧ є҆сѝ, і҆ѡа́нне, въ пꙋсты́ни, и҆з̾ неѧ́же, ꙗ҆́кѡ мꙋ́жъ, си́лы и҆спо́лнь, и҆зше́лъ є҆сѝ. Тѣ́мже вопїе́мъ тѝ:

<red>Р</red>а́дꙋйсѧ, воздержа́нїемъ и҆лїѝ прⷪ҇ро́кꙋ ѹ҆подо́бивыйсѧ. Ра́дꙋйсѧ, нищеты̀ хрⷭ҇то́вы подража́телю. Ра́дꙋйсѧ, цѣломꙋ́дрїемъ неможе́нїе тѣлесѐ ѹ҆крѣпи́вый. Ра́дꙋйсѧ, бг҃омы́слїемъ ѹ҆ны́нїе ѿгна́вый. Ра́дꙋйсѧ, па́мѧтїю всевѣ́дѣнїѧ бж҃їѧ се́рдце непоро́чно соблюды́й. Ра́дꙋйсѧ, бдѣ́нїемъ кѡ́зни бѣсѡ́вскїѧ посрами́вый. Ра́дꙋйсѧ, и҆скꙋшє́нїѧ са́мъ побѣди́вый и҆ и҆ны̑ѧ послѣдѝ томꙋ́жде наꙋчи́вый. Ра́дꙋйсѧ, въ дѣ́ланїи дꙋхо́внѣмъ подвиза́ющихсѧ мꙋ́дрый ѹ҆крѣпи́телю. Ра́дꙋйсѧ, дрꙋ́га твоего̀ ѳео́дѡра ѿ паде́нїѧ грѣхо́внагѡ ѹ҆держа́вый. Ра́дꙋйсѧ, дрꙋ́га твоего̀ є҆пі́скопа васі́лїа во слꙋже́нїи ѹ҆тверди́вый. Ра́дꙋйсѧ, ѿ мі́ра и҆згна̑ннымъ приста́нища ти́хагѡ ѹ҆каза́телю. Ра́дꙋйсѧ, и҆́ноческагѡ житїѧ̀ защи́тниче.

<red>Р</red>а́дꙋйсѧ, ст҃и́телю вели́кїй і҆ѡа́нне златоꙋ́сте.
