---
title: "І҆́косъ а҃"
navigation:
  key: akathists-johnzlat-2
  title: "І҆́косъ а҃"
  parent: akathists-johnzlat
  order: 2
type: "akathist"
---

## І҆́косъ а҃:

<red>А҆́</red>гг҃льскїй ѡ҆́бразъ носѧ̀, во пло́ти а҆́ки безпло́тенъ пожи́лъ є҆сѝ, і҆ѡа́нне: во сп҃се́нїе бо бра́тїй мнѡ́гїѧ трꙋды̀ под̾е́млѧ, дѣ́лы до́брыми ѻ҆ц҃а̀ нбⷭ҇наго просла́вилъ є҆сѝ. Тѣ́мже тѝ глаго́лемъ:

<red>Р</red>а́дꙋйсѧ, цр҃кве правосла́вныѧ ѹ҆краше́нїе. Ра́дꙋйсѧ, роди́телей и҆мени́тыхъ ча́до бл҃гослове́нное. Ра́дꙋйсѧ, є҆щѐ во ѻ҆́трочествѣ ѿ ма́тере твоеѧ̀ любо́вїю ко сло́вꙋ бж҃їю напое́нный. Ра́дꙋйсѧ, ѿ ю҆́ности ра́зꙋмъ и҆́гꙋ хрⷭ҇то́вꙋ покори́вый. Ра́дꙋйсѧ, бг҃ови ѹ҆се́рднѡ послꙋжи́вый. Ра́дꙋйсѧ, вселе́нныѧ ѹ҆чи́телю. Ра́дꙋйсѧ, хрⷭ҇тїа́нъ всѣ́хъ време́нъ въ моли́твахъ наста́вниче. Ра́дꙋйсѧ, житїѧ̀ и҆́ноческагѡ въ царегра́дѣ ѡ҆бнови́телю. Ра́дꙋйсѧ, го́тѳѡвъ и҆ скѵ́ѳѡвъ просвѣти́телю. Ра́дꙋйсѧ, бг҃оꙋкрѣпле́нный пра́вды ревни́телю. Ра́дꙋйсѧ, вше́дый въ ра́дость гдⷭ҇а твоегѡ̀. Ра́дꙋйсѧ, ѹ҆се́рдный ѡ҆ на́съ предста́телю.

<red>Р</red>а́дꙋйсѧ, ст҃и́телю вели́кїй і҆ѡа́нне златоꙋ́сте.
