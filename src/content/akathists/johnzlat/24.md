---
title: "І҆́косъ в҃і"
navigation:
  key: akathists-johnzlat-24
  title: "І҆́косъ в҃і"
  parent: akathists-johnzlat
  order: 24
type: "akathist"
---

## І҆́косъ в҃і:

<red>П</red>ою́ще ра́достнѡ, вѣ́рнїи пренесо́ша ст҃ы̑ѧ мо́щи твоѧ̑, і҆ѡа́нне, въ царьгра́дъ, ѿню́дꙋже сла́ва твоѧ̀ про́йде до послѣ́днихъ землѝ и҆ ѡ҆бы́де всю̀ вселе́ннꙋю, ѹ҆ча́щи всѣ́хъ пѣ́ти тебѣ̀ си́це:

<red>Р</red>а́дꙋйсѧ, стра́нниче, во ѻ҆те́чествїе нбⷭ҇ное вше́дый. Ра́дꙋйсѧ, всѣ́хъ цр҃квей моли́твами напꙋ́тствованный. Ра́дꙋйсѧ, на пꙋтѝ въ пиѳїꙋ́нтъ да́льнїй въ кома́нѣхъ тече́нїе сконча́вый. Ра́дꙋйсѧ, ꙗ҆́кѡ кончи́нꙋ тѝ предречѐ сщ҃енномꙋ́ченикъ васїлі́скъ. Ра́дꙋйсѧ, ѿ сегѡ̀ ѹ҆слы́шавый: бра́те, заꙋ́тра кꙋ́пнѡ ѡ҆брѧ́щемсѧ. Ра́дꙋйсѧ, ст҃ы́хъ та̑инъ прїѧ́тїемъ къ восхожде́нїю въ ра́й ѹ҆крѣпи́выйсѧ. Ра́дꙋйсѧ, ꙗ҆́кѡ дꙋша̀ твоѧ̀ ѿ многотрꙋ́днагѡ тѣлесѐ ти́хѡ разлꙋчи́сѧ. Ра́дꙋйсѧ, ꙗ҆́кѡ тлѣ́нїе не прикоснꙋ́сѧ косте́мъ твои̑мъ. Ра́дꙋйсѧ, ꙗ҆́кѡ на си́хъ во хра́мѣхъ же́ртва безкро́внаѧ дне́сь возно́ситсѧ. Ра́дꙋйсѧ, нбⷭ҇ныхъ высо́тъ ѡ҆бита́телю, свѣ́томъ невече́рнимъ ѡ҆сїѧ́нный. Ра́дꙋйсѧ, ꙗ҆́кѡ со ст҃ы́ми васі́лїемъ вели́кимъ и҆ григо́рїемъ бг҃осло́вомъ ꙗ҆́вльсѧ, восхвалѧ́ти тѧ̀ кꙋ́пнѡ со ѻ҆́нѣми всѧ̑ наꙋчи́лъ є҆сѝ. Ра́дꙋйсѧ, сла́во цр҃кве вселе́нскїѧ.

<red>Р</red>а́дꙋйсѧ, ст҃и́телю вели́кїй і҆ѡа́нне златоꙋ́сте.
