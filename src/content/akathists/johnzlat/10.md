---
title: "І҆́косъ є҃"
navigation:
  key: akathists-johnzlat-10
  title: "І҆́косъ є҃"
  parent: akathists-johnzlat
  order: 10
type: "akathist"
---

## І҆́косъ є҃:

<red>В</red>и́дѧ нестроє́нїѧ во гра́дѣ, скорбѧ́ же ѡ҆ се́мъ, поко́ѧ не позна́лъ є҆сѝ, і҆ѡа́нне: невѣ̑рныѧ бо бл҃говѣ́стїемъ ѡ҆глаша́лъ є҆сѝ, вѣ̑рныѧ же та́инствы цр҃ко́вными ѡ҆свѧща́ѧ и҆ та́йнамъ вѣ́ры ѹ҆чѧ̀. досто́йнѡ стѧжа́лъ є҆сѝ и҆́мѧ злата́ѧ ѹ҆ста̀, слы́шавъ ѿ всѣ́хъ сицева̑ѧ:

<red>Р</red>а́дꙋйсѧ, па́стырю до́брый. Ра́дꙋйсѧ, ст҃ы́мъ кр҃ще́нїемъ мнѡ́га ча̑да цр҃кви хрⷭ҇то́вѣ породи́вый. Ра́дꙋйсѧ, пома́занїемъ мѵ́ра печа́ть да́ра дх҃а ст҃а́гѡ тѣ́мъ дарова́вый. Ра́дꙋйсѧ, ст҃ѣ́йшїѧ трапе́зы предстоѧ́телю ѹ҆миле́нный. Ра́дꙋйсѧ, ни́щею нетлѣ́нїѧ ча̑да твоѧ̑ пита́вый. Ра́дꙋйсѧ, покаѧ́нїемъ серде́цъ ѡ҆чисти́телю. Ра́дꙋйсѧ, сꙋпрꙋ́жествъ ѡ҆ гдⷭ҇ѣ сочета́телю. Ра́дꙋйсѧ, є҆ле́а пома́занїемъ цѣли́телю. Ра́дꙋйсѧ, сло́ва бж҃їѧ нело́жный и҆столкова́телю. Ра́дꙋйсѧ, є҆ресе́й мо́щный ѡ҆бличи́телю. Ра́дꙋйсѧ, глꙋбо́кїй кла́дѧзю и҆́стиннагѡ бг҃осло́вїѧ. Ра́дꙋйсѧ, ꙗ҆́кѡ притѧжа́лъ є҆сѝ па́ствы сердца̀, любвѐ къ тебѣ̀ и҆спо́лнєннаѧ.

<red>Р</red>а́дꙋйсѧ, ст҃и́телю вели́кїй і҆ѡа́нне златоꙋ́сте.
