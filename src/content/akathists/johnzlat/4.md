---
title: "І҆́косъ в҃"
navigation:
  key: akathists-johnzlat-4
  title: "І҆́косъ в҃"
  parent: akathists-johnzlat
  order: 4
type: "akathist"
---

## І҆́косъ в҃:

<red>Р</red>а́зꙋмъ ѹ҆че́нїемъ ѹ҆мꙋдри́вый, се́рдцемъ же во бл҃гоче́стїи ѿ мла́дости воспита́нъ сы́й, ра́дость и҆ ѹ҆тѣше́нїе бы́лъ є҆сѝ, і҆ѡа́нне, ма́тери твое́й, є҆гда̀ сꙋпрꙋ́га своегѡ̀ и҆ дще́ре лиши́сѧ. Тѣ́мже прино́симъ тебѣ̀ хвалы̑ сицевы̑ѧ:

<red>Р</red>а́дꙋйсѧ, ѻ҆трокѡ́мъ ѕвѣздо̀ бл҃гонра́вїѧ. Ра́дꙋйсѧ, а҆́гг҃ла храни́телѧ ѹ҆веселе́нїе. Ра́дꙋйсѧ, ꙗ҆́кѡ того̀ николи́же ѡ҆печа́лилъ є҆сѝ. Ра́дꙋйсѧ, при́сныхъ люби́миче. Ра́дꙋйсѧ, во ѹ҆че́нїи преспѣва́вый и҆ тѣ́мъ мꙋдрецы̀ мі́ра сегѡ̀ ѹ҆диви́вый. Ра́дꙋйсѧ, ꙗ҆́кѡ, є҆щѐ ѹ҆чени́къ сы́й, а҆пѳі́мїѧ богохꙋ́льника посрами́лъ и҆ вразꙋми́лъ є҆сѝ. Ра́дꙋйсѧ, ѹ҆гнете́нныхъ сле́зы гѡ́рькїѧ въ сꙋдѣ́хъ ѹ҆зрѣ́вый. Ра́дꙋйсѧ, ѿ творѧ́щихъ беззакѡ́нїѧ ѹ҆клони́выйсѧ. Ра́дꙋйсѧ, пꙋтѝ неѕло́бїѧ спаси́тельнагѡ взыска́вый. Ра́дꙋйсѧ, по ѹ҆спе́нїи ма́тере въ пꙋсты́ню заключи́выйсѧ. Ра́дꙋйсѧ, та́мѡ за роди́тєли преста́вльшыѧсѧ бг҃ови ѹ҆се́рднѡ моли́выйсѧ. Ра́дꙋйсѧ, ꙗ҆́кѡ ті́и дне́сь, со влⷣчцею и҆ ст҃ы́ми ликꙋ́юще, ѿ земноро́дныхъ велича́ютсѧ и҆ хва́лѧтсѧ.

<red>Р</red>а́дꙋйсѧ, ст҃и́телю вели́кїй і҆ѡа́нне златоꙋ́сте.
