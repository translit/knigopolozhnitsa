---
title: "І҆́косъ в҃і"
navigation:
  key: akathists-nikolajvel-24
  title: "І҆́косъ в҃і"
  parent: akathists-nikolajvel
  order: 24
type: "akathist"
---

## І҆́косъ в҃і:

<red>П</red>ою́ще по́двиги, бѡлѣ́зни и҆ трꙋды̀ равноапⷭ҇льнагѡ житїѧ̀ твоегѡ̀, и҆ пресла́вныхъ же твои́хъ дѣѧ́нїй мно́жество, ѹ҆бл҃жа́емъ тѧ̀, всехва́льне нїко́лае, ꙗ҆́кѡ млⷭ҇тивна мл҃твенника пред̾ гдⷭ҇емъ ѡ҆ сп҃се́нїи дꙋ́шъ на́шихъ, и҆ съ любо́вїю зове́мъ тѝ си́це:

<red>Р</red>а́дꙋйсѧ, чⷭ҇тотꙋ̀ дꙋшѝ и҆ тѣ́ла непоро́чнѣ сохрани́вый: ра́дꙋйсѧ, красѡты̀ мі́ра сегѡ̀ во ѹ҆ме́ты вмѣни́вый. Ра́дꙋйсѧ, всѣ̑мъ се́рбскимъ бг҃омо́льцємъ ѻ҆те́цъ чадолюби́вый: ра́дꙋйсѧ, ꙗ҆́коже и҆ сро́дникѡмъ твои̑мъ во и҆́ночествѣ процвѣстѝ пособи́вый. Ра́дꙋйсѧ, бг҃оизбра́нный па́стырю твоегѡ̀ ро́да се́рбскагѡ: ра́дꙋйсѧ, є҆динодꙋ́шный дрꙋ́же є҆динокро́внагѡ наро́да рꙋ́сскагѡ. Ра́дꙋйсѧ, цр҃ѧ̀ великомч҃ника почита́телю, є҆мꙋ̀ тезоиме́нный: ра́дꙋйсѧ, въ че́сть мч҃никѡвъ црⷭ҇твенныхъ воздви́гнꙋвый на ѻ҆́хрїдѣ хра́мъ въ мі́рѣ пе́рвый. Ра́дꙋйсѧ, цр҃ѧ́ же ѻ҆́бразъ въ се́рбскихъ хра́мѣхъ написа́ти повелѣ́вый: ра́дꙋйсѧ, же́ртвꙋ є҆гѡ̀ за лю́ди съ мч҃ничествомъ цр҃ѧ̀ ла́зарѧ на ко́совѣ по́ли ра́внѡ почита́вый. Ра́дꙋйсѧ, правосла́вныѧ и҆́стины вели́кїй и҆сповѣ́дниче: ра́дꙋйсѧ, ст҃оѻч҃ескихъ преда́нїй сла́вный проповѣ́дниче.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
