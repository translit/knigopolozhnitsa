---
title: "І҆́косъ и҃"
navigation:
  key: akathists-nikolajvel-16
  title: "І҆́косъ и҃"
  parent: akathists-nikolajvel
  order: 16
type: "akathist"
---

## І҆́косъ и҃:

<red>В</red>е́сь вои́стиннꙋ дѣ́латель вїногра́да хрⷭ҇то́ва є҆сѝ, премꙋ́дрый нїко́лае, мѣ́рѧй всѧ̑ писа́нїемъ сщ҃е́ннымъ: ко́е бо прича́стїе пра́вдѣ къ беззако́нїю; и҆лѝ ко́е ѻ҆бще́нїе свѣ́тꙋ ко тьмѣ̀; и҆лѝ ка́ѧ ча́сть вѣ́рнꙋ съ невѣ́рнымъ; тѣ́мже ѹ҆̀бо невѣ̑рныѧ непщева́лъ є҆сѝ ꙗ҆́кѡ всѣ́хъ гѡ́ршаѧ и҆ сквє́рншаѧ бг҃ꙋ, по гл҃го́лꙋ бо прⷪ҇ро́чꙋ: речѐ безꙋ́менъ въ срⷣцы свое́мъ: нѣ́сть бг҃ъ. Сегѡ̀ ра́ди безꙋ́мливїи поверга́ютъ на тѧ̀ дре́вїе и҆ ка́менїе, до́ндеже мы̀ вѣ́рнїи воспѣва́емъ тѝ сицева̑ѧ:

<red>Р</red>а́дꙋйсѧ, вѣ́рꙋ непра́веднѡ гони́мꙋю хра́брѡ ѡ҆хранѧ́ѧй: ра́дꙋйсѧ, живо́тъ сво́й за ста́до твоѐ полага́ѧй. Ра́дꙋйсѧ, вели́кимъ по́стническимъ по́двигомъ и҆ соверше́ннымъ нестѧжа́нїемъ ѹ҆кра́шенный: ра́дꙋйсѧ, во пла́чи ѡ҆ грѣсѣ́хъ свои́хъ и҆ всегѡ̀ мі́ра дх҃омъ и҆́стины ѹ҆тѣ́шенный. Ра́дꙋйсѧ, всѣ̑мъ вѣ́рою тѝ притека́ющымъ хода́таю сп҃се́нїѧ: ра́дꙋйсѧ, подви́жниче неꙋсыпа́емый не вѣ́дꙋщїй ѿдохнове́нїѧ. Ра́дꙋйсѧ, любо́вь пламенѣ́ющꙋю ко гдⷭ҇ꙋ ꙗ҆ви́вый: ра́дꙋйсѧ, ѻ҆гне́мъ мл҃твы стрѣ̑лы вра̑жїѧ попали́вый. Ра́дꙋйсѧ, вели́кое и҆ сла́вное бога́тство вѣ́рныхъ: ра́дꙋйсѧ, сбы́тїй грѧдꙋ́щихъ прⷪ҇ро́че достовѣ́рный. Ра́дꙋйсѧ, дарѡ́въ дх҃о́вныхъ свѣ́щниче неꙋгаси́мый: ра́дꙋйсѧ, ѻ҆би́тєли ра̑йскїѧ со ст҃ы́ми наслѣ́дивый.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
