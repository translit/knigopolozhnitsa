---
title: "І҆́косъ є҃"
navigation:
  key: akathists-nikolajvel-10
  title: "І҆́косъ є҃"
  parent: akathists-nikolajvel
  order: 10
type: "akathist"
---

## І҆́косъ є҃:

<red>В</red>и́дѧй чи́стое и҆ ст҃о́е житїѐ твоѐ, и҆сповѣ́дниче нїко́лае, вра́гъ ро́да чл҃вѣ́ча вожделѣ́ тѧ погꙋби́ти: наведе́ бо на тѧ̀ и҆скꙋше́нїй мно́жество, и҆ на живо́тъ тво́й покꙋшє́нїѧ да́же до насме́ртническа заточе́нїѧ, и҆дѣ́же са́мъ ꙗ҆ви́сѧ тѝ ꙗ҆́кѡ пова́пленъ гдⷭ҇и́нъ и҆ фїлосо́фъ, є҆го́же ты̀, преиспо́лнь дх҃а ст҃а́гѡ, побѣжда́ше гл҃го́ломъ ѹ҆́стъ твои́хъ. Се́й бо гнѣ́венъ на тѧ̀ ꙗ҆́кѡ смра́дный ды́мъ и҆счезѐ. Мы́ же дивѧ́щесѧ тѝ, за хрⷭ҇та̀ мнѡ́гїѧ мꙋ̑ки претерпѣ́вшꙋ, съ ѻ҆чесы̀ сле́зными восклица́емъ тѝ сицева̑ѧ:

<red>Р</red>а́дꙋйсѧ, неѕло́бїемъ свои́мъ дꙋ́ха ѕло́бы побѣжде́й: ра́дꙋйсѧ, си́лою бж҃їѧ блгⷣти врагѝ ви̑димыѧ и҆ неви̑димыѧ потребле́й. Ра́дꙋйсѧ, мл҃твою свое́ю а҆́гг҃лы мра́ка и҆згонѧ́ѧй: ра́дꙋйсѧ, въ смире́нїи и҆ кро́тости подо́бїе хрⷭ҇тꙋ̀ ꙗ҆влѧ́ѧй. Ра́дꙋйсѧ, бл҃говѣ́стїемъ твои́мъ сꙋпоста́ты посрамлѧ́ѧй: ра́дꙋйсѧ, словесы̀ твои́ми си̑лы а҆́да сотрѧса́ѧй. Ра́дꙋйсѧ, жестоковы́йныхъ и҆ ѕлы́хъ дꙋ́шъ бл҃го́е ѹ҆мѧгче́нїе: ра́дꙋйсѧ, рꙋкꙋ̀ твоє́ю воздѣѧ̑нїи нб҃сє́мъ ѿверзе́нїе. Ра́дꙋйсѧ, мл҃твами твои́ми ка́ющыѧсѧ грѣхѡ́въ свобожда́ѧй: ра́дꙋйсѧ, трꙋды̑ твои́ми пра́вды а҆́лчꙋщыѧ пита́ѧй. Ра́дꙋйсѧ, серде́цъ ѡ҆камене́нныхъ ско́рый пробꙋди́телю: ра́дꙋйсѧ, наги́хъ покрови́телю и҆ плѣ́нныхъ свободи́телю.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
