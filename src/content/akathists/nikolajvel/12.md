---
title: "І҆́косъ ѕ҃"
navigation:
  key: akathists-nikolajvel-12
  title: "І҆́косъ ѕ҃"
  parent: akathists-nikolajvel
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ст҃и́телю нїко́лае, въ житїѝ свое́мъ па́че сїѧ́нїѧ сѣ́вернагѡ, свѣ́томъ хрⷭ҇то́вымъ всѣ́хъ просвѣща́ѧ, ѹ҆ч҃никѝ свои́ми кꙋ́пнѡ со ча̑ды и҆́хъ ѻ҆би́тєли сє́рбскїѧ и҆сполнѧ́ѧ. Тѣ́мже трꙋды̀ твоѧ̑ бл҃года́рнѡ почита́юще, тѧ̀ ѹ҆бл҃жа́емъ си́це восхвалѧ́юще:

<red>Р</red>а́дꙋйсѧ, ст҃ы́ѧ трⷪ҇цы вѣ́рный слꙋжи́телю: Ра́дꙋйсѧ, хрⷭ҇та̀ тѣле́сныма ѻ҆чи́ма зри́телю. Ра́дꙋйсѧ, хлѣ́бомъ жи́зни вѣ́чныѧ до́брѣ насыще́нный: ра́дꙋйсѧ, питїе́мъ безсме́ртїѧ длѧ вѣ́чности напое́нный. Ра́дꙋйсѧ, въ пе́рстнѣмъ тѣлесѝ сла́дость нбⷭ҇нꙋю предвкꙋси́вый: ра́дꙋйсѧ, насе́льники но́выми монастырѝ и҆спо́лнивый. Ра́дꙋйсѧ, цр҃кве́й и҆ ѻ҆би́телей мно́зѣхъ сла́вный строи́телю: ра́дꙋйсѧ, наста́вниче мона́хѡвъ и҆ мїрѧ́нъ ѹ҆ч҃телю. Ра́дꙋйсѧ, приста́нище ти́хое ѡ҆бꙋрева́емыхъ до́льнимъ мі́ромъ: ра́дꙋйсѧ, на́съ ѡ҆блекі́й въ бл҃гꙋ́ю покаѧ́нїѧ порфѵ́рꙋ. Ра́дꙋйсѧ, ми́ра и҆ пра́вды бж҃їѧ ѹ҆се́рдный ревни́телю: ра́дꙋйсѧ, бг҃омо́льнагѡ во́инства хрⷭ҇то́ва сла́вный предводи́телю.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
