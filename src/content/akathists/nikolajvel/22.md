---
title: "І҆́косъ а҃і"
navigation:
  key: akathists-nikolajvel-22
  title: "І҆́косъ а҃і"
  parent: akathists-nikolajvel
  order: 22
type: "akathist"
---

## І҆́косъ а҃і:

<red>С</red>вѣтоза́рнꙋю лꙋчꙋ̀ во мра́цѣ невѣ́дѣнїѧ сꙋ́щымъ па́че по ѹ҆спе́нїи твое́мъ возсїѧ́вшꙋю, ви́димъ тѧ̀, ст҃и́телю хрⷭ҇то́въ нїко́лае. Мно́зїи бо, ѹ҆мꙋ̀ помрачи́вшꙋсѧ, нача́ша па́ки проповѣ́дати ѹ҆́бѡ сꙋевѣ̑рїѧ и҆ є҆́рєси ѿве́ргнꙋтыѧ дре́вле, но́вою же го́ршею всее́ресїю ѿ всѣ́хъ ѕловѣ́рїй сочине́нною ста́до твоѐ гꙋбѧ́ще. Мы́ же мра́къ се́й и҆ повѣ̑трїѧ ꙗ҆дови̑таѧ ѿгна́ти молѧ́ще, съ ѹ҆пова́нїемъ тѝ вопїе́мъ:

<red>Р</red>а́дꙋйсѧ, блиста́ющаѧ мо́лнїе, є҆́рєси пожига́ющаѧ: ра́дꙋйсѧ, гро́ме свѣ́тлый, ѹ҆страша́ющїй соблазнѧ́ющыѧ. Ра́дꙋйсѧ, ѿ вра̑гъ ви́димыхъ и҆ неви́димыхъ ско́рый и҆зба́вителю: ра́дꙋйсѧ, болѧ́щихъ и҆ недꙋ́жныхъ млⷭ҇рдный и҆сцѣли́телю. Ра́дꙋйсѧ, со́ле землѝ, ѿ поги́бели на́съ сп҃са́ющаѧ: ра́дꙋйсѧ, свѣ́те мі́ра, чл҃вѣ́ки просвѣща́ющїй. Ра́дꙋйсѧ, любо́вїю свое́ю всѧ̑ концы̀ ѻ҆ч҃ества твоегѡ̀ ѡ҆б̾ѧ́вый: ра́дꙋйсѧ, ꙗ҆́кѡ и҆ всемꙋ̀ мі́рꙋ мꙋ́дростїю и҆ любо́вїю возсїѧ́вый. Ра́дꙋйсѧ, забвє́ннымъ всѣ́ми, си̑рымъ и҆ ѹ҆бѡ́гимъ застꙋпле́нїе: ра́дꙋйсѧ, побѣди́телѧ сме́рти и҆ пречⷭ҇тыѧ є҆гѡ̀ мт҃ре при́сное бл҃годаре́нїе. Ра́дꙋйсѧ, бла̑гъ земны́хъ и҆ нбⷭ҇ныхъ незави́стный пода́телю: ра́дꙋйсѧ, лꙋка́выхъ дѣ́лъ льстеца̀ крѣ́пкїй побѣди́телю.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
