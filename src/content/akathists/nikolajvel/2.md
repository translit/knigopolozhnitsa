---
title: "І҆́косъ а҃"
navigation:
  key: akathists-nikolajvel-2
  title: "І҆́косъ а҃"
  parent: akathists-nikolajvel
  order: 2
type: "akathist"
---

## І҆́косъ а҃:

<red>А҆́</red>гг҃ла мл҃твы и҆ проповѣ́дника покаѧ́нїѧ, ст҃ы́й нїко́лае, показа́ тѧ творе́цъ всеѧ̀ тва́ри, да просла́виши всечꙋ́дное и҆́мѧ прест҃ы́ѧ трⷪ҇цы: ꙗ҆ви́лъ бо сѧ є҆сѝ вои́стиннꙋ а҆́гг҃лъ на землѝ и҆ херꙋві́мъ во пло́ти, житїѐ твоѐ воз̾ѡблиста̀ ꙗ҆́кѡ лꙋча̀ пресвѣ́тлаѧ сл҃нца пра́вды. Мы́ же чтꙋ́ще пресла̑внаѧ дѣѧ̑нїѧ твоѧ̑, бл҃года́рнѣ восклица́емъ си́це:

<red>Р</red>а́дꙋйсѧ, пра́вило вѣ́ры и҆ ѻ҆́бразе бл҃гочⷭ҇тїѧ: ра́дꙋйсѧ, покаѧ́нїѧ ѹ҆ч҃телю и҆ грѧдꙋ́щихъ провозвѣ́стїе. Ра́дꙋйсѧ, бл҃гочⷭ҇ти́вагѡ ко́рене и҆зѧ́щное прозѧбе́нїе: ра́дꙋйсѧ, ѻ҆ч҃ества твоегѡ̀ и҆зрѧ́дное ѹ҆добре́нїе. Ра́дꙋйсѧ, си́ло крѣ́пкаѧ и҆ ѹ҆твержде́нїе страны̀ се́рбскїѧ: ра́дꙋйсѧ, похвало̀ и҆ вѣ́нче землѝ ва́левскїѧ. Ра́дꙋйсѧ, сщ҃е́нное ѹ҆краше́нїе ле́лическїѧ ѻ҆би́тели: ра́дꙋйсѧ, писа̑нїѧ бо твоѧ̑ бг҃одꙋхновє́ннаѧ тебѣ̀ свидѣ́тели. Ра́дꙋйсѧ, ѻ҆чеса̀ на̑ша къ нб҃сѝ возведы́й: ра́дꙋйсѧ, и҆здѣ́тска въ монастырѣ̀ мл҃твꙋ ѡ҆брѣты́й. Ра́дꙋйсѧ, премⷣростїю бж҃їею и҆ любо́вїю преиз̾ѡби́льный: ра́дꙋйсѧ, блиста́ющїй свѣти́льниче всѣ́ми люби́мый.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
