---
title: "І҆́косъ г҃"
navigation:
  key: akathists-nikolajvel-6
  title: "І҆́косъ г҃"
  parent: akathists-nikolajvel
  order: 6
type: "akathist"
---

## І҆́косъ г҃:

<red>И҆</red>мѣ́ѧ тща́нїе ѡ҆ по́двизѣ и҆́ноческагѡ равноа́гг҃льнагѡ житїѧ̀, пꙋсты́нниче ѻ҆́хрїдскїй нїко́лае, ѿ лѣ́та до лѣ́та проходи́лъ є҆сѝ стремни̑ны ст҃огѡ́рскїѧ, взыска́ѧй пꙋсты́нники да наслади́шисѧ бесѣ́дъ ст҃ы́хъ: та́кѡ восходи́лъ є҆сѝ ѿ си́лы въ си́лꙋ, ѿ дѣѧ́нїѧ къ бг҃овидѣ́нїю, приража́ѧсѧ во́зрастꙋ хрⷭ҇то́вꙋ. Мы́ же дивѧ́щесѧ ре́вности, подвигѡ́мъ и҆ любвѝ твое́й, пое́мъ тѝ:

<red>Р</red>а́дꙋйсѧ, дꙋше́ю все́ю, срⷣцемъ и҆ ѹ҆мо́мъ хрⷭ҇та̀ возлю́бль: ра́дꙋйсѧ, є҆гѡ̀ бл҃го́е и҆́го на себѐ прїе́мъ. Ра́дꙋйсѧ, тщеты̀ и҆ бла́га сегѡ̀ мі́ра ѿрекі́йсѧ: ра́дꙋйсѧ, нбⷭ҇нагѡ ѻ҆ч҃ества пла́меннѣ влекі́йсѧ. Ра́дꙋйсѧ, ст҃ы́хъ гдⷭ҇нихъ за́повѣдей блюсти́телю: ра́дꙋйсѧ, и҆змла́да бл҃гоговѣ́йный мл҃твы чти́телю. Ра́дꙋйсѧ, наро́дꙋ се́рбскомꙋ хрⷭ҇то́въ пꙋ́ть показа́вый: ра́дꙋйсѧ, ча̑да твоѧ̑ моле́ньми те́плыми ѡ҆сѣнѧ́вый. Ра́дꙋйсѧ, мл҃твою свое́ю ѿ скорбе́й на́съ и҆збавлѧ́еши: ра́дꙋйсѧ, ѿ ѕлы́хъ клеве́тъ лю́ди крѣ́пкѡ защища́еши. Ра́дꙋйсѧ, но́вый златоꙋ́стый проповѣ́дниче чꙋде́сный: ра́дꙋйсѧ, земны́й а҆́гг҃ле и҆ чл҃вѣ́че нбⷭ҇ный.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
