---
title: "І҆́косъ ѳ҃"
navigation:
  key: akathists-nikolajvel-18
  title: "І҆́косъ ѳ҃"
  parent: akathists-nikolajvel
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи не возмо́гꙋтъ и҆зрещѝ си́лꙋ про́повѣди и҆ мл҃твы твоеѧ̀, требл҃же́нне нїко́лае, пре́далъ бо є҆сѝ себѐ на слꙋже́нїе бли̑жнимъ, всѣ̑мъ бы́сть всѧ̑: совѣ́тникъ бл҃гі́й недоꙋмѣва́ющымъ, ѹ҆тѣ́шитель ѹ҆ныва́ющымъ, заблꙋ́ждшихъ кро́ткое вразꙋмле́нїе, болѧ́щихъ ско́рое и҆сцѣле́нїе, си́рыхъ и҆ немощны́хъ пита́тель и҆ защи́титель, дꙋ́шъ на́шихъ всемо́щный воскрⷭ҇и́тель. Сегѡ̀ ра́ди вопїе́мъ тѝ:

<red>Р</red>а́дꙋйсѧ, ни́щихъ и҆ ѹ҆бо́гихъ млⷭ҇тивый покрови́телю: ра́дꙋйсѧ, правосла́внагѡ просвѣще́нїѧ вели́кїй ѹ҆ч҃телю. Ра́дꙋйсѧ, къ тебѣ̀ притека́ющымъ ѻ҆те́цъ чадолюби́вый: ра́дꙋйсѧ, во словесѣ́хъ любвѐ ѡ҆бодре́нїе и҆ ѹ҆тѣше́нїе и҆̀мъ ꙗ҆ви́вый. Ра́дꙋйсѧ, лѣ́ствице вели́каѧ, на нб҃о возводѧ́щаѧ: ра́дꙋйсѧ, ст҃а́ѧ ба́не, со́вѣсть ѡ҆мыва́ющаѧ. Ра́дꙋйсѧ, врачꙋ̀ премꙋ́дрый, всѣ́хъ недꙋ̑гъ дꙋхо́вныхъ и҆сцѣли́телю: ра́дꙋйсѧ, наде́жный живота̀ въ мі́рѣ се́мъ пꙋтеводи́телю. Ра́дꙋйсѧ, срⷣца̀ на̑ша напаѧ́ющїй росоно́сный ѻ҆́блаче: ра́дꙋйсѧ, црⷭ҇твїѧ нбⷭ҇нагѡ земны́й наслѣ́дниче. Ра́дꙋйсѧ, а҆́лчꙋщымъ и҆ гла̑днымъ ѹ҆хлѣ́бїѧ пода́телю: ра́дꙋйсѧ, лжѝ и҆стреби́телю и҆ и҆́стины рачи́телю.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
