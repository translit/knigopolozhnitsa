---
title: "І҆́косъ в҃"
navigation:
  key: akathists-nikolajvel-4
  title: "І҆́косъ в҃"
  parent: akathists-nikolajvel
  order: 4
type: "akathist"
---

## І҆́косъ в҃:

<red>Р</red>а́зꙋмъ вы́шнїй дарова́сѧ тѝ, ст҃ы́й нїко́лае, непщева́ти гѡ́рнѧѧ ѿ ю҆́ности твоеѧ̀: ꙗ҆́кѡ даде́сѧ тѝ мꙋ́дрость бг҃осло́вїѧ и҆ дх҃ъ мл҃твенный. Ты́ же посто́мъ, бдѣ́нїемъ и҆ слеза́ми, мнѡ́гїѧ и҆ бога̑тныѧ добродѣ́тєли стѧжє́нныѧ, по все́й вселе́ннѣй млⷭ҇тивнѡ сѣ́ѧлъ є҆сѝ. Тогѡ̀ ра́ди сла́вѧще тѧ̀, за хрⷭ҇та̀ заточе́нїе, бїє́нїѧ и҆ сле́зы претерпѣ́вшаго, воспѣва́емъ сицева̑ѧ:

<red>Р</red>а́дꙋйсѧ, и҆́стины правосла́вїѧ неѡбори́маѧ стѣно̀: ра́дꙋйсѧ, ѻ҆́ч҃е, ѻ҆ц҃є́въ сла́во и҆ красото̀. Ра́дꙋйсѧ, дарѡ́въ дх҃а бж҃їѧ сосꙋ́де златы́й: ра́дꙋйсѧ, ѹ҆че́нїй безбо́жныхъ и҆ ло́жныхъ ѡ҆бличи́телю ст҃ы́й. Ра́дꙋйсѧ, слове́съ живота̀ вѣ́чнагѡ бл҃говѣ́стниче неꙋмолка́емый: ра́дꙋйсѧ, па́стырю до́брый и҆ стра́же ѻ҆ве́цъ твои́хъ неꙋсыпа́емый. Ра́дꙋйсѧ, ло́жь ѡ҆бличи́вый и҆ ст҃о́е правосла́вїе ѹ҆тверди́вый: ра́дꙋйсѧ, вели́кїй ви́тѧзю, ѕлосла́вїе латі́нское ѡ҆бори́вый. Ра́дꙋйсѧ, въ бѣдѣ̀ и҆ ско́рби лю́демъ ско́рый ѹ҆слы́шителю: ра́дꙋйсѧ, не́мощей на́шихъ млⷭ҇рдный цѣли́телю. Ра́дꙋйсѧ, блгⷣтїю дх҃а ст҃а́гѡ бога́тнѡ ѡ҆заре́нный: ра́дꙋйсѧ, равноапⷭ҇льный па́стырю и҆ ѹ҆ч҃телю вселе́ннѣй.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
