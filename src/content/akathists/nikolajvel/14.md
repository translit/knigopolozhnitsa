---
title: "І҆́косъ з҃"
navigation:
  key: akathists-nikolajvel-14
  title: "І҆́косъ з҃"
  parent: akathists-nikolajvel
  order: 14
type: "akathist"
---

## І҆́косъ з҃:

<red>Н</red>о́ваго тѧ̀ ви́дѧ бж҃їѧ и҆збра́нника, хрⷭ҇тоно́сный нїко́лае, со слеза́ми молѧ́щасѧ бг҃ꙋ да сохрани́тъ лю́ди своѧ̑ въ вѣ́рѣ пра́дѣднѣй, наро́дъ вѣ́рный грѧдѐ по тебѣ̀, до́ндеже ѡ҆чи́стилъ є҆сѝ зе́млю ѿ є҆ретїкѡ́въ, и҆ ѹ҆пра́вилъ є҆сѝ ладїю̀ цр҃ко́внꙋю ст҃оѻч҃ескими вода́ми на восто́къ. Сегѡ̀ ра́ди лю́дїе тѧ̀ хва́лѧтъ си́це:

<red>Р</red>а́дꙋйсѧ, пото́па є҆́реси латі́нскїѧ на́съ и҆збавле́й: ра́дꙋйсѧ, а҆мали́ка мы́сленнаго побѣжде́й. Ра́дꙋйсѧ, своемꙋ̀ ро́дꙋ ѻ҆́бразе и҆ сла́вный предводи́телю: ра́дꙋйсѧ, дꙋ́шъ на́шихъ ѿ тщеты̀ за́падныѧ мꙋ́дрый спаси́телю. Ра́дꙋйсѧ, сле́знѡ ка́ющихсѧ те́плый застꙋ́пниче: ра́дꙋйсѧ, пред̾ прⷭ҇то́ломъ бж҃їимъ на́шъ непреста́нный мл҃твенниче. Ра́дꙋйсѧ, на бжⷭ҇твеннѣй стра́жи вѣ́ры а҆пⷭ҇льскїѧ ѹ҆тверди́телю: ра́дꙋйсѧ, сꙋевѣ́рїѧ и҆ ѕловѣ́рїѧ прогони́телю. Ра́дꙋйсѧ, ѡ҆бремене́нныхъ грѣхи̑ мно́гими непосты́дное ѹ҆вѣре́нїе: ра́дꙋйсѧ, скорбѧ́щихъ сла́вное блгⷣтїю ѹ҆вѣнча́нїе. Ра́дꙋйсѧ, пресвѣ́тлый сто́лпе, по пꙋсты́ни мра́чнѣй на́мъ води́телю: ра́дꙋйсѧ, грѣ̑хъ сокрове́нныхъ прозорли́вый ѡ҆бличи́телю.

<red>Р</red>а́дꙋйсѧ, ст҃ы́й влады́ко нїко́лае, вели́кїй се́рбскїй просвѣти́телю.
