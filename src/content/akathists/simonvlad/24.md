---
title: "І҆́косъ в҃і"
navigation:
  key: akathists-simonvlad-24
  title: "І҆́косъ в҃і"
  parent: akathists-simonvlad
  order: 24
type: "akathist"
---

## І҆́косъ в҃і:

<red>П</red>ою́ще и҆ превозносѧ́ще бг҃а, ди́внагѡ во ст҃ы́хъ свои́хъ, прославлѧ́емъ трꙋды̀ и҆ по́двиги твоѧ̑, и҆́миже гдⷭ҇а на землѝ просла́вилъ є҆сѝ, ст҃и́телю ѻ҆́ч҃е сі́мѡне: хва́лимъ ре́вность твою̀ по бз҃ѣ, ѹ҆бл҃жа́емъ слꙋже́нїе твоѐ сп҃се́нїю бли́жнихъ, сла́вимъ кро́тость твою̀, велича́емъ смиренномꙋ́дрїе твоѐ, почита́емъ свѧще́ннꙋю па́мѧть твою̀, и҆ со ѹ҆миле́нїемъ бл҃гоче́стнѡ зове́мъ тѝ:

<red>Р</red>а́дꙋйсѧ, ꙗ҆́кѡ житїѧ̑ прпⷣбныхъ пече́рскихъ люботрꙋ́днѡ въ назида́нїе на́ше собра́лъ є҆сѝ: радꙋйсѧ, ꙗ҆́кѡ та̀ и҆ на скрижа́лехъ се́рдца твоегѡ̀ до́брѣ написа́лъ є҆сѝ. Ра́дꙋйсѧ, смиренномꙋ́дре, николи́же вознесы́йсѧ въ се́рдцы твое́мъ, ꙗ҆́кѡ че́стенъ и҆ сла́венъ є҆сѝ: радꙋйсѧ, пра́ведне, никогда́же прельсти́выйсѧ мы́слїю, ꙗ҆́кѡ греха не и҆́маши. Ра́дꙋйсѧ, ꙗ҆́кѡ главꙋ̀ седмогла́вагѡ ѕмі́ѧ седми́цею дарова́нїй дꙋхѡ́вныхъ сте́рлъ є҆сѝ: радꙋйсѧ, ꙗ҆́кѡ въ воздаѧ́нїе за по́двиги и҆ трꙋды̀ твоѧ̑ вѣнце́мъ нетлѣ́нїѧ ѿ гдⷭ҇а вѣнча́лсѧ є҆сѝ. Ра́дꙋйсѧ, ꙗ҆́кѡ со а҆́гг҃льскими ли́ки вы́нꙋ на нб҃сѝ творца̀ славосло́виши: ра́дꙋйсѧ, ꙗ҆́кѡ со и҆збра́нными є҆гѡ̀ во ѡ҆би́телехъ ра́йскихъ при́снѡ торжествꙋ́еши.

<red>Р</red>а́дꙋйсѧ, ѻ҆́ч҃е сі́мѡне, приле́жный ѡ҆ на́съ къ бг҃ꙋ мл҃твенниче.
