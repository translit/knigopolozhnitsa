---
title: "І҆́косъ і҃"
navigation:
  key: akathists-simonvlad-20
  title: "І҆́косъ і҃"
  parent: akathists-simonvlad
  order: 20
type: "akathist"
---

## І҆́косъ і҃:

<red>С</red>тѣны̑ го́рнѧгѡ і҆ерⷭ҇ли́ма, є҆мꙋ́же хꙋдо́жникъ и҆ содѣ́тель бг҃ъ, и҆мꙋ́щыѧ ѡ҆снова́нїй двана́десѧть, и҆ на ни́хъ и҆ме́нъ двана́десѧть а҆пⷭ҇лѡвъ а҆́гнчихъ, не во ѿкрове́нїи таи́нственномъ, но ꙗ҆́вѣ зри́ши ны́нѣ, свѧ́тче бж҃їй: не преста́й ѹ҆́бѡ молѧ́сѧ ко гдⷭ҇ꙋ ѡ҆ вопїю́щихъ къ тебѣ̀ такѡва́ѧ:

<red>Р</red>адꙋйсѧ, подви́жниче бг҃обл҃женный, по́двигомъ до́брымъ подвиза́выйсѧ, да бл҃года́ть пред̾ гдⷭ҇е́мъ ѡ҆брѧ́щеши: радꙋйсѧ, добропобѣ́дный во́ине, кꙋ́плѧми жите́йскими не ѡ҆бѧза́выйсѧ, да воево́дѣ ѹ҆го́денъ бꙋ́деши. Ра́дꙋйсѧ, ꙗ҆́кѡ и҆́ноческими твои́ми по́двиги ѹ҆диви́лъ є҆сѝ а҆́гг҃лѡвъ ли́ки: радꙋйсѧ, ꙗ҆́кѡ ст҃ительскими твои́ми и҆справле́нїи возвесели́лъ є҆сѝ человѣ́кѡвъ собо́ри. Ра́дꙋйсѧ, бл҃гоче́стнѡ трꙋжда́ющихсѧ на по́льзꙋ ѻ҆́бщꙋю всегда̀ гото́вый споспѣ́шниче: радꙋйсѧ, благи́хъ наста́вникѡвъ и҆ воспита́телей ю҆́ношества незри́мый совѣ́тниче. Ра́дꙋйсѧ, ни́щихъ и҆ ѹ҆бо́гихъ благосе́рдый попечи́телю: радꙋйсѧ, си́рыхъ и҆ стра́ждꙋщихъ бл҃гоꙋтро́бный покрови́телю.

<red>Р</red>а́дꙋйсѧ, ѻ҆́ч҃е сі́мѡне, приле́жный ѡ҆ на́съ къ бг҃ꙋ мл҃твенниче.
