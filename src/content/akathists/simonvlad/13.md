---
title: "Конда́къ з҃"
navigation:
  key: akathists-simonvlad-13
  title: "Конда́къ з҃"
  parent: akathists-simonvlad
  order: 13
type: "akathist"
---

## Конда́къ з҃:

<red>Х</red>отѧ́й всѣ̑мъ человѣ́кѡмъ сп҃сти́сѧ и҆ въ ра́зꙋмъ и҆́стины прїитѝ, многоми́лостивый и҆ долготерпѣли́вый гдⷭ҇ь дарова́ на́мъ во ѡ҆сщ҃е́нїе, защище́нїе и҆ ѿра́дꙋ честны̑ѧ и҆ многоцѣлє́бныѧ мо́щи твоѧ̑, ст҃и́телю ѻ҆́ч҃е сі́мѡне: въ ни́хже съ вѣ́рою и҆ любо́вїю прїе́млюще стра́жа на́мъ неѿстꙋ́пна, бл҃года́рственнѡ вопїе́мъ си́це бл҃говоли́вшемꙋ ѡ҆ на́съ гдⷭ҇ꙋ: <red>А҆</red>ллилꙋ́їа.
