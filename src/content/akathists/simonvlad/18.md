---
title: "І҆́косъ ѳ҃"
navigation:
  key: akathists-simonvlad-18
  title: "І҆́косъ ѳ҃"
  parent: akathists-simonvlad
  order: 18
type: "akathist"
---

## І҆́косъ ѳ҃:

<red>В</red>иті̑йскаѧ многовѣща̑нїѧ и҆ риторскꙋю хи́трость ѿве́ргше, и҆́скреннимъ то́чїю се́рдцемъ въ пѣ́снехъ дꙋхо́вныхъ велича́емъ тѧ̀, застꙋ́пника на́шего, ст҃и́телю хрⷭ҇то́въ ѻ҆́ч҃е сі́мѡне: хва́лимъ бг҃оꙋго́дное житїѐ твоѐ, торжествꙋ́емъ сла́вꙋ твою̀, и҆ покланѧ́ющесѧ честны̑мъ моще́мъ твои̑мъ, ѹ҆ми́льнѡ глаго́лемъ:

<red>Р</red>а́дꙋйсѧ, нбⷭ҇нагѡ а҆рхїере́а і҆ера́рше ст҃ѣ́йшїй: радꙋйсѧ, дх҃а ст҃а́гѡ ѻ҆рга́не преизѧ́щнѣйшїй. Ра́дꙋйсѧ, ꙗ҆́кѡ а҆́гг҃льский ѡ҆́бразъ воспрїи́мь, а҆́гг҃льски на землѝ пожи́лъ є҆сѝ: радꙋйсѧ, ꙗ҆́кѡ ст҃и́тельскимъ са́номъ ѡ҆блече́нъ, нбⷭ҇ною ст҃ы́нею просїѧ́лъ є҆сѝ. Ра́дꙋйсѧ, ꙗ҆́кѡ во и҆́ночествѣ и҆ а҆рхїпа́стырствѣ сꙋгꙋ́бо хрⷭ҇тꙋ̀ гдⷭ҇ꙋ послꙋжи́лъ є҆сѝ: радꙋйсѧ, ꙗ҆́кѡ за сꙋгꙋ̑быѧ по́двиги твоѧ̑ сꙋгꙋ́бый вѣне́цъ ѿ негѡ̀ воспрїѧ́лъ є҆сѝ. Ра́дꙋйсѧ, и҆́стинный хрⷭ҇то́въ послѣ́дователю, не прельсти́выйсѧ сла́вою мі́ра сегѡ̀: радꙋйсѧ, бл҃гі́й и҆ вѣ́рный ра́бе, вше́дый въ ра́дость гдⷭ҇а твоегѡ̀.

<red>Р</red>а́дꙋйсѧ, ѻ҆́ч҃е сі́мѡне, приле́жный ѡ҆ на́съ къ бг҃ꙋ мл҃твенниче.
