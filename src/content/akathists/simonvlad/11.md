---
title: "Конда́къ ѕ҃"
navigation:
  key: akathists-simonvlad-11
  title: "Конда́къ ѕ҃"
  parent: akathists-simonvlad
  order: 11
type: "akathist"
---

## Конда́къ ѕ҃:

<red>П</red>ро́повѣдь єѵⷢ҇лскꙋю, ꙗ҆́кѡ смирѧ́ѧй себѐ вознесе́тсѧ, всѣ́мъ се́рдцемъ и҆ все́ю мы́слїю твое́ю воспрїѧ́лъ є҆сѝ, досточꙋ́дне ѻ҆́ч҃е: тѣ́мже а҆́ще и҆ досто́йнѣ ѡ҆де́ждою ст҃и́тельства ѡ҆дѣ́ѧлсѧ є҆сѝ, ѻ҆ба́че те́мъ не возносѧсѧ, смиреномꙋ́дреннѡ жела́лъ є҆сѝ, лꙋ́чше тебѣ̀ є҆ди́нъ де́нь а҆́ки сме́тїю въ домꙋ̀ та́мѡ бж҃їѧ ма́тере примета́тисѧ, не́жели ты́сѧщꙋ лѣ́тъ сла́вимꙋ бы́ти на престо́лѣ. Ѽ всебл҃же́нне, и҆спросѝ и҆ на́мъ ѹ҆ щедрода́вца гдⷭ҇а достолюбезнꙋю добродѣ́тель нищеты̀ дꙋхо́вныѧ, да не высо́каѧ ѡ҆ себѣ̀ мꙋ́дрствꙋюще, но смире́нными ведꙋ́щесѧ, бл҃гопрїѧ́тнѡ вопїе́мъ бг҃ꙋ: <red>А҆</red>ллилꙋ́їа.
