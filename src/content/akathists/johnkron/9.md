---
title: "Конда́къ є҃"
navigation:
  key: akathists-johnkron-9
  title: "Конда́къ є҃"
  parent: akathists-johnkron
  order: 9
type: "akathist"
---

## Конда́къ є҃:

<red>Ѕ</red>вѣзда̀ многосвѣ́тлаѧ землѝ рѡссі́йскїѧ, мра́къ грѣхо́вный просвѣща́ющаѧ, ꙗ҆ви́лсѧ є҆сѝ, сщ҃енне і҆ѡа́нне. тѣмже и҆ ны́нѣ пода́ждь просвѣще́нїе сынѡ́мъ рѡссїйскимъ, тмо́ю заблꙋжде́нїѧ ѡ҆б̾ѧ̑тымъ и҆ въ вла́сть нечести́выхъ преда́вшимсѧ, да позна́ютъ свое ѡ҆каѧ́нство, и҆ ѡ҆брати́вшесѧ ко гдⷭ҇ꙋ, въ покаѧ́нїи возопїю́тъ є҆мꙋ̀: <red>А҆</red>ллилꙋ́їа.
