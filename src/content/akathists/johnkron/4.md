---
title: "І҆́косъ в҃"
navigation:
  key: akathists-johnkron-4
  title: "І҆́косъ в҃"
  parent: akathists-johnkron
  order: 4
type: "akathist"
---

## І҆́косъ в҃:

<red>Р</red>а́зꙋмъ тво́й и҆з̾мла́да въ и҆зꙋче́нїе сщ҃е́нныхъ и҆ ѻ҆те́ческихъ писа́нїй ѹ҆глꙋби́въ, і҆ѡа́нне, и҆з̾ ни́хъ воспрїѧ́лъ є҆сѝ ѡ҆би́льнѡ во́дꙋ жи́вꙋ, ѿ и҆сто́чника ст҃а́гѡ дх҃а проистека́ющꙋю. тѣ́мже мо́лимъ тѧ̀: ѹ҆молѝ бл҃гаго дх҃а, да сподо́битъ прича́стники бы́ти сеѧ̀ живи́тельныѧ стрꙋѝ и҆ на́съ, взыва́ющихъ тѝ си́це:

<red>Р</red>а́дꙋйсѧ, ѿ младе́нства чи́ста себѐ ѿ страсте́й соблюды́й: ра́дꙋйсѧ, бл҃года́ть ст҃а́гѡ креще́нїѧ цѣ́лꙋ и҆ невреди́мꙋ сохрани́вый. Ра́дꙋйсѧ, чте́нїе бж҃ественныхъ писа́нїй ѹ҆се́рднѡ возлюби́вый: ра́дꙋйсѧ, сокрове́нньій въ ни́хъ смы́слъ пра́вѡ и҆ до́брѣ ѹ҆разꙋмѣ́вый. Ра́дꙋйсѧ, во ѹ҆че́нїи кни́жнѣмъ прилѣжа́нїе примѣ́рное показа́вый: ра́дꙋйсѧ, въ любомꙋ́дрїи є҆сте́ственнѣмъ и҆ дꙋхо́внѣмъ сла́внѡ преꙋспѣ́вый. Ра́дꙋйсѧ, любомꙋ́дрїемъ твои́мъ мі́ра пре́лєсти ско́рѡ распозна́вый: ра́дꙋйсѧ, тѣ́хъ сѣ́тей, ꙗ҆́кѡ ѻ҆ре́лъ высокопа́рный мꙋ́дрѣ и҆збѣжа́выи҆. Ра́дꙋйсѧ, сѣ́верныѧ рѡссі́йскїѧ страны̀ чꙋ́дное и҆ свѣ́тлое воспита́нїе: ра́дꙋйсѧ, мра́ка грѣ́хо́внагѡ въ лю́дехъ разгна́нїе. Ра́дꙋйсѧ, всѣ́мъ притека́ющымъ къ тебѣ̀ ско́рое вспоможе́нїе подава́ѧй: ра́дꙋйсѧ, многомо́щное на́мъ пред̾ бг҃омъ застꙋпле́нїе ꙗ҆влѧ́ѧй.

<red>Р</red>а́дꙋйсѧ, іѡа́нне, но́вый рѡссійскїй свѣти́льниче, и҆ те́плый ѡ҆ на́съ къ бг҃ꙋ мл҃твенниче.
