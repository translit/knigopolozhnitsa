---
title: "І҆́косъ з҃"
navigation:
  key: akathists-johnkron-14
  title: "І҆́косъ з҃"
  parent: akathists-johnkron
  order: 14
type: "akathist"
---

## І҆́косъ з҃:

<red>Н</red>ѡ̀ва зиа́мєнїѧ гнѣ́ва бж҃їѧ постиго́ша на́съ, занѐ не восхотѣ́хомъ внѧ́ти бг҃одꙋхновє́ннымъ твои̑мъ гл҃го́лѡмъ: держа́ва бо рѡссі́йскаѧ паде́сѧ и҆ лю̑тымъ безбо́жникѡмъ во вла́сть предаде́сѧ, и҆́же чєстны́ѧ ѡ҆би́тєли и҆́ночєскїѧ разори́ша, ст҃ы́ѧ хра́мы ѡ҆скверни́ша, и҆ мно́жество дꙋхо́внагѡ и мїрска́гѡ чи́на мꙋ́ченичестѣй сме́рти преда́ша. Тѣ́мже и҆з̾ глꙋбины̀ дꙋшѝ покаѧ́нїе гдⷭ҇ꙋ прино́симъ, и҆ къ твое́й мл҃твѣ прибѣга́емъ, да проще́нїе грѣхѡ̀въ на́шихъ и҆ ми́лости бж҃їей сподо́бимсѧ. тебѣ же, ꙗ҆́кѡ предста́телю на́шемꙋ, ѹ҆ми́льнѡ глаго́лемъ:

<red>Р</red>а́дꙋйсѧ, покаѧ́нїѧ велегла́сный проповѣ́дниче: ра́дꙋйсѧ, грѧдꙋ́щагѡ гнѣ́ва бж҃їѧ на лю́ди согрѣши́вшыѧ нело́жный провозвѣ́стниче. Ра́дꙋйсѧ, нече́стїѧ людска́гѡ громогла́сный ѡ҆бличи́телю: ра́дꙋйсѧ, ѡ҆ и҆справле́нїи тѣ́хъ ре́вностный рачи́телю. Ра́дꙋйсѧ, ца́рства правосла́вно-рѡссі́йскагѡ при животѣ̀ твое́мъ крѣ́пкїй ѡпло́тъ бы́вый: ра́дꙋйсѧ, ѿ крамо́лъ во дни̑ ѻ҆́ны тоѐ сохрани́вый. Ра́дꙋйсѧ, госꙋда́рей бл҃гочести́выхъ при́сный мл҃твенниче и҆ спобо́рниче: ра́дꙋйсѧ, мꙋ́дрьій тѣ́хъ наста́вниче и҆ ѡ҆храни́телю. Ра́дꙋйсѧ, ѡ҆ вла́сти ца́рстѣй, ꙗ҆́кѡ бг҃оꙋста́вленной, мнѡ́гаѧ словеса̀ провѣща́вый: ра́дꙋйсѧ, къ послꙋша́нїю и҆ вѣ́рности зако́нной вла́сти то́й лю́ди тщали́вѡ приводи́вьій. Ра́дꙋйсѧ, мл҃твами твои́ми престо́лы царе́й бл҃гочести́выхъ ѡ҆гражда́ѧй: ра́дꙋйсѧ, сꙋды̀ пра̑вы въ лю́дехъ твори́ти тѣ́хъ поꙋча́ѧй.

<red>Р</red>а́дꙋйсѧ, іѡа́нне, но́вый рѡссі́йскїй свѣти́льниче, и҆ те́плый ѡ҆ на́съ къ бг҃ꙋ мл҃твенниче.
