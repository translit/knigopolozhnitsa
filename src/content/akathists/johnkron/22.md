---
title: "І҆́косъ а҃і"
navigation:
  key: akathists-johnkron-22
  title: "І҆́косъ а҃і"
  parent: akathists-johnkron
  order: 22
type: "akathist"
---

## І҆́косъ а҃і:

<red>С</red>вѣти́льника свѣ́тла и́ прозорли́вца ди́вна тѧ̀ гдⷭ҇ь во дне́хъ на́шихъ, провозвѣсти́вша грѧдꙋ́щїй гнѣ́въ є҆гѡ̀ на црⷭ҇тво рѡссі́йское, занѐ не пока́ѧхомсѧ, про́повѣдїю твое́ю. тѣ́мже, ꙗ҆́кѡ прⷪ҇ро́ка бж҃їѧ и҆ провозвѣ́стника тогѡ̀ сꙋде́бъ, ѹ҆блажа́емъ тѧ̀ и҆ въ покаѧ́нїи взыва́емъ:

<red>Р</red>а́дꙋйсѧ, прови́дче ди́вный: ра́дꙋйсѧ, бꙋ́дꙋщихъ собы́тїй предсказа́телю нело́жный. Ра́дꙋйсѧ, дрє́внимъ покаѧ́нїѧ проповѣ́дникѡмъ ра́вный: ра́дꙋйсѧ, грѧдꙋ́щагѡ гнѣ́ва бж҃їѧ на нераска̑ѧнныѧ грѣ́шники возвести́тилю. Ра́дꙋйсѧ, покаѧ́нїѧ сладкогла́сный глаша́таю: ра́дꙋйсѧ, смѧте́нныхъ серде́цъ ѹ҆мири́телю. Ра́дꙋйсѧ, многомо́щный на́шъ пред̾ бг҃омъ хода́таю: ра́дꙋйсѧ, бл҃гонаде́жный на́шъ пред̾ ни́мъ предста́телю. Ра́дꙋйсѧ, до́брый слове́сныхъ ѻ҆ве́цъ па́стырю, мно́жество заблꙋ́ждшыхъ дꙋ́шъ взыска́вый: ра́дꙋйсѧ, ѿ ѹ҆́зъ темни́чныхъ и҆ сме́рти мно́гихъ свободи́вый.

<red>Р</red>а́дꙋйсѧ, іѡа́нне, но́вый рѡссі́йскїй свѣти́льниче, и҆ теплый ѡ҆ на́съ къ бг҃ꙋ мл҃твенниче.
