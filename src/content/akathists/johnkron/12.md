---
title: "І҆́косъ ѕ҃"
navigation:
  key: akathists-johnkron-12
  title: "І҆́косъ ѕ҃"
  parent: akathists-johnkron
  order: 12
type: "akathist"
---

## І҆́косъ ѕ҃:

<red>В</red>озсїѧ́вый ѿ дв҃ы хрⷭ҇то́съ бг҃ъ на́шъ, и҆ тмꙋ̀ ідѡлобѣ́сїѧ свѣ́томъ є҆ѵⷢ҇лїа разгна́вый, ꙗ҆ви́ тѧ, ѻ҆́ч҃е і҆ѡа́нне, вѣ́рна и҆ ре́вностна проповѣ́дника своеѧ̀ и́стины, клевре́ты лꙋка́вагѡ и҆звраща́емыѧ. тѣ́мже, ꙗ҆́кѡ и҆мѣ́ѧй дерзнове́нїе ко гдⷭ҇ꙋ, и҆зба́ви ѿ тѣ́хъ ѕло́бы и҆ кова́рства всѣ́хъ воспѣва́ющихъ тѝ такова̑ѧ:

<red>Р</red>а́дꙋйсѧ, слꙋжи́телю хрⷭ҇то́въ и҆зрѧ́дный: ра́дꙋйсѧ, во їере́ехъ ѹ҆го́дниче тогѡ̀ преизѧ́щный. Ра́дꙋйсѧ, ꙗ҆́кѡ бы́лъ є҆сѝ домꙋ̀ бж҃їѧ стра́жъ неꙋсы́пный: ра́дꙋйсѧ, ꙗ҆́кѡ пасѡ́мымъ твои́мъ бы́лъ є҆сѝ ѿ та́тей дꙋхо́вный храни́тель. Ра́дꙋйсѧ, ѿ любвѐ мїрскі́ѧ къ любвѝ хрⷭ҇то́вѣ подви́гнꙋвый: ра́дꙋйсѧ, вѣща́нми твои́ми любо́вь бж҃їю къ человѣ́кѡмъ, въ и҆скꙋпле́нїи и҆ промышле́нїи на́мъ ꙗ҆вле́ннꙋю, и҆зѧви́выи҆. Ра́дꙋйсѧ, дѣ́йствїе дх҃а бж҃їѧ на сердца̀ человѣ́чєскаѧ ѹ҆добопости́жнѡ сказа́вый: ра́дꙋйсѧ, та́йнꙋ мл҃твеннагѡ съ бг҃омъ собесѣ́дованїѧ ꙗ҆́вѣ ѹ҆каза́вый. Ра́дꙋйсѧ, цѣломꙋ́дрїе въ зако́нномъ сꙋпрꙋ́жествѣ твое́мъ чꙋде́снѡ сохрани́вый: ра́дꙋйсѧ, мнѡ́гаѧ ча̑да дꙋхѡ́внаѧ покаѧ́нїемъ породи́вый. Ра́дꙋйсѧ, въ сердца́хъ вѣ́рныхъ бл҃гꙋ́ю па́мѧть по себѣ̀ ѡ҆ста́вивый: ра́дꙋйсѧ, ꙗ҆́кѡ па́мѧть сїѧ̀, ꙗ҆́кѡ пра́ведника, иезабве́нна пребꙋ́детъ во вѣ́ки.

<red>Р</red>а́дꙋйсѧ, іѡа́нне, но́вьій рѡссійскїй свѣ́ти́льннче, и҆ те́плый ѡ̀ иа́съ къ бг҃ꙋ мл҃твеиииче.
