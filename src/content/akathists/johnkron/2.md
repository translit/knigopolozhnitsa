---
title: "І҆́косъ а҃"
navigation:
  key: akathists-johnkron-2
  title: "І҆́косъ а҃"
  parent: akathists-johnkron
  order: 2
type: "akathist"
---

## І҆́косъ а҃:

<red>А҆́</red>гг҃ла храни́телѧ своегѡ̀, є҆щѐ шестолѣ́тенъ сы́й, въ свѣ́тлости неизрече́ннѣй ꙗ҆́вѣ ѹ҆зрѣ́лъ є҆сѝ, і҆ѡа́нне, и҆́же и҆ речѐ тебѣ̀, ꙗ҆́кѡ по повелѣ́нїю гдⷭ҇ню всегда̀ неви́димѡ соприсꙋ́тствꙋетъ и҆ храни́тъ тѧ̀ ѿ всѣ́хъ ѕѡ́лъ. Тѣ́мже ѿ ю҆́ности и҆збра́нника бж҃їѧ тѧ̀ вѣ́дꙋще, взыва́емъ си́це:

<red>Р</red>а́дꙋйсѧ, ѿ младе́нства по пред̾ꙋвѣ́дѣнїю бг҃омъ и҆збра́нный: ра́дꙋйсѧ, ѿ ю҆́ности въ слꙋже́нїе є҆мꙋ̀ тогѡ̀ бл҃года́тїю призва́нный. Ра́дꙋйсѧ, а҆́гг҃ла храни́телѧ твоегѡ̀ и҆з̾ дѣ́тства до́брыми нра́вы весели́вый: ра́дꙋйсѧ, николи́же того̀ чи́мъ ѡ҆печа́ливый. Ра́дꙋйсѧ, ꙗ҆́кѡ незри́мый храни́тель тво́й ꙗ҆́вѣ тебѣ̀ ꙗ҆ви́сѧ: ра́дꙋйсѧ, ꙗ҆́кѡ то́й всегда̀ храни́ти тѧ ѡ҆бѣща́сѧ. Ра́дꙋйсѧ, бл҃гочести́выхъ роди́телей ча́до возлю́бленное: ра́дꙋйсѧ, тѣ́ми и҆з̾дѣ́тска въ стра́сѣ бж҃їемъ воспита́нный. Ра́дꙋйсѧ, воздержа́нїю ѿ ю҆́ности себѐ ѡ҆бꙋчи́вый: ра́дꙋйсѧ, во ѹ҆бо́жествѣ и҆ нищетѣ̀ млады̑ѧ дни̑ своѧ̑ препроводи́вый. Ра́дꙋйсѧ, ꙗ҆́кѡ бл҃гонра́вїѧ твоегѡ̀ ра́ди бл҃года́ть бж҃їѧ ꙗ҆́вѣ на тебѣ̀ почива́ше: ра́дꙋйсѧ, ꙗ҆́кѡ та̀ лицѐ твоѐ всегда̀ бл҃гоꙋмиле́ннѡ творѧ́ше.

<red>Р</red>а́дꙋйсѧ, і҆ѡа́нне, но́вый рѡссі́йскїй свѣти́льниче, и҆ те́плый ѡ҆ на́съ къ бг҃ꙋ мл҃твенниче.
