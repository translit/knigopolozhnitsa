---
title: "І҆́косъ г҃"
navigation:
  key: akathists-johnkron-6
  title: "І҆́косъ г҃"
  parent: akathists-johnkron
  order: 6
type: "akathist"
---

## І҆́косъ г҃:

<red>И҆</red>мѣ́ѧ любо́вь бж҃е́ственнꙋю въ се́рдцѣ свое́мъ, мꙋ́дре і҆ѡа́нне, и҆ ѹ҆ста́вы воздержа́нїѧ стро́гѡ соблюда́ѧ, ѹ҆до́бь побора́лъ є҆сѝ страсте́й двиза̑нїѧ, николи́же тѣ́ми запѧ́тъ бы́въ. тѣ́мже, ꙗ҆́кѡ мꙋ́жъ си́ленъ, и҆зше́лъ є҆сѝ на дѣ́ланїе ни́вы гдⷭ҇ни: сло́вомъ, а҆́ки ра́ломъ, разрыхлѧ́ѧ ѿвердѣ́вшаѧ и҆ ѡ҆ледєнѣ́вшаѧ сердца̀ человѣ́чєскаѧ, согрѣва́ѧ та мл҃твой и҆ теплото́ю любвѐ твоеѧ̀, и҆ насѣва́ѧ въ ни́хъ сѣмена̀ и҆́скреннѧгѡ покаѧ́нїѧ и҆ живы́ѧ вѣ́ры. сегѡ̀ ра́ди восписꙋ́емъ тѝ похвалы̀ такѡвы́ѧ:

<red>Р</red>а́дꙋйсѧ, и҆збра́нный сосꙋ́де бж҃їѧ бл҃года́ти: ра́дꙋйсѧ, дарѡ́въ нбⷭ҇ныхъ вмѣ́сти́лище. Ра́дꙋйсѧ, всѣ́мъ се́рдцемъ и҆ всѣ́мъ помышле́нїемъ твои́мъ бг҃а возлюби́вый: ра́дꙋйсѧ, сегѡ̀ ра́ди и҆ ча̑да твоѧ̑ дꙋхѡ́внаѧ и҆́скреннѣ того̀ люби́ти наꙋчи́вый. Ра́дꙋйсѧ, за́пѡвѣдн бж҃їѧ и҆ ѹ҆ста́вы цр҃кве ѡ̀ постѣ́хъ ѡ҆па́снѡ храни́вый: ра́дꙋйсѧ, любо́вь твою̀ къ бг҃ꙋ и҆ бли́жнимъ дѣ́ѧ́нми и҆ ѹ҆че́нми твои́ми проѧви́вый. Ра́дꙋйсѧ, ѿ ю҆́ности над̾ страстьмѝ воцари́выйсѧ: ра́дꙋйсѧ, сла́венъ побѣди́тель над тѣ́ми ꙗ҆ви́выйсѧ. Ра́дꙋйсѧ, въ мі́рѣ пожи́вый премі́рнѡ: ра́дꙋйсѧ, на землѝ мꙋ́дрствовавый небе́снѡ. Ра́дꙋйсѧ, ца́рства правосла́вно-рѡссі́йскагѡ сто́лпе непоколеби́мый: ра́дꙋйсѧ, правосла́вїѧ и҆ до́брыхъ ѡ҆бы́чаєвъ блюсти́телю непозы́блемый.

<red>Р</red>а́дꙋйсѧ, і҆ѡа́нне, но́вый рѡссійскїй свѣти́льниче, и҆ те́плый ѡ҆ на́съ къ бг҃ꙋ мл҃твенниче.
