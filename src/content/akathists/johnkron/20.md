---
title: "І҆́косъ і҃"
navigation:
  key: akathists-johnkron-20
  title: "І҆́косъ і҃"
  parent: akathists-johnkron
  order: 20
type: "akathist"
---

## І҆́косъ і҃:

<red>Ц</red>р҃ѧ̀ нбⷭ҇снагѡ всеꙋсе́рдный сщ҃еннослꙋжи́тель бы́въ, ѡ҆ бл҃годе́нствїи земна́гѡ ѻ҆те́чества твоегѡ̀ ревнова́лъ є҆сѝ, правомꙋ́дреннѡ поꙋча́ѧ є҆́же воздава́тн бж҃їе бг҃ови и҆ ке́сареви ке́сарево. сегѡ̀ ра́ди восхвалѧ́емъ тѧ̀ си́це:

<red>Р</red>а́дꙋйсѧ, ра́бе бж҃їй, благі́й и҆ вѣ́рный: ра́дꙋйсѧ, слꙋжи́телю тогѡ̀ ѹ҆се́рдный. Ра́дꙋйсѧ, всѧ̑ повелѣ̑ннаѧ ѿ гдⷭ҇а тщали́вѡ твори́вый: ра́дꙋйсѧ, за́повѣдей є҆гѡ̀ и҆скꙋ́сный дѣ́латель бы́вый. Ра́дꙋйсѧ, ѡ҆ вездѣсꙋ́щїи бж҃їи всегда̀ помышлѧ́вый: ра́дꙋйсѧ, ѹ҆́мнымъ ѻ҆чесє҆́мъ свои́мъ того̀ вы́нꙋ представлѧ́вый. Ра́дꙋйсѧ, бл҃гочести́выхъ царе́й ѻ҆ч҃ества твоегѡ̀, ꙗ҆́кѡ слꙋ́гъ бж҃їихъ почита́вый: ра́дꙋйсѧ, сло́вомъ твои́мъ и҆ мл҃твами въ трꙋ́днѣмъ по́двизѣ ѹ҆правле́нїѧ и҆̀мъ помога́вый. Ра́дꙋйсѧ, къ попече́нїю ѡ҆ бла́гихъ цр҃кве и҆ наро́да тѣ́хъ подвиза́вый: ра́дꙋйсѧ, ѿ крамо́лъ и҆ мѧте́жей и҆̀хъ ѡ҆берега́вый. Ра́дꙋйсѧ, и҆ ны́нѣ ѡ҆ землѝ рѡссі́йстѣй и҆ ѡ҆ всѣ́хъ ца́рствѣхъ правосла́вныхъ бг҃а ѹ҆молѧ́ѧй: ра́дꙋйсѧ, ꙗ҆́кѡ предста́тель є҆сѝ всѣ́хъ на тѧ̀ надѣ́ющихсѧ.

<red>Р</red>а́дꙋйсѧ, і҆ѡа́нне, но́вьій рѡссі́йскїй свѣти́льниче, и҆ те́плый ѡ҆ на́съ къ бг҃ꙋ мл҃твенниче.
