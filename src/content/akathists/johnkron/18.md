---
title: "І҆́косъ ѳ҃"
navigation:
  key: akathists-johnkron-18
  title: "І҆́косъ ѳ҃"
  parent: akathists-johnkron
  order: 18
type: "akathist"
---

## І҆́косъ ѳ҃:

<red>В</red>иті̑и нечести́вїи и҆ сꙋемꙋ́дреннїи и҆ вѣ́ры хꙋли́телїе тобо́ю ꙗ҆́вѣ посра́млени бы́ша во ѕлоче́стїи свое́мъ, правосла́внїи же въ вѣ́рѣ ѹ҆тверди́шасѧ, бг҃овѣща́нными твои́ми глаго́льі наставлѧ́еми. тѣ́мже восхвалѧ́юще тѧ̀, взыва́емъ си́це:

<red>Р</red>а́дꙋйсѧ, цѣвни́це, бг҃овѣща́ннаѧ: ра́дꙋйсѧ, гꙋ́сли дх҃а сладкозвꙋ́чныѧ. Ра́дꙋйсѧ, словесы̀ и҆ писа́ньми твои́ми до́гматы вѣ́ры ѹ҆ѧсни́вый: ра́дꙋйсѧ, вѣща́ньми твои́ми вѣ́рныхъ смы́слы въ правосла́вїи ѹ҆тверди́вый. Ра́дꙋйсѧ, мно́гихъ коле́блющихсѧ въ и҆́стиннѣй вѣ́ре ѹ҆тверди́вый: ра́дꙋйсѧ, гордели́ваго въ сꙋемꙋ́дрїи хꙋли́телѧ та́инствъ цр҃кве хрⷭ҇то́вы небоѧ́зненнѡ ѡ҆бличи́вый. Ра́дꙋйсѧ, ꙗ҆́ко тобо́ю полкѝ бг҃обо́рцєвъ побѣжде́ни бы́ша: ра́дꙋйсѧ, ꙗ҆́кѡ со́нмы пасо́мыхъ твои́мъ па́стырскимъ раче́нїемъ црⷭ҇твїе нбⷭ҇ное ѹ҆лꙋчи́ша. Ра́дꙋйсѧ, ра́зꙋма бжⷭ҇твенногѡ мꙋ́дрый и҆зѧви́телю: ра́дꙋйсѧ, та́инствъ цр҃ко́вныхъ бл҃гоговѣ́йный соверши́телю. Ра́дꙋйсѧ, бл҃гонаде́жный на́шъ въ црⷭ҇твїе нбⷭ҇ное рꙋководи́телю: ра́дꙋйсѧ, пꙋтѝ сп҃си́тельнагѡ на́шъ и҆́стинный ѹ҆чи́телю.

<red>Р</red>а́дꙋйсѧ, і҆ѡа́нне, новый рѡссі́йскїй свѣти́льниче, и҆ те́плыи҆ ѡ҆ на́съ къ бг҃ꙋ мл҃твенниче.
