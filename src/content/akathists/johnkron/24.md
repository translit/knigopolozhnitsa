---
title: "І҆́косъ в҃і"
navigation:
  key: akathists-johnkron-24
  title: "І҆́косъ в҃і"
  parent: akathists-johnkron
  order: 24
type: "akathist"
---

## І҆́косъ в҃і:

<red>П</red>ою́ще бг҃оꙋго́дное твоѐ ѿ ю҆́ности житїѐ, и҆ дх҃о́вное ѿ си́лы въ си́лꙋ восхожде́нїе, ѹ҆блажа́емъ пра́веднꙋю твою кончи́нꙋ и҆ сла́вное погребе́нїе бл҃года́тныхъ твои́хъ моще́й, вѣ́чный поко́й ѡ҆брѣ́тшихъ въ созда́ннѣй тобо́ю дѣви́чей ѡ҆би́тели. вѣ́- рꙋемъ же, ꙗ҆́кѡ и҆ ст҃а́ѧ дꙋша̀ твоѧ̀ ѹ҆поко́исѧ въ пресвѣ́тлыхъ ра́и҆скихъ селенїихъ, ꙗ҆́же наслѣ́довати помозѝ и҆ на́мъ возглаша́ющымъ тѝ похвалы̀ сицєвы́ѧ:

<red>Р</red>а́дꙋйсѧ, тече́нїе вре́менныѧ жи́зни ра́внѡ и҆ бг҃оꙋго́днѡ сконча́вый: ра́дꙋйсѧ, вѣ́рꙋ пра́вꙋю непоро́чнꙋ сохрани́вый. Ра́дꙋйсѧ, ми́рною хрїстїа́нскою кончи́ною пра́ведность твою̀ и҆звѣсти́вый: ра́дꙋйсѧ, поко́й вѣ́чный на нб҃сѝ со ст҃ы́ми полꙋчи́вый. Ра́дꙋйсѧ, ра́дости пра́ведныхъ во ѡ҆би́телехъ ра́йскихъ причасти́выйсѧ: ра́дꙋйсѧ, со мно́жествомъ дꙋ́шъ, тобо́ю сп҃се́нїе ѹ҆лꙋчи́вшихъ, бл҃же́нства вѣ́чнаго сподо́бивыйсѧ. Ра́дꙋйсѧ, съ ца́рственными новомꙋ́ченики цр҃тво нб҃ное наслѣ́дивый: ра́дꙋйсѧ, съ ни́ми цр҃ю сла́вьі предстоѧ́й и҆ ѡ҆ и҆збавле́нїй ѻ҆те́чества на́шегѡ ѿ безбо́жньіхъ вра́гъ мѡли́твы возносѧ́й. Ра́дꙋйсѧ, вели́кїй правосла́вїѧ побо́рниче: ра́дꙋйсѧ, непреѡдоли́мый бл҃гочестїѧ защи́тниче. Ра́дꙋйсѧ, со́нными ꙗ҆вле́ньми пресла́внѡ чꙋдотворѧ́й: ра́дꙋйсѧ, и҆носла́вныѧ ко правосла́вїю приводѧ́й.

<rubric>Ра́дꙋ́йсѧ, і҆ѡа́нне, но́вьій рѡссі́йскїй свѣти́льниче, и҆ те́плый ѡ҆ на́съ къ бгꙋ мл҃твенниче.</rubric>
