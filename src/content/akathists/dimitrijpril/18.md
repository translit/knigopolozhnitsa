---
title: "І҆́косъ ѳ҃"
navigation:
  key: akathists-dimitrijpril-18
  title: "І҆́косъ ѳ҃"
  parent: akathists-dimitrijpril
  order: 18
type: "akathist"
---

## І҆́косъ ѳ҃:

<red>дⷭ҇</red>иті́й человѣ́ческихъ бл̑гословесие не довлѣ́етъ къ досто́йномꙋ прославле́нїю мно́гихъ по́двигѡвъ твои́хъ, прпⷣбне ѻ҆́ч҃е на́шъ дими́трїе, и҆́миже житїѐ твоѐ ст҃о́е ꙗ҆́кѡ цвѣта́ми бл҃гоꙋкраша́етсѧ и҆ дꙋхо́внѡ бл҃гоꙋха́етъ: ѿ ра́ннїѧ бо ю҆́ности твоеѧ̀ и҆ до ста́рости масти́тыѧ неѡсла́бнѡ бг҃ꙋ бл҃гоꙋгождалъ є҆сѝ и҆ во́лю є҆гѡ̀ ст҃ꙋ́ю при́снѡ твори́лъ є҆сѝ, чесѡ̀ ра́ди кончи́нꙋ пра́веднꙋю ꙗ҆́кѡ вѣне́цъ по́двигѡмъ твои̑мъ ѿ гдⷭ҇а полꙋчи́лъ є҆сѝ, и҆ бл҃гоꙋха́нїе сла́достное ѿ моще́й твои́хъ а҆́бїе по кончи́нѣ твое́й и҆стечѐ, всю̀ ѡ҆би́тель твою̀ ѡ҆благоꙋха́въ: тѣмже и҆ мы̀, таково́е преставле́нїе твоѐ прославлѧ́юще, зове́мъ тѝ си́це:

<red>Р</red>а́дꙋйсѧ, вели́кїй ѹ҆го́дниче бж҃їй, ѿ землѝ преше́дый къ ѡ҆би́телємъ нбⷭ҇нымъ: ра́дꙋйсѧ, бл҃же́нный наслѣ́дниче црⷭ҇твїѧ хрⷭ҇то́ва, досто́йное возме́здїе полꙋчи́вый по дѣлѡ́мъ твои̑мъ благи̑мъ. Ра́дꙋйсѧ, воздꙋ́хъ ѡ҆благоꙋха́вый восхожде́нїемъ дꙋшѝ твоеѧ̀ ст҃ы́ѧ въ селє́нїѧ гѡ́рнѧѧ: ра́дꙋйсѧ, ѡ҆би́тель твою̀ ѡ҆ст҃и́вый многоцѣле́бными твои́ми моща́ми. Ра́дꙋйсѧ, ꙗ҆́кѡ дꙋша̀ твоѧ̀ въ рꙋцѣ̀ бж҃їей храни́ма є҆́сть навѣ́ки: ра́дꙋйсѧ, ꙗ҆́кѡ про́чее не прико́снетсѧ тебѣ̀ ни ско́рбь, ни болѣ́знь. Ра́дꙋйсѧ, ꙗ҆́кѡ и҆ тѣ́ло твоѐ на землѝ бл҃гоꙋха́нїемъ ди́внымъ просла́висѧ ѿ гдⷭ҇а: ра́дꙋйсѧ, ꙗ҆́кѡ мо́щи твоѧ̑ ст҃ы̑ѧ и҆сцѣлє́нїѧ благода̑тныѧ вѣ̑рнымъ и҆сточа́ютъ. Ра́дꙋйсѧ, ꙗ҆́кѡ моще́й твои́хъ де́моны трепе́щꙋтъ: ра́дꙋйсѧ, ꙗ҆́кѡ прїѧ́лъ є҆сѝ ѿ гдⷭ҇а вла́сть на дꙋ́хи нечи́стыѧ. Ра́дꙋйсѧ, ꙗ҆́кѡ мл҃твами твои́ми сокрꙋша́еши всю̀ и҆́хъ си́лꙋ, а҆́ки паꙋчи́нꙋ: ра́дꙋйсѧ, ꙗ҆́кѡ предста́тельствомъ твои́мъ ѡ҆свобожда́еши человѣ́ки ѿ ѕла́гѡ и҆́хъ наси́лїѧ.

<red>Р</red>а́дꙋйсѧ, дими́трїе, вели́кїй чꙋдотво́рче.
