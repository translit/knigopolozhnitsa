---
title: "Конда́къ і҃"
navigation:
  key: akathists-dimitrijpril-19
  title: "Конда́къ і҃"
  parent: akathists-dimitrijpril
  order: 19
type: "akathist"
---

## Конда́къ і҃:

<red>С</red>п҃са хрⷭ҇та̀ ѹ҆молѧ́еши за гра́дъ тво́й и҆ лю́ди твоѧ̑, прпⷣбне чꙋдотво́рче дими́трїе: сїѐ бо показа́лъ є҆сѝ ꙗ҆́вѣ, во дни̑ ѡ҆бложе́нїѧ ра́тнагѡ во́логды, ꙗ҆́вльсѧ є҆ди́нѣй бл҃гочести́вѣй и҆́нокинѣ съ двѣма свѣ́тлыми бѣлори́зцы ѿ скꙋде́льницы, ѡ҆бходѧ̀ стѣны̑ гра́да и҆ ѹ҆твержда́ѧ и҆̀хъ, да непоколеби́мы пребꙋ́дꙋтъ ѿ нападе́нїѧ вражде́бныѧ ра́ти, ꙗ҆́же вско́рѣ со стꙋдо́мъ ѿстꙋпѝ ѿ гра́да, не возмо́гши є҆гѡ̀ побѣди́ти, лю́ди же волого́дстїи прославлѧ́хꙋ твоѐ застꙋпле́нїе и҆ вопїѧ́хꙋ бг҃ꙋ: <rubric class="inline">А҆ллилꙋїа.</rubric>
