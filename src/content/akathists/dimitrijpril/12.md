---
title: "І҆́косъ ѕ҃"
navigation:
  key: akathists-dimitrijpril-12
  title: "І҆́косъ ѕ҃"
  parent: akathists-dimitrijpril
  order: 12
type: "akathist"
---

## І҆́косъ ѕ҃:

<red>В</red>озсїѧ̀ добродѣ́телей твои́хъ свѣ́тъ ве́лїй во всю̀ странꙋ̀ рѡссі́йскꙋю, прпⷣбне ѻ҆́ч҃е на́шъ дими́трїе, и҆ мно́зи прихожда́хꙋ къ тебѣ̀ и҆здале́ча наслади́тисѧ бг҃одꙋхновенных твои́хъ ѹ҆че́нїй: бы́ша бо ѹ҆ста̀ твоѧ̀ пѡ́лна сла́дкагѡ ѹ҆че́нїѧ дх҃о́внагѡ, ѧзы́къ же тво́й, ꙗ҆́кѡ тро́сть кни́жника скоропи́сца, написова́ше на сердца́хъ человѣ́ческихъ словеса̀ жи́зни вѣ́чныѧ. те́мъ же ꙗ҆́кѡ бл҃гоꙋмиле́ннаго ѹ҆чи́телѧ и҆ къ покаѧ́нїю дѣ́йственнаго возбꙋди́телѧ восхвалѧ́емъ тѧ̀ по достоѧ́нїю си́це:

<red>Р</red>а́дꙋйсѧ, врачꙋ̀ бл҃гоискꙋ́сный недꙋ́гѡвъ дꙋше́вныхъ: ра́дꙋйсѧ, пла́стыремъ слове́съ твои́хъ бг҃одꙋхнове́нныхъ и҆сцѣли́вый ꙗ҆́звы грѣхѡ́вныѧ мно́гихъ. Ра́дꙋйсѧ, возбꙋди́вый къ покаѧ́нїю спѧ́щыѧ сѡ́вѣсти: ра́дꙋйсѧ, ѹмѧгчи́вый ко и҆справле́нїю ѡ҆каменѣ̑лаѧ сердца̀. Ра́дꙋйсѧ, кнѧзе́й и҆ болѧ́ръ до́брый наста́вниче: ра́дꙋйсѧ, и҆́нокѡвъ и҆ мїрѧ́нъ ко сп҃се́нїю вѣ́рный рꙋководи́телю. Ра́дꙋйсѧ, пра́вило вѣ́ры и҆́стинныѧ: ра́дꙋйсѧ, ѡ҆́бразе кро́тости дх҃о́вныѧ. Ра́дꙋйсѧ, пра́вды бж҃їей нелицепрїѧ́тный провозвѣ́стниче: ра́дꙋйсѧ, си́льныхъ мі́ра, ѡ҆ пра́вдѣ неради́вшихъ, небоѧ́зненный ѡ҆бличи́телю. Ра́дꙋйсѧ, ѡ҆би́димыхъ и҆ гони́мыхъ многомо́щный защи́тниче: ра́дꙋйсѧ, вдови́цъ и҆ сирѡ́тъ бл҃госе́рдый покрови́телю.

<red>Р</red>а́дꙋйсѧ, дими́трїе, вели́кїй чꙋдотво́рче.
