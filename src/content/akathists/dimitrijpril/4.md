---
title: "І҆́косъ в҃"
navigation:
  key: akathists-dimitrijpril-4
  title: "І҆́косъ в҃"
  parent: akathists-dimitrijpril
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣщенный стѧжа́въ, ѹ҆разꙋмѣ́лъ є҆сѝ до́брѣ, ѻ҆́ч҃е дими́трїе, ѹ҆казꙋ́емый спаси́телемъ мі́ра пꙋ́ть къ вы́сшемꙋ соверше́нствꙋ дꙋхо́вномꙋ. тѣ́мъ же по сме́рти роди́телей твои́хъ, а҆́бїе кꙋ́плю вре́меннꙋю ѡ҆ста́вилъ є҆сѝ и҆ всѐ бога́тство твоѐ ни́щымъ расточи́лъ є҆сѝ, себѐ ѡ҆блегча́ѧ къ неприкоснове́нномꙋ тече́нїю во слѣ́дъ хрⷭ҇та̀. сегѡ̀ ра́ди ѹ҆блажа́емъ тѧ̀ бг҃охва́леньми таковы́ми:

<red>Р</red>а́дꙋйсѧ, подви́жниче бж҃їй, мі́ра красота́ми не прельсти́выйсѧ: ра́дꙋйсѧ, слꙋго̀ гдⷭ҇ень, во слѣ́дъ влⷣки твоегѡ̀ хрⷭ҇та̀ ра́достнѡ потекі́й. Ра́дꙋйсѧ, нищетꙋ̀ во́льнꙋю хрⷭ҇та̀ ра́ди возлюби́вый: ра́дꙋйсѧ, бога́тство мно́гое ме́ньшымъ бра́тїѧмъ хрⷭ҇тѡ́вымъ разда́вый. Ра́дꙋйсѧ, нищыѧ и҆ ѹ҆бѡ́гїѧ ѿ и҆мѣ́нїѧ твоегѡ̀ ѹ҆довли́вый: ра́дꙋйсѧ, нагі̑ѧ ѡ҆дѣ́вый и҆ гла̑дныѧ напита́вый. Ра́дꙋйсѧ, вдови́цамъ и҆ сирота́мъ ѻ҆те́цъ и҆ бл҃годѣ́тель бы́вый: ра́дꙋйсѧ, наслѣ́дїе роди́телей твои́хъ бг҃оꙋгоднѡ расточи́вый. Ра́дꙋйсѧ, крⷭ҇тъ хрⷭ҇то́въ носи́ти ѹ҆се́рднѡ возжела́вый: ра́дꙋйсѧ, смире́нїе хрⷭ҇то́во въ дꙋ́шꙋ твою̀ насади́вый. Ра́дꙋйсѧ, цѣломꙋ́дрїе дꙋшѝ и҆ тѣла̀ невре́днѡ сохрани́вый: ра́дꙋйсѧ, посто́мъ и҆ воздержа́нїемъ ю҆́ношєскїѧ стра̑сти ѡ҆бꙋзда́вый.

<red>Р</red>а́дꙋйсѧ, дими́трїе, вели́кїй чꙋдотво́рче.
