---
title: "І҆́косъ в҃і"
navigation:
  key: akathists-dimitrijpril-24
  title: "І҆́косъ в҃і"
  parent: akathists-dimitrijpril
  order: 24
type: "akathist"
---

## І҆́косъ в҃і:

<red>П</red>ою́ще мнѡ́гаѧ твоѧ̑ чꙋдеса̀ и҆ ве́лїе сострада́нїе твоѐ къ лю́демъ тѝ срѡ́днимъ, дими́трїе бг҃обл҃женне, бл҃гоꙋмиле́ннѡ про́симъ тѧ̀, нбⷭ҇нагѡ застꙋ́пника на́шего: принесѝ за ны̀ ѹ҆се́рдныѧ мл҃твы твоѧ̑ ко гдⷭ҇ꙋ и҆ и҆спросѝ на́мъ кончи́нꙋ живота̀ бл҃гꙋ́ю и҆ непосты́днꙋю: да по́мощїю твое́ю ст҃о́ю сп҃се́нїе вѣ́чное ѹ҆наслѣ́дꙋемъ и҆ вкꙋ́пѣ съ тобо́ю водвори́мсѧ та́мѡ, и҆дѣ́же присѣща́етъ свѣ́тъ лица̀ бж҃їѧ и҆ весели́тъ всѧ̑ ѿ вѣ́ка пра́ведники. ѡ҆ се́мъ тѧ̀ мо́лимъ и҆ зове́мъ:

<red>Р</red>а́дꙋйсѧ, бл҃говоле́нїемъ прест҃ы́ѧ трⷪ҇цы ѡ҆сѣне́нный: ра́дꙋйсѧ, лицезрѣ́нїѧ прест҃ы́ѧ бцⷣы ѹ҆досто́енный. Ра́дꙋйсѧ, а҆́гг҃льскихъ ликѡ́въ собесѣ́дниче: ра́дꙋйсѧ, всѣ́хъ ст҃ы́хъ при́сный дрꙋ́же. Ра́дꙋйсѧ, а҆́гнцꙋ бж҃їю послѣ́довавый на землѝ: ра́дꙋйсѧ, съ дѣ́вственными ли́ки предстоѧ́й є҆мꙋ̀ на нб҃сѝ. Ра́дꙋйсѧ, со и҆збра́нники бж҃їими покланѧ́ѧйсѧ творцꙋ̀: ра́дꙋйсѧ, дерзнове́нїе мл҃твенное стѧжа́вый къ нбⷭ҇номꙋ ѻ҆ц҃ꙋ̀. Ра́дꙋйсѧ, ѡ҆ не́мъ же ра́дꙋютсѧ и҆ бг҃а сла́вѧтъ человѣ́цы: ра́дꙋйсѧ, є҆гѡ̀ же трепе́щꙋтъ и҆ боѧ́тсѧ дꙋ́си тмы̀. Ра́дꙋйсѧ, дꙋ́шъ и҆ тѣле́съ на́шихъ бл҃года́тное врачева́нїе: ра́дꙋйсѧ, по бз҃ѣ и҆ прест҃ѣй бцⷣѣ крѣ́пкое на́ше ѹ҆пова́нїе.

<red>Р</red>а́дꙋйсѧ, дими́трїе, вели́кїй чꙋдотво́рче.
