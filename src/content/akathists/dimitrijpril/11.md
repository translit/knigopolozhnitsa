---
title: "Конда́къ ѕ҃"
navigation:
  key: akathists-dimitrijpril-11
  title: "Конда́къ ѕ҃"
  parent: akathists-dimitrijpril
  order: 11
type: "akathist"
---

## Конда́къ ѕ҃:

<red>П</red>роповѣ́дника тѧ̀ бл҃гоꙋмиле́ннаго позна́въ, ѻ҆́ч҃е дими́трїе, бл҃говѣ́рный вели́кїй кнѧ́зь дими́трїй ѕѣлѡ̀ тѧ̀ возлюбѝ и҆ ѻ҆ц҃а̀ дх҃о́внаго себѣ̀ сотворѝ, воспрїе́мникомъ же ѿ ст҃а́гѡ креще́нїѧ є҆ди́номꙋ ѿ сынове́й свои́хъ тѧ̀ и҆збра̀, да бꙋ́деши при́сный наста́вникъ и҆ мл҃твенникъ є҆мꙋ̀ со ча́ды; ты́ же прпⷣбїе, не возгорди́лсѧ є҆сѝ толи́кою любо́вїю къ тебѣ̀ вели́кагѡ кнѧ́зѧ рѡссі́йскагѡ, но па́че преꙋспѣва́лъ є҆сѝ во ст҃ѣ́мъ смире́нїи, зовы́й просла́вльшемꙋ тѧ̀ влⷣцѣ бг҃ꙋ: <rubric class="inline">А҆ллилꙋїа.</rubric>
