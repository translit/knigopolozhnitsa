---
title: "Конда́къ а҃і"
navigation:
  key: akathists-andrejfirst-21
  title: "Конда́къ а҃і"
  parent: akathists-andrejfirst
  order: 21
type: "akathist"
---

## Конда́къ а҃і:

<red>Н</red>ерѡ́нъ ке́сарь, ꙗ҆́коже и҆ногда̀ и҆́родъ, гоне́нїе на всѧ̀ вѣ́рныѧ воздви́гнꙋвый, въ ри́мѣ па́ѵла мече́мъ ѹ҆сѣ́кнꙋ, петра̀ же на крⷭ҇тѣ̀ распѧ̀, подо́бнѣ и҆ тебѣ̀ дости́же въ па́трахъ рꙋка̀ мꙋчи́телева, є҆гда̀ вмѣ́стѡ кро́ткагѡ ле́звїѧ сꙋдїю̀ поста́ви є҆геа́та лю́тагѡ, и҆́же не терпѧ́й креще́нїѧ бра́та своегѡ̀, нижѐ и҆сцѣле́нїемъ жены̀ своеѧ̀ ѹ҆мѧгче́нъ бы́въ, въ темни́цꙋ вве́рже тѧ̀ и҆, ꙗ҆́коже верхо́внагѡ петра̀, на а҆пⷭ҇лъ ѡ҆сꙋдѝ. Ты́ же ю҆́зникъ сы́й, въ темни́цѣ мра́чнѣй, ꙗ҆́кѡ во свѣ́тлѣмъ хра́мѣ, бра́та а҆нѳѷпа́това стратоклі́са во є҆пі́скопа па́тромъ прⷪ҇рочествова́лъ є҆сѝ, бг҃ꙋ со всѣ́ми вѣ́рными посредѣ̀ ѹ҆зи́лища воспѣва́ѧ: <red>А҆</red>ллилꙋ́їѧ.
