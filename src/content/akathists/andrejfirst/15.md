---
title: "Конда́къ и҃"
navigation:
  key: akathists-andrejfirst-15
  title: "Конда́къ и҃"
  parent: akathists-andrejfirst
  order: 15
type: "akathist"
---

## Конда́къ и҃:

<red>П</red>роповѣ́дꙋютъ пресла́внагѡ гра́да кі́ева и҆ всеѧ̀ рѡссі́йскїѧ страны̀ па́стырїе и҆ пасо́мїи па́мѧть дѣѧ́нїй твои́хъ, бг҃омꙋ́дре а҆́ндре́е а҆пⷭ҇ле: въ нѣ́драхъ же пеще́рныхъ нетлѣ́ннѡ почива́ющїи ѹ҆го́дницы бж҃їи, со а҆нтѡ́нїемъ и҆ ѳеодо́сїемъ, немо́лчными ѹ҆сты̀, ꙗ҆́кѡ жи́ви сꙋ́ще, сла́вꙋ твою̀ вѣкѡ́мъ и҆ родѡ́мъ возглаша́ютъ, тобо́ю бо водрꙋже́нный здѣ̀ а҆пⷭ҇лъ, ꙗ҆́кѡ бл҃госѣнноли́ственное дре́во, произрастѐ, во є҆́же и҆знестѝ на́мъ плоды̀ бл҃гоче́стїѧ и҆ ст҃ы́ни. Мы́ же ра́йскагѡ вертогра́да твоегѡ̀, а҆́ки птенцы̀ дꙋхо́внїи, тобо́ю наꙋче́ни є҆смы̀ воспѣва́ти бг҃ꙋ: <red>А҆</red>ллилꙋ́їѧ.
