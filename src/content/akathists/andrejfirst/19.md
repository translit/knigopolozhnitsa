---
title: "Конда́къ і҃"
navigation:
  key: akathists-andrejfirst-19
  title: "Конда́къ і҃"
  parent: akathists-andrejfirst
  order: 19
type: "akathist"
---

## Конда́къ і҃:

<red>Є҆</red>гда̀ наста̀ вре́мѧ преставле́нїѧ твоегѡ̀, бл҃же́нне а҆пⷭ҇ле, въ дре́внїѧ па́тры а҆ха́йскїѧ прише́лъ є҆сѝ, да та́мѡ жре́нъ бꙋ́деши, тече́нїе бо сконча́лъ є҆сѝ, по́двигѡмъ до́брымъ подвиза́лсѧ є҆сѝ, всѣ́мъ проповѣ́давъ хрⷭ҇та̀ ра́спѧта, і҆ꙋде́ємъ собла́знъ, є҆́ллинѡмъ же безꙋ́мїе, на́мъ же, зва́ннымъ и҆ сп҃са́емымъ, хрⷭ҇та̀, бж҃їю си́лꙋ и҆ бж҃їю премꙋ́дрость, ѿ неѧ́же и҆ наꙋчи́хомсѧ пѣ́ти бг҃ꙋ: <red>А҆</red>ллилꙋ́їѧ.
