---
title: "Конда́къ г҃"
navigation:
  key: akathists-andrejfirst-5
  title: "Конда́къ г҃"
  parent: akathists-andrejfirst
  order: 5
type: "akathist"
---

## Конда́къ г҃:

<red>С</red>тра́нствїѧ влады́чнѧ и҆ безсме́ртныѧ трапе́зы на го́рнѣмъ мѣ́стѣ сїѡ́на наслади́всѧ, ꙗ҆́кѡ вѣ́рный дрꙋ́гъ хрⷭ҇то́въ, вкꙋ́пѣ съ про́чими а҆пⷭ҇лы ѹ҆зрѣ́лъ є҆сѝ гдⷭ҇а и҆ бг҃а твоегѡ̀, ѿ него́же и҆ дх҃ъ ст҃ъ прїѧ́лъ є҆сѝ, во є҆́же вѧза́ти и҆ рѣши́ти грѣхѝ людскі́ѧ. и҆ па́ки, въ то́йжде го́рницѣ сїѡ́нстѣй, ѻ҆би́льное бы́сть на тѧ̀ и҆злїѧ́нїе ѡ҆бѣтова́ннагѡ дх҃а во ѻ҆́гненныхъ ꙗ҆зы́цѣхъ. Тѣ́мже всѧ̀ племена̀ ѹ҆диви́шасѧ, ка́кѡ ꙗ҆зы́комъ и҆́хъ глаго́лалъ є҆сѝ вели́чїѧ бж҃їѧ, поѧ̀: <red>А҆</red>ллилꙋ́їѧ.
