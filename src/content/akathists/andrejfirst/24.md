---
title: "І҆́косъ в҃і"
navigation:
  key: akathists-andrejfirst-24
  title: "І҆́косъ в҃і"
  parent: akathists-andrejfirst
  order: 24
type: "akathist"
---

## І҆́косъ в҃і:

<red>С</red>ла́вѧще а҆пⷭ҇льскїѧ подви́ги твоѧ̀, а҆́ндре́е первозва́нне, ѹ҆бл҃жа́емъ ст҃ꙋ́ю кончи́нꙋ твою̀, є҆́юже живоно́снꙋю стра́сть сн҃а бж҃їѧ просла́вилъ є҆сѝ, и҆ во ѹ҆миле́нїи се́рдца взыва́емъ тѝ си́це:

<red>Р</red>а́дꙋйсѧ, дрꙋ́же хрⷭ҇то́въ, съ ра́достїю а҆пⷭ҇лнаѧ страда́нїѧ за негѡ̀ претерпѣ́вый. Ра́дꙋйсѧ, а҆пⷭ҇ле вѣ́рный, со крⷭ҇та̀ глаго́лы живота̀ вѣ́чнагѡ лю́демъ проповѣ́давый. Ра́дꙋйсѧ, ꙗ҆́кѡ въ ча́съ снѧ́тїѧ со крⷭ҇та̀ ѡ҆сѣни̑ тѧ̑ свѣ́тъ, а҆́ки мо́лнїѧ съ нб҃сѣ̀. Ра́дꙋйсѧ, ꙗ҆́кѡ правосла́внѡ и҆сповѣ́дающимъ проповѣ́даннагѡ тобо́ю хрⷭ҇та̀ сн҃а бж҃їѧ ѡ҆бѣща́лъ є҆сѝ бл҃года́ть ве́лїю. Ра́дꙋйсѧ, го́рнѧгѡ і҆ерⷭ҇ли́ма а҆пⷭ҇льское ѡ҆снова́нїе. Ра́дꙋйсѧ, сѣдѧ́й со а҆пⷭ҇лы на є҆ди́номъ ѿ двоюна́десѧте прⷭ҇то́лѡвъ, во є҆́же сꙋди́ти всѧ̀ колѣ́на і҆и҃лева.

<red>Р</red>а́дꙋйсѧ, а҆́ндре́е, а҆пⷭ҇ле хрⷭ҇то́въ первозва́нный.
