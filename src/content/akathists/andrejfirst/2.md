---
title: "І҆́косъ а҃"
navigation:
  key: akathists-andrejfirst-2
  title: "І҆́косъ а҃"
  parent: akathists-andrejfirst
  order: 2
type: "akathist"
---

## І҆́косъ а҃:

<red>А҆́</red>гг҃лъ бл҃говѣ́стникъ а҆́гнца хрⷭ҇та̀, взе́млющагѡ грѣхѝ мі́ра, бы́лъ є҆сѝ а҆́ндре́е а҆пⷭ҇ле, и҆ съ ни́мъ во вѣ́ки пребыва́еши на нб҃сѝ: ѿѻнꙋ́дꙋже и҆ при́зри на пѣ́нїѧ, приноси́маѧ тебѣ̀ во хра́мѣ твое́мъ, на мѣ́стѣ, и҆дѣ́же стоѧ́стѣ но́зѣ твоѝ, и҆ ꙗ҆́кѡ бога́тъ сы́й бл҃года́тїю бж҃їею, пода́ждь на́мъ сло́во бл҃гѡ, да зове́мъ тѝ:

<red>Р</red>а́дꙋйсѧ, денни́це ѿ гра́да виѳсаи́ды на́мъ возсїѧ́вшаѧ. Ра́дꙋйсѧ, равноче́стный бра́те верхо́внагѡ петра̀. Ра́дꙋйсѧ, ѹ҆ченичѐ вели́кагѡ прⷣте́чи хрⷭ҇то́ва. Ра́дꙋйсѧ, пе́рвѣе про́чихъ а҆пⷭ҇лъ зва́нный ко а҆пⷭ҇льскомꙋ слꙋже́нїю ѿ самогѡ̀ гдⷭ҇а. Ра́дꙋйсѧ, ꙗ҆́кѡ и҆ дрꙋги́мъ съ ра́достїю воззва́лъ є҆сѝ: прїиди́те, ѡ҆брѣто́хомъ жела́емагѡ мессі́ю. Ра́дꙋйсѧ, и҆ на́съ къ немꙋ̀ же приводѧ́й.

<red>Р</red>а́дꙋйсѧ, а҆́ндре́е, а҆пⷭ҇ле хрⷭ҇то́въ первозва́нный.
