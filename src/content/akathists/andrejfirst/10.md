---
title: "І҆́косъ є҃"
navigation:
  key: akathists-andrejfirst-10
  title: "І҆́косъ є҃"
  parent: akathists-andrejfirst
  order: 10
type: "akathist"
---

## І҆́косъ є҃:

<red>Ѿ</red> мо́рѧ галїле́йскагѡ до по́нта є҆ѵѯи́нскагѡ а҆пⷭ҇льскїѧ мре́жи твоѧ̀ распростры́й и҆ всѐ помо́рїе ѡ҆́крестъ ѡ҆гласи́вый бл҃говѣ́стїемъ твои́мъ, восте́клъ є҆сѝ, первозва́нне, и҆ въ страны̀ ски́ѳїи, а҆пⷭ҇лъ хрⷭ҇то́въ всю́дꙋ водрꙋжа́ѧ въ зна́менїе на́шегѡ сп҃се́нїѧ. Сегѡ̀ ра́ди и҆ мы̀, а҆́ще и҆ по́зднїи ро́ди, вне́млюще бл҃говѣ́стїю твоемꙋ̀ и҆ воспомина́юще по́двиги твоѧ̀, зове́мъ тѝ:

<red>Р</red>а́дꙋйсѧ, въ нїке́и лю́тыѧ разбо́йники ѹ҆кроти́вый и҆ лютѣ́йшагѡ драко́на ѹ҆мертви́вый. Ра́дꙋйсѧ, а҆пⷭ҇лъ хрⷭ҇то́въ посредѣ̀ гра́да сегѡ̀ водрꙋзи́вый, ꙗ҆́кѡ прⷣте́ча сы́й двꙋкра́ты собра́нныхъ та́мѡ ѻ҆тє́цъ бг҃оно́сныхъ. Ра́дꙋйсѧ, ꙗ҆́кѡ во а҆сі́и и҆ по́нтѣ тобо́ю свѣ́тъ хрⷭ҇то́въ возсїѧ̀. Ра́дꙋйсѧ, ꙗ҆́кѡ а҆пⷭ҇льскїй же́злъ тво́й предго́рїе кавка́са свѣ́тꙋ хрⷭ҇то́вꙋ ѿве́рзѣ. Ра́дꙋйсѧ, и҆́мже мра́къ кѷммері́йскїй ѡ҆зари́сѧ. Ра́дꙋйсѧ, и҆́мже вселе́ннаѧ стрꙋѧ́ми воды̀ жи́вы напои́сѧ.

<red>Р</red>а́дꙋйсѧ, а҆́ндре́е, а҆пⷭ҇ле хрⷭ҇то́въ первозва́нный.
