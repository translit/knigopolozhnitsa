---
title: "І҆́косъ ѳ҃"
navigation:
  key: akathists-andrejfirst-18
  title: "І҆́косъ ѳ҃"
  parent: akathists-andrejfirst
  order: 18
type: "akathist"
---

## І҆́косъ ѳ҃:

<red>М</red>а́ти сїѡ́нъ, ѱало́мски рече́тъ чл҃вѣ́къ, ꙗ҆́кѡ чл҃вѣ́къ дꙋхо́внѡ роди́сѧ въ не́мъ, но́вый же сїѡ́нъ на́мъ бы́сть кі́евъ: въ не́мъ бо свѣ́тъ и҆ бл҃года́ть бж҃їѧ ꙗ҆ви́сѧ всѣ́мъ сыновѡ́мъ рѡссі́йстимъ ѿ каѳе́дры, ю҆́же ты̀, первозва́нне а҆пⷭ҇ле, въ византі́и ѹ҆тверди́лъ є҆сѝ. Тѣ́мже и҆ мы̀, невече́рнимъ свѣ́томъ ѡ҆зарѧ́емїи, бл҃года́рнѣ взыва́емъ тѝ:

<red>Р</red>а́дꙋйсѧ, ѿ горы̀ сїѡ́нскїѧ снизшше́дый и҆ го́рнимъ свѣ́томъ кі́евъ многохо́лмный ѡ҆зари́вый. Ра́дꙋйсѧ, гра́дꙋ семꙋ̀ многопло́дїе дꙋхо́вное бл҃гослове́нїемъ твои́мъ, низпосла́вый. Ра́дꙋйсѧ, ꙗ҆́кѡ посредѣ̀ вселе́нныѧ а҆пⷭ҇льскїй прⷭ҇то́лъ тво́й ѹ҆тверди́лъ є҆сѝ. Ра́дꙋйсѧ, ꙗ҆́кѡ под̾ сѣ́нь є҆гѡ̀, въ но́вомъ ри́мѣ, всѧ̀ просвѣще́нныѧ тобо́ю ꙗ҆зы́ки собра́лъ є҆сѝ. Ра́дꙋйсѧ, и҆́мже правосла́вїе въ дꙋша́хъ и҆̀хъ ѹ҆твержда́етсѧ. Ра́дꙋйсѧ, и҆́мже ѿ восто́ка тма̀ за́пада ѿрѣва́етсѧ.

<red>Р</red>а́дꙋйсѧ, а҆́ндре́е, а҆пⷭ҇ле хрⷭ҇то́въ первозва́нный.
