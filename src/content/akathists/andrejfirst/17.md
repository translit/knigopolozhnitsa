---
title: "Конда́къ ѳ҃"
navigation:
  key: akathists-andrejfirst-17
  title: "Конда́къ ѳ҃"
  parent: akathists-andrejfirst
  order: 17
type: "akathist"
---

## Конда́къ ѳ҃:

<red>П</red>ꙋсты́нныѧ скѵ́ѳїи не ѹ҆боѧ́всѧ, во глꙋбинꙋ̀ полꙋ́нощныѧ страны̀ просте́рлъ є҆сѝ а҆пⷭ҇льскаѧ стра́нствїѧ твоѧ̀, первозва́нне, ѿѻнꙋ́дꙋже и҆ въ ве́тхїй ри́мъ прише́лъ є҆сѝ, и҆́же тогда̀ глава̀ мі́рꙋ ꙗ҆зы́ческомꙋ бы́сть: ѻ҆ба́че тмы̀ ра́ди і҆́дѡльскїѧ ѡ҆ста́вль є҆гѡ̀, и҆ на кра́сный бре́гъ воспо́ра прише́дъ, та́мѡ во гра́дѣ византі́и, и҆́же но́вый ри́мъ и҆ ма́терь хрⷭ҇тїа́нѡмъ бы́сть, а҆пⷭ҇льскїй прⷭ҇то́лъ тво́й ѹ҆тверди́лъ є҆сѝ, да ѿ негѡ̀ восто́къ и҆ сѣ́веръ ве́сь свѣ́томъ вѣ́ры ѡ҆зари́тсѧ, вѣ́рнїи же ча́да цр҃квѣ хрⷭ҇то́вы бг҃ꙋ є҆диномы́сленнѡ воззовꙋ́тъ: <red>А҆</red>ллилꙋ́їѧ.
