---
title: "І҆́косъ г҃"
navigation:
  key: akathists-andrejfirst-6
  title: "І҆́косъ г҃"
  parent: akathists-andrejfirst
  order: 6
type: "akathist"
---

## І҆́косъ г҃:

<red>Ѿ</red> гдⷭ҇а за́повѣдь прїи́мъ проповѣ́дати є҆ѵⷢ҇лїе все́й тва́ри, ѡ҆бте́клъ є҆сѝ мно́гїѧ гра́ды и҆ страны̀, а҆пⷭ҇ле а҆́ндре́е, призыва́ѧ лю́ди къ позна́нїю и҆́стиннагѡ бг҃а и҆ крⷭ҇тѧ̀ и҆̀хъ во и҆́мѧ ѻ҆ц҃а̀ и҆ сн҃а и҆ ст҃а́гѡ дх҃а: съ ни́миже и҆ мы̀ сподо́бихомсѧ бл҃года́ти креще́нїѧ. Сегѡ̀ ра́ди бл҃года́рственнаѧ восписꙋ́емъ тѝ:

<red>Р</red>а́дꙋйсѧ, чꙋде́съ хрⷭ҇то́выхъ провозвѣ́стниче вѣ́рный. Ра́дꙋйсѧ, ст҃а́гѡ є҆ѵⷢ҇лїѧ проповѣ́дниче громогла́сный. Ра́дꙋйсѧ, і҆́дѡльскагѡ слꙋже́нїѧ потреби́телю. Ра́дꙋйсѧ, и҆́стиннагѡ бл҃гоче́стїѧ насади́телю. Ра́дꙋйсѧ, ꙗ҆́кѡ по сло́вꙋ твоемꙋ̀ лю́дїе водо́ю и҆ дх҃омъ возрожда́ютсѧ. Ра́дꙋйсѧ, ꙗ҆́кѡ тобо́ю вѣ́рнїи безсме́ртныѧ трапе́зы причаща́ютсѧ.

<red>Р</red>а́дꙋйсѧ, а҆́ндре́е, а҆пⷭ҇ле хрⷭ҇то́въ первозва́нный.
