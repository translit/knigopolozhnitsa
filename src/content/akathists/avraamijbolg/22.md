---
title: "І҆́косъ а҃і"
navigation:
  key: akathists-avraamijbolg-22
  title: "І҆́косъ а҃і"
  parent: akathists-avraamijbolg
  order: 22
type: "akathist"
---

## І҆́косъ а҃і:

<red>С</red>вѣтоно́снымъ трⷪ҇ческимъ сїѧ́нїемъ горѣ̀ ѡ҆сїѧ́нный, а҆вра́мїе ст҃е, ѡ҆зарѝ на́ша сердца̀, тмо́ю грѣхо́вною покровє́ннаѧ: да є҆ле́емъ бл҃ги́хъ дѣ́лъ возже́гши ѹ҆га́сшїѧ свѣти́льники на́шѧ, сподо́бимсѧ бра́чнагѡ хрⷭ҇то́ва черто́га, и҆дѣ́же ты̀ вселѧ́ешисѧ со ст҃ы́ми и҆ слы́шиши сїѧ̑ ѿ на́съ бл҃гохвалє́нїѧ:

<red>Р</red>а́дꙋйсѧ, бг҃омъ да́нный покрови́телю на́шъ. Ра́дꙋйсѧ, а҆́гг҃лоподо́бный чл҃вѣ́че. Ра́дꙋйсѧ, нищелю́бче бл҃гослове́нный. Ра́дꙋйсѧ, страннопрі́имниче, дре́внемꙋ ѻ҆́номꙋ пра́ѻтцꙋ а҆враа́мꙋ ѹ҆подоблѧ́ѧйсѧ. Ра́дꙋйсѧ, ꙗ҆́кѡ рꙋка̀ твоѧ̀ и҆зѻби́льнѡ помога́ше нꙋжда́ющимсѧ. Ра́дꙋйсѧ, ꙗ҆́кѡ мꙋ́дрѣ расточа́лъ є҆сѝ бога́тство тлѣ́нное. Ра́дꙋйсѧ, ѻ҆́ное премѣни́вый на нетлѣ́нныѧ нбⷭ҇ныѧ бл҃га. Ра́дꙋйсѧ, наслажда́ѧйсѧ бл҃же́нства ми́лостивыхъ. Ра́дꙋйсѧ, предстоѧ́й а҆́гнцꙋ бж҃їю въ ли́кѣ мч҃ническомъ. Ра́дꙋйсѧ, ликовствꙋ́ѧй въ селе́нїи пра́ведныхъ. Ра́дꙋйсѧ, во страда́нїи твое́мъ до́блесть чꙋ́днꙋю ꙗ҆ви́вый. Ра́дꙋйсѧ, ꙗ҆́звы гдⷭ҇а і҆и҃са хрⷭ҇та̀ на тѣ́лѣ твое́мъ носи́вый.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
