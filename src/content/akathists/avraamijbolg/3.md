---
title: "Конда́къ в҃"
navigation:
  key: akathists-avraamijbolg-3
  title: "Конда́къ в҃"
  parent: akathists-avraamijbolg
  order: 3
type: "akathist"
---

## Конда́къ в҃:

<red>В</red>и́дѧ хрⷭ҇то́съ гдⷭ҇ь дꙋ́шꙋ твою̀, ко прїѧ́тїю сѣ́мени сло́ва бж҃їѧ чистото́ю и҆ ми́лостынею пред̾ꙋгото́ваннꙋю, свѣ́томъ позна́нїѧ своегѡ̀ просвѣтѝ тѧ̀, бл҃же́нне, ꙗ҆́кѡ корни́лїа со́тника дре́влѣ, та́кѡ и҆ твоѧ̀ добродѣ́тєли преждебы̑вшїѧ помѧнꙋ̑въ любобл҃гоꙋтро́бнѡ, сп҃са́емыхъ ча́сти сотворѝ тѧ̀ ѻ҆́бщника въ нбⷭ҇немъ црⷭ҇твїи, и҆дѣ́же со а҆́гг҃лы пое́ши прест҃ѣ́й трⷪ҇цѣ пѣ́снь: <red>А҆</red>ллилꙋ́їа.
