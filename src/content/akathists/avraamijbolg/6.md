---
title: "І҆́косъ г҃"
navigation:
  key: akathists-avraamijbolg-6
  title: "І҆́косъ г҃"
  parent: akathists-avraamijbolg
  order: 6
type: "akathist"
---

## І҆́косъ г҃:

<red>И҆</red>мѣ́ѧ ѕловѣ́рїемъ потемнє́нныѧ дꙋ́ши, не восхотѣ́ша болга́ре прини́кнꙋти въ ра́зꙋмъ слове́съ твои́хъ бж҃е́ственныхъ, но рꙋ́цѣ ѹ҆бі́йственныѧ на тѧ̀ возложи́вше, бїе́нїемъ лю́тымъ содроблѧ́хꙋ твоѧ̀ соста́вы. Мы́ же, ѹ҆блажа́ѧ страда̑нїѧ твоѧ̑, глаго́лемъ:

<red>Р</red>а́дꙋйсѧ, хрⷭ҇та̀ вседꙋ́шнѡ возлюби́вый. Ра́дꙋйсѧ, любо́вь къ немꙋ̀ ꙗ҆́звами, за негѡ̀ под̾ѧ́тыми, ꙗ҆ви́вый. Ра́дꙋйсѧ, а҆пⷭ҇толѡмъ поревнова́вый. Ра́дꙋйсѧ, ѻ҆рга́нъ ст҃а́гѡ дх҃а бы́вый. Ра́дꙋйсѧ, бл҃говѣ́стїѧ є҆ѵⷢ҇льскагѡ ѹ҆ста̀ бл҃гоглаго́ливаѧ. Ра́дꙋйсѧ, словеса̀ жи́зни вѣ́чныѧ провѣща́ѧй. Ра́дꙋйсѧ, бїе́нїе лю́тое за пресла́дкагѡ тѝ і҆и҃са сла́дцѣ претерпѣ́вый. Ра́дꙋйсѧ, порꙋга́нїе и҆ досажде́нїе за негѡ̀ бл҃годꙋ́шнѡ воспрїѧ́вый. Ра́дꙋйсѧ, ꙗ҆́кѡ во и҆сповѣ́данїи хрⷭ҇то́вѣ непоколеби́мъ пребы́лъ є҆сѝ. Ра́дꙋйсѧ, ꙗ҆́кѡ ласка́ньми и҆ прельще́ньми непрекло́ненъ ꙗ҆ви́лсѧ є҆сѝ. Ра́дꙋйсѧ, страстоте́рпче, въ мꙋ́жествѣ неѡдолѣ́нный. Ра́дꙋйсѧ, добропобѣ́дниче, въ терпѣ́нїи непрело́жный.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
