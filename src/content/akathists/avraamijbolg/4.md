---
title: "І҆́косъ в҃"
navigation:
  key: akathists-avraamijbolg-4
  title: "І҆́косъ в҃"
  parent: akathists-avraamijbolg
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣще́нный дарова́сѧ тебѣ̀, а҆вра́мїе, и҆́мже ꙗ҆́снѡ проразꙋмѣ́лъ є҆сѝ тщетꙋ̀ дꙋшепа́гꙋбнꙋю ѕловѣ́рїѧ магѡме́това, и҆ ѻ҆́нагѡ ѹ҆клони́тисѧ, хрⷭ҇та̀ же взыска́ти потща́лсѧ є҆сѝ вседꙋ́шнѡ: тѣ́мже взыва́емъ тѝ:

<red>Р</red>а́дꙋйсѧ, бл҃же́нный послѣ́дователю хрⷭ҇то́въ. Ра́дꙋйсѧ, люби́телю за́повѣдей є҆гѡ̀ преи́скреннїй. Ра́дꙋйсѧ, крі́не бл҃гоꙋха́нный ра́ѧ превы́шнѧегѡ. Ра́дꙋйсѧ, цвѣ́те прекра́сный вертогра́да і҆и҃сова. Ра́дꙋйсѧ, бога́тство земно́е ни во что́же вмѣни́вый. Ра́дꙋйсѧ, стѧжа̑нїѧ тлѣ́ннаѧ презрѣ́вый. Ра́дꙋйсѧ, ни̑щыѧ ѹ҆довли́вый. Ра́дꙋйсѧ, рꙋка́ма ѹ҆бо́гихъ сокро̑вища твоѧ̑ горѣ̀ предпосла́вый. Ра́дꙋйсѧ, ꙗ҆́кѡ не ѹ҆клони́лсѧ є҆сѝ въ сѣ́ть лихоима́нїѧ. Ра́дꙋйсѧ, ꙗ҆́кѡ неꙋлови́мъ пребы́лъ є҆сѝ мре́жею сребролю́бїѧ. Ра́дꙋйсѧ, мꙋ́дрый кꙋпе́цъ црⷭ҇твїѧ нбⷭ҇нагѡ. Ра́дꙋйсѧ, вѣ́рный ра́бе, да́нный тебѣ̀ мна́съ ѹ҆сꙋгꙋ́бивый.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
