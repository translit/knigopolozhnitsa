---
title: "І҆́косъ і҃"
navigation:
  key: akathists-avraamijbolg-20
  title: "І҆́косъ і҃"
  parent: akathists-avraamijbolg
  order: 20
type: "akathist"
---

## І҆́косъ і҃:

<red>С</red>тѣ́нꙋ защище́нїѧ стѧжа́вше твоѧ̀ ст҃ы́ѧ моли̑твы, а҆вра́мїе чꙋ́дне, ра́дꙋемсѧ грѣ́шнїи и҆ чте́мъ любо́вїю па́мѧть твоегѡ̀ ѹ҆сѣкнове́нїѧ и҆ моще́й твои́хъ ст҃ы́хъ пренесе́нїѧ, зовꙋ́ще:

<red>Р</red>а́дꙋйсѧ, великоимени́тый на́шъ застꙋ́пниче. Ра́дꙋйсѧ, нб҃ожи́телю бг҃опросвѣще́нный. Ра́дꙋйсѧ, чꙋдотво́рче ди́вный и҆ ми́лостивый. Ра́дꙋйсѧ, бл҃гі́й послꙋ́шателю сꙋ́щихъ въ ско́рбехъ. Ра́дꙋйсѧ, предварѧ́ѧй прошє́нїѧ призыва́ющихъ тѧ̀ въ бѣда́хъ. Ра́дꙋйсѧ, грѣ́шныхъ ко и҆справле́нїю преведе́нїе. Ра́дꙋйсѧ, мѵ́ро враче́бное недꙋ́гѡмъ многѡразли́чнымъ. Ра́дꙋйсѧ, не то́кмѡ тѣле́сныхъ, но и҆ дꙋше́вныхъ болѣ́зней и҆зрѧ́дный цѣли́телю. Ра́дꙋйсѧ, дꙋхѡ́въ нечи́стыхъ ѿ чл҃вѣ́кѡвъ прогони́телю. Ра́дꙋйсѧ, дарѡ́въ бл҃года́тныхъ незави́стный пода́телю. Ра́дꙋйсѧ, бл҃гоꙋха́нїемъ моще́й твои́хъ ѹ҆слажда́ѧй дꙋ́ши на́ша. Ра́дꙋйсѧ, чꙋдесы̀ твои́ми ѹ҆твержда́ѧй на́съ во и҆́стинѣ ст҃ы́ѧ правосла́вныѧ вѣ́ры.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
