---
title: "І҆́косъ в҃і"
navigation:
  key: akathists-avraamijbolg-24
  title: "І҆́косъ в҃і"
  parent: akathists-avraamijbolg
  order: 24
type: "akathist"
---

## І҆́косъ в҃і:

<red>П</red>ое́мъ твою̀ страда́льческꙋю кончи́нꙋ, сла́вимъ твои́хъ чтⷭ҇ны́хъ моще́й ѿ болга́ръ во влади́мїръ пренесе́нїе, ѿ ни́хже то́ки чꙋде́съ и҆сточа́еши непреста́ннѡ, подвиза́ѧ зва́ти тебѣ̀:

<red>Р</red>а́дꙋйсѧ, а҆рха́гг҃лѡвъ и҆ а҆́гг҃лѡвъ сослꙋжи́телю. Ра́дꙋйсѧ, патрїа́рхѡвъ и҆ прⷪ҇ро́кѡвъ спредстоѧ́телю. Ра́дꙋйсѧ, а҆пⷭ҇лѡвъ є҆диноревни́телю. Ра́дꙋйсѧ, мч҃нкѡвъ красото̀. Ра́дꙋйсѧ, ст҃и́телей и҆ прпⷣбныхъ собесѣ́дниче. Ра́дꙋйсѧ, пра́ведныхъ и҆ всѣ́хъ ст҃ы́хъ сожи́телю. Ра́дꙋйсѧ, ꙗ҆́кѡ свы́ше чꙋде́съ дѣѧ́ньми ѹ҆краси́лсѧ є҆сѝ. Ра́дꙋйсѧ, въ чтⷭ҇ны́хъ и҆ многоцѣле́бныхъ моща́хъ свои́хъ вы́нꙋ съ на́ми пребыва́ѧй. Ра́дꙋйсѧ, ѻ҆́ными пресла́внѡ чꙋдодѣ́йствꙋѧй. Ра́дꙋйсѧ, ѻ҆тра́до на́ша и҆ въ ско́рбехъ ѹ҆тѣше́нїе. Ра́дꙋйсѧ, недꙋ́гꙋющихъ и҆сцѣле́нїе. Ра́дꙋйсѧ, согрѣша́ющихъ и҆справле́нїе.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
