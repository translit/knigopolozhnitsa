---
title: "І҆́косъ д҃"
navigation:
  key: akathists-avraamijbolg-8
  title: "І҆́косъ д҃"
  parent: akathists-avraamijbolg
  order: 8
type: "akathist"
---

## І҆́косъ д҃:

<red>С</red>лы́шавъ ѹ҆вѣща́тельныѧ твоѧ̀ глаго́лы, мꙋчи́телїе твоѝ, а҆́спїдѡмъ глꙋхи́мъ ѹ҆подо́бльшесѧ, сꙋгꙋ́быми ра́нами ѹ҆ѧзвлѧ́хꙋ тѣ́ло твоѐ многотерпѣли́вое, а҆вра́мїе ст҃е, ꙗ҆́кѡ не бы́ти на не́мъ мѣ́ста цѣ́ла и҆ неꙋѧ́звлена. Дивѧ́сѧ ѹ҆̀бѡ вели́чествꙋ терпѣ́нїѧ твоегѡ̀, зове́мъ тѝ:

<red>Р</red>а́дꙋйсѧ, ѹ҆чи́телю бл҃гоче́стїѧ. Ра́дꙋйсѧ, посрами́телю нече́стїѧ. Ра́дꙋйсѧ, ра́нами, ꙗ҆́кѡ ѹ҆́тварьми многоцѣ́нными ѹ҆кра́шенный. Ра́дꙋйсѧ, кро́вїю твоею̀, ꙗ҆́кѡ багрѧни́цею, ѡ҆дѣѧ́нный. Ра́дꙋйсѧ, всесожже́нїе тꙋ́чное себѐ хрⷭ҇тꙋ̀ прине́сшїй. Ра́дꙋйсѧ, за прелюбе́знагѡ тѝ і҆и҃са дꙋ́шꙋ положи́вый. Ра́дꙋйсѧ, страда́нїемъ сочетавы́йсѧ хрⷭ҇тꙋ̀, ра́ди на́шегѡ сп҃се́нїѧ распѧ́томꙋ. Ра́дꙋйсѧ, ликовствꙋ́ѧй въ черто́зѣ нбⷭ҇нагѡ домовлⷣки. Ра́дꙋйсѧ, ѹ҆ прⷭ҇то́ла бж҃їѧ предстоѧ́й съ го́рними си́лами. Ра́дꙋйсѧ, ѿкрове́ннымъ лице́мъ созерца́ѧй сла́вꙋ трисїѧ́ннагѡ бж҃ества̀. Ра́дꙋйсѧ, ѿ ра́йскихъ высѡ́тъ приника́ѧй бл҃госе́рдїемъ твои́мъ къ на́мъ земноро́днимъ. Ра́дꙋйсѧ, сп҃са́ѧй ѿ бѣ́дъ вѣ́рꙋ и҆ любо́вь къ тебѣ̀ и҆мꙋ́щихъ.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
