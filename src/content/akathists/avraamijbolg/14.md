---
title: "І҆́косъ з҃"
navigation:
  key: akathists-avraamijbolg-14
  title: "І҆́косъ з҃"
  parent: akathists-avraamijbolg
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ мч҃нка и҆ до́блѧгѡ страда́льца, хрⷭ҇то́ва и҆сповѣ́дника и҆ чꙋдотво́рца сла́внагѡ, любо́вїю ѹ҆блажа́емъ, и҆ ра́дꙋющесѧ ѡ҆ твое́мъ къ на́мъ прише́ствїи, глаго́лемъ:

<red>Р</red>а́дꙋйсѧ, денни́це лꙋчеза́рнаѧ, ѿ болга́ръ во влади́мїръ гра́дъ прите́кшаѧ. Ра́дꙋйсѧ, лꙋчѐ немерца́ющїй со́лнца пра́вды хрⷭ҇та̀. Ра́дꙋйсѧ, ѹ҆го́дниче гдⷭ҇ень, преди́вный въ чꙋдесѣ́хъ. Ра́дꙋйсѧ, пра́ведниче, просла́вленный на нб҃сѝ и҆ на землѝ. Ра́дꙋйсѧ, нетлѣ́нїемъ моще́й твои́хъ въ и҆́стинѣ воскресе́нїѧ ме́ртвыхъ ѹ҆вѣрѧ́ѧй. Ра́дꙋйсѧ, ѻ҆́бразъ безсме́ртїѧ въ сме́ртнѣмъ тѣлесѝ показꙋ́ѧй. Ра́дꙋйсѧ, ꙗ҆́кѡ тебѣ̀ дана̀ бы́сть бл҃года́ть за ны̀ моли́тисѧ и҆ возбꙋжда́ти на́съ ко бл҃ги́мъ дѣла́мъ. Ра́дꙋйсѧ, ꙗ҆́кѡ и҆ по преставле́нїи твое́мъ бл҃годѣѧ́нїе тре́бꙋющимъ подава́еши. Ра́дꙋйсѧ, ѿ смертоно́сныхъ ꙗ҆́звъ и҆ болѣ́зней притека́ющихъ къ тебѣ̀ сохранѧ́ѧй. Ра́дꙋйсѧ, бѣ́дствꙋющимъ и҆ ѡ҆би́димымъ помога́ѧй. Ра́дꙋйсѧ, бг҃олюби́выхъ дꙋ́шъ непосты́дное ѹ҆пова́нїе. Ра́дꙋйсѧ, лю́бѧщихъ тѧ̀ при́сное ѹ҆тѣше́нїе.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
