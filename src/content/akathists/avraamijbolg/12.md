---
title: "І҆́косъ ѕ"
navigation:
  key: akathists-avraamijbolg-12
  title: "І҆́косъ ѕ"
  parent: akathists-avraamijbolg
  order: 12
type: "akathist"
---

## І҆́косъ ѕ:

<red>В</red>озсїѧ́лъ є҆сѝ пресла́внѡ чꙋдотворе́нїѧ лꙋча́ми, по пренесе́нїи моще́й твои́хъ чтⷭ҇ны́хъ, а҆вра́мїе ст҃е, во гра́дъ влади́мїръ, и҆́же ѻ҆́ными свѣ́тлѡ красꙋ́етсѧ, ꙗ҆́кѡ сокро́вищемъ многоцѣ́ннымъ: мы́ же, чтꙋ́щїи тѧ̀, ра́кꙋ твою многоцѣле́бнꙋю любе́знѣ ѡ҆бстоѧ́ще, зове́мъ тѝ:

<red>Р</red>а́дꙋйсѧ, гра́да на́шегѡ похвало̀ и҆ ѹ҆твержде́нїе. Ра́дꙋйсѧ, ѻ҆би́тели бг҃ома́тернїѧ, въ не́йже почива́еши, при́сное застꙋпле́нїе. Ра́дꙋйсѧ, подвиза́ющымсѧ въ не́й бл҃года́тное вспоможе́нїе. Ра́дꙋйсѧ, ѻ҆́ныхъ покро́ве и҆ защище́нїе. Ра́дꙋйсѧ, недꙋгꙋ́ющихъ ско́рѡ предста́тельный цѣле́бниче. Ра́дꙋйсѧ, ѹ҆ныва́ющихъ бл҃гонаде́жное возбꙋжде́нїе. Ра́дꙋйсѧ, скорбѧ́щихъ всежела́тельное ѹ҆тѣше́нїе. Ра́дꙋйсѧ, ни́щихъ и҆зѻби́льное бога́тство. Ра́дꙋйсѧ, болѧ́щихъ младе́нцєвъ и҆сцѣле́нїе. Ра́дꙋйсѧ, и҆знемога́ющихъ ѹ҆крѣпле́нїе. Ра́дꙋйсѧ, ревнꙋ́ющихъ ѡ҆ бл҃гоче́стїи помо́щниче. Ра́дꙋйсѧ, пребыва́ющихъ въ постѣ̀ и҆ моли́твѣ споспѣ́шниче.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
