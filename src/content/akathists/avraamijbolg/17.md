---
title: "Конда́къ ѳ҃"
navigation:
  key: akathists-avraamijbolg-17
  title: "Конда́къ ѳ҃"
  parent: akathists-avraamijbolg
  order: 17
type: "akathist"
---

## Конда́къ ѳ҃:

<red>В</red>сѝ а҆́гг҃ли нбⷭ҇нїи воспрїѧ́ша тѧ̀ ра́достнѡ во ѻ҆би́тєли ра́йскїѧ, страда́льче бг҃омꙋ́дре а҆вра́мїе, и҆дѣ́же ст҃а́ѧ твоѧ̀ дꙋша̀, ѻ҆гне́мъ страда́нїѧ и҆скꙋше́ннаѧ, по́честь побѣ́днꙋю воспрїѧ̀ ѿ хрⷭ҇та̀ бг҃а на́шегѡ, пра́веднагѡ мздовоздаѧ́телѧ подвиза́ющихсѧ за и҆́мѧ є҆гѡ̀ ст҃о́е на землѝ: прославлѧ́ѧ бо и҆̀хъ на нб҃сѝ, го́рними вѡ́и ѹ҆ прⷭ҇то́ла своегѡ̀ предстоѧ́нїѧ сподоблѧ́етъ, и҆дѣ́же пое́тсѧ є҆мꙋ̀ немо́лчнаѧ пѣ́снь: <red>А҆</red>ллилꙋ́їа.
