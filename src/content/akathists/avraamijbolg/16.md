---
title: "І҆́косъ и҃"
navigation:
  key: akathists-avraamijbolg-16
  title: "І҆́косъ и҃"
  parent: akathists-avraamijbolg
  order: 16
type: "akathist"
---

## І҆́косъ и҃:

<red>В</red>е́сь въ вы́шнихъ є҆сѝ, ст҃че бж҃їй, во свѣ́тлости ст҃ы́хъ торжествꙋ́еши и҆ наслажда́ешисѧ неизрече́ннехъ бла̑гъ нбⷭ҇ныхъ: вѣ́мы же, ꙗ҆́кѡ и҆ на́съ земны́хъ и҆ пе́рстныхъ не забыва́еши, но ѿ го́рнихъ высо́тъ ми́лостивнѡ къ на́мъ приника́еши, подвиза́ѧ на́съ че́ствовати тѧ̀ си́ми похвала́ми:

<red>Р</red>а́дꙋйсѧ, бл҃гоче́стїѧ ѹ҆твѣржде́нїе. Ра́дꙋйсѧ, правосла́вїѧ похвало̀. Ра́дꙋйсѧ, землѝ рѡссі́йскїѧ бл҃года́тное ѡ҆сѣне́нїе. Ра́дꙋйсѧ, гра́да влади́мїра свѣ́тлое ра́дованїе. Ра́дꙋйсѧ, многострада́льнаѧ розго̀ вїногра́да хрⷭ҇то́ва. Ра́дꙋйсѧ, граждани́не го́рнѧгѡ гра́да, і҆ерⷭ҇ли́ма нбⷭ҇нагѡ. Ра́дꙋйсѧ, въ пресла́внемъ мꙋ́ченическомъ ли́кѣ пребыва́ѧй. Ра́дꙋйсѧ, раѧ̀ жи́телю всебл҃же́нный. Ра́дꙋйсѧ, црⷭ҇твїѧ хрⷭ҇то́ва наслѣ́дниче. Ра́дꙋйсѧ, вѣ́чныѧ бл҃же́нныѧ жи́зни соприча́стниче. Ра́дꙋйсѧ, прибѣ́жище на́ше и҆ защище́нїе. Ра́дꙋйсѧ, ско́рое и҆ безме́здное недꙋ́гѡвъ врачева́нїе.

<red>Р</red>а́дꙋйсѧ, мꙋ́чениче и҆ чꙋдотво́рче а҆вра́мїе.
