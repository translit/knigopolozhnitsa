---
title: "І҆́косъ а҃"
navigation:
  key: akathists-johnrus-2
  title: "І҆́косъ а҃"
  parent: akathists-johnrus
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ и҆ всеѧ̀ тва́ри созда́тель и҆збра̀ тѧ̀, првⷣне і҆ѡа́нне, во є҆́же наро́ди рꙋсѝ и҆ є҆лла́ды дꙋхо́внѡ соедини́ти, и҆ ꙗ҆вѝ тѧ̀ цр҃кви свое́й ст҃ѣ́й вели́кагѡ чꙋдотво́рца, и҆мꙋ́щагѡ къ немꙋ̀ дерзнове́нїе моли́тисѧ ѡ҆ и҆сцѣле́нїи недꙋ́гѡвъ дꙋше́вныхъ и҆ тѣле́сныхъ, ѡ҆ и҆збавле́нїи ѿ всѧ́кихъ бѣ́дъ и҆ ско́рбей. Тѣ́мже мы̀, сы́нове рꙋ́сстїи, бл҃гоговѣ́йнѣ преклонѧ́емъ пред̾ тобо́ю колѣ̑на тѣлє́снаѧ и҆ сердца̀ на̑ша и҆ ѹ҆миле́ннѡ глаго́лемъ:

<red>Р</red>а́дꙋйсѧ, земны́й а҆́гг҃ле и҆ чл҃вѣ́че нбⷭ҇ный. Ра́дꙋйсѧ, блⷣти тезоимени́тый. Ра́дꙋйсѧ, кро́тости и҆ послꙋша́нїѧ ѻ҆́бразе. Ра́дꙋйсѧ, мл҃твы бл҃гоꙋха́нное кади́ло. Ра́дꙋйсѧ, терпѣ́нїемъ ѕло́бꙋ мі́ра сегѡ̀ побѣди́вый. Ра́дꙋйсѧ, вѣнце́мъ и҆сповѣ́дническимъ ѿ гдⷭ҇а ѹ҆краше́нный. Ра́дꙋйсѧ, землѝ а҆сі́и по́двиги свои́ми ѡ҆зари́вый. Ра́дꙋйсѧ, чꙋдесы̀ твои́ми зе́млю є҆лла́ды напо́лнивый. Ра́дꙋйсѧ, свѣ́тлаѧ ѕвѣздо̀ рꙋ́сскїѧ землѝ. Ра́дꙋйсѧ, ѻ҆те́чество земно́е мл҃твами твои́ми не ѡ҆ставлѧ́ѧй. Ра́дꙋйсѧ, хрⷭ҇та̀ ра́ди на землѝ пострада́вый. Ра́дꙋйсѧ, съ ни́мъ на нбⷭ҇ѣхъ воцари́выйсѧ.

<red>Р</red>а́дꙋйсѧ, ст҃ы́й првⷣный і҆ѡа́нне, ско́рый помо́щниче и҆ пресла́вный чꙋдотво́рче.
