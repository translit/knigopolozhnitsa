---
title: "Конда́къ в҃і"
navigation:
  key: akathists-johnrus-23
  title: "Конда́къ в҃і"
  parent: akathists-johnrus
  order: 23
type: "akathist"
---

## Конда́къ в҃і:

<red>Б</red>лⷣть дх҃а ст҃а́гѡ, живꙋ́щаѧ въ тебѣ̀, бл҃же́нне, ди́внѡ показа́сѧ въ нетлѣ́нїи твои́хъ чтⷭ҇ы́хъ моще́й, въ чꙋдесѣ́хъ ѿ ни́хъ и҆ и҆сцѣле́нїихъ, и҆̀хже любо́вїю лобыза́юще, сла́вимъ ѡ҆ тебѣ̀ хрⷭ҇та̀ бг҃а, ди́внагѡ во ст҃ы́хъ свои́хъ. Сегѡ̀ ра́ди не за́бꙋди и҆ на́съ, ѹ҆се́рднѡ призыва́ющихъ тѧ̀ во времена̀ тѧ́жкихъ бѣ́дъ и҆ напа́стей, и҆ мл҃твами твои́ми ѿ ни́хъ и҆зба́ви, не преста́ни хода́тайствовати всѣ̑мъ на́мъ тѣле́снагѡ здра́вїѧ и҆ дꙋше́внагѡ сп҃се́нїѧ, со бл҃гоговѣ́нїемъ чтꙋщихъ ст҃ꙋ́ю па́мѧть твою̀ и҆ пою́щихъ бг҃ꙋ: <red>А҆</red>ллилꙋ́їа.
