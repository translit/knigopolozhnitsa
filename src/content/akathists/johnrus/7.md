---
title: "Конда́къ д҃"
navigation:
  key: akathists-johnrus-7
  title: "Конда́къ д҃"
  parent: akathists-johnrus
  order: 7
type: "akathist"
---

## Конда́къ д҃:

<red>Б</red>ꙋ́рѧ лю́тыхъ мꙋ́къ и҆ страсте́й мі́ра сегѡ̀ не потопѝ кораблѧ̀ дꙋшѝ твоеѧ̀, првⷣне і҆ѡа́нне, ты́ бо бл҃годꙋ́шїе въ тѣле́снѣмъ плѣне́нїи ꙗ҆ви́лъ є҆сѝ, кро́тость же, неѕло́бїе и҆ смире́нїе, и҆ ꙗ҆́коже а҆́гг҃лъ на землѝ пожи́лъ є҆сѝ, въ трꙋдѣ́хъ, постѣ̀ и҆ мл҃твѣ̀ подвиза́ѧсѧ, ке́сарю ке́сарево, а҆ бж҃їе бг҃ꙋ ѿдава́ѧ, по сло́вꙋ гдⷭ҇а, но́щїю же без̾ сна̀ пребыва́ѧ, ѡ҆ проще́нїи свои́хъ согрѣше́нїй, наипа́че же ѡ҆ творѧ́щихъ тѝ ѻ҆би̑ды и҆ ѡ҆ѕлоблє́нїѧ моли́лсѧ є҆сѝ, въ сокрꙋше́нїи серде́чнѣмъ поѧ̀ бг҃ꙋ: <red>А҆</red>ллилꙋ́їа.
