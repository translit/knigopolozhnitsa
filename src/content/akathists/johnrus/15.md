---
title: "Конда́къ и҃"
navigation:
  key: akathists-johnrus-15
  title: "Конда́къ и҃"
  parent: akathists-johnrus
  order: 15
type: "akathist"
---

## Конда́къ и҃:

<red>С</red>тра́нникомъ и҆ прише́льцемъ бы́лъ є҆сѝ въ странѣ̀ плѣне́нїѧ твоегѡ̀, ѹ҆го́дниче бж҃їй, взыскꙋ́ющимъ го́рнѧгѡ і҆ерⷭ҇ли́ма нбⷭ҇нагѡ, и҆ та́кѡ стра́нное длѧ̀ сꙋ́щихъ ѿ мі́ра житїѐ пожи́въ, добродѣ́тельми мно́гими къ бг҃ꙋ прибли́зилсѧ є҆сѝ, наꙋча́ѧ всѣ́хъ вѣ́рныхъ и҆ска́ти є҆ди́но на потре́бꙋ, є҆́же є҆́сть бг҃оꙋгожде́нїе. Сегѡ̀ ра́ди са́мъ гдⷭ҇ь, ви́дѧ смире́нїе твоѐ, возвели́чи тѧ̀ блⷣтїю свое́ю, є҆го́же восхвалѧ́юще, пое́мъ а҆́гг҃льскꙋю пѣ́снь: <red>А҆</red>ллилꙋ́їа.
