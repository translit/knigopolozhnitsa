---
title: "Конда́къ є҃"
navigation:
  key: akathists-johnrus-9
  title: "Конда́къ є҃"
  parent: akathists-johnrus
  order: 9
type: "akathist"
---

## Конда́къ є҃:

<red>Б</red>г҃оте́чнаѧ ѕвѣзда̀, ѿ рꙋсѝ возсїѧ́вшаѧ, ꙗ҆ви́лсѧ є҆сѝ, бл҃же́нне і҆ѡа́нне, блиста́ѧ чⷭ҇тото́ю а҆́гг҃льскою и҆ лꙋча́ми добродѣ́телей твои́хъ землѝ а҆сі́и и҆ є҆лла́ды ѡ҆зари́въ. Є҆гда́ же ты̀ бо́лѣнъ бѣ̀, и҆ де́нь своеѧ̀ кончи́ны ѿ бг҃а вѣ́даѧ, восхотѣ́лъ є҆сѝ причасти́тисѧ ст҃ы́хъ хрⷭ҇то́выхъ та́инъ, і҆ере́й, бг҃омъ вразꙋмле́нный, принесѐ тебѣ̀ ст҃ы́ѧ да́ры во ꙗ҆́блоцѣ, и҆̀хже прїѧ́въ, првⷣнꙋю дꙋ́шꙋ твою̀ въ рꙋ́цѣ бж҃їи преда́лъ є҆сѝ, и҆ свѣти́льникъ носѧ̀, по́лнъ є҆ле́ѧ до́брыхъ дѣ́лъ, вше́лъ є҆сѝ въ црⷭ҇твїе нбⷭ҇ное, во є҆́же непреста́ннѡ со всѣ́ми ст҃ы́ми воспѣва́ти всѣ́хъ ст҃ы́хъ ст҃ѣ́йшемꙋ сло́вꙋ: <red>А҆</red>ллилꙋ́їа.
