---
title: "І҆́косъ а҃і"
navigation:
  key: akathists-johnrus-22
  title: "І҆́косъ а҃і"
  parent: akathists-johnrus
  order: 22
type: "akathist"
---

## І҆́косъ а҃і:

<red>С</red>вѣтоза́рный свѣти́льникъ бж҃їѧ блⷣти ꙗ҆ви́лсѧ є҆сѝ, првⷣне і҆ѡа́нне, дꙋхо́внымъ сїѧ́нїемъ по́двигѡвъ твои́хъ и҆ чꙋде́съ просвѣти́вый землѝ а҆сі́и и҆ є҆лла́ды. Ты̀ бо, рꙋ́сскою земле́ю рожде́нный, повсю́дꙋ и҆сточа́еши чꙋде́съ вели́чество и҆ мо́лишисѧ ѡ҆ всѣ́хъ лю́бѧщихъ и҆ чтꙋ́щихъ тѧ̀. Тѣ́мже ѹ҆́бѡ молѝ хрⷭ҇та̀ бг҃а ѻ҆те́чествꙋ твоемꙋ̀ и҆ все́й странѣ̀ гре́честѣй непоколеби́мыми и҆ безмѧте́жными бы́ти, ѿ навѣ̑тъ вра́жїихъ и҆ ѿ а҆га́рѧнскагѡ наше́ствїѧ и҆̀хъ ѡ҆градѝ, во́инствꙋ правосла́вномꙋ побѣ́дꙋ на врагѝ да́рꙋй, да къ тебѣ̀, ꙗ҆́кѡ крѣ́пкомꙋ ѡ҆ на́съ мл҃твенникꙋ, взыва́емъ си́це:

<red>Р</red>а́дꙋйсѧ, цр҃кви вселе́нскїѧ правосла́вныѧ пресла́вное ѹ҆краше́нїе. Ра́дꙋйсѧ, ѡ҆ лю́дѣхъ правосла́вныхъ пред̾ бг҃омъ ди́вный предста́тлю. Ра́дꙋйсѧ, во днѝ бѣ́дъ и҆ и҆спыта́нїй въ землѝ є҆лла́ды чтꙋ́щихъ тѧ̀ не ѡ҆ста́вивый. Ра́дꙋйсѧ, ѡ҆б̾ ѻ҆те́чествѣ на́шемъ и҆ наро́дѣ є҆гѡ̀ те́плый мл҃твенниче. Ра́дꙋйсѧ, а҆́гг҃ле землѝ на́шеѧ, во странѣ̀ гре́честѣй просла́вленный. Ра́дꙋйсѧ, и҆ въ рꙋсѝ бл҃гоговѣ́йнѣ почита́емый. Ра́дꙋйсѧ, свѣти́льниче, ѡ҆мраче́нныѧ дꙋ́ши просвѣща́ѧй. Ра́дꙋйсѧ, лампа́до ѕлата́ѧ, є҆ле́емъ млⷭ҇ти и҆спо́лненнаѧ. Ра́дꙋйсѧ, Ра́дости дꙋхо́вныѧ чтꙋ́щимъ тѧ̀ пода́телю. Ра́дꙋйсѧ, сп҃си́тельное хрⷭ҇тїа́нъ прибѣ́жище. Ра́дꙋйсѧ, ꙗ҆́кѡ тобо́ю страсте́й ѡ҆чище́нїе прїе́млемъ. Ра́дꙋйсѧ, ѹ҆ прⷭ҇то́ла бж҃їѧ ѡ҆ на́съ, недосто́йныхъ, хода́таю.

<red>Р</red>а́дꙋйсѧ, ст҃ы́й првⷣный і҆ѡа́нне, ско́рый помо́щниче и҆ пресла́вный чꙋдотво́рче.
