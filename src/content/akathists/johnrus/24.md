---
title: "І҆́косъ в҃і"
navigation:
  key: akathists-johnrus-24
  title: "І҆́косъ в҃і"
  parent: akathists-johnrus
  order: 24
type: "akathist"
---

## І҆́косъ в҃і:

<red>П</red>ою́ще по́двиги многострада́льнагѡ житїѧ̀ твоегѡ̀, почита́емъ страда́нїѧ, хва́лимъ долготерпѣ́нїе, сла́вимъ кро́тость и҆ смире́нїе, ѹ҆бл҃жа́емъ ст҃ꙋ́ю твою̀ кончи́нꙋ и҆ почита́емъ тѧ̀, ꙗ҆́кѡ нбⷭ҇нагѡ предста́тлѧ на́шегѡ, ты́ бо ѿ бѣ́дъ и҆ ско́рбей и҆збавлѧ́еши, недꙋ́ги врачꙋ́еши, печа̑ли ѹ҆толѧ́еши всѣ́хъ почита́ющихъ тѧ̀. Бл҃годари́мъ и҆ велича́емъ просла́вившагѡ тѧ̀ гдⷭ҇а, дарова́вшагѡ на́мъ ди́внагѡ мл҃твенника и҆ чꙋдотво́рца, є҆го́же ѹ҆молѝ сп҃сти́сѧ всѣ̑мъ пою́щимъ тѝ такова̑ѧ:

<red>Р</red>а́дꙋйсѧ, добропобѣ́дный во́ине цр҃ѧ̀ нбⷭ҇нагѡ. Ра́дꙋйсѧ, вели́кїй хрⷭ҇то́въ ѹ҆го́дниче. Ра́дꙋйсѧ, пла́чемъ и҆ ско́рбьми вре́менными ѹ҆тѣше́нїѧ вѣ́чнагѡ сподо́бивыйсѧ. Ра́дꙋйсѧ, кро́тостїю свое́ю и҆ смире́нїемъ зе́млю првⷣныхъ ѹ҆наслѣ́дивый. Ра́дꙋйсѧ, чистото́ю и҆ цѣломꙋ́дрїемъ ѿ бг҃а ѹ҆краше́нный. Ра́дꙋйсѧ, цвѣ́томъ неꙋвѧда́емымъ почте́нный на нб҃сѝ̀. Ра́дꙋйсѧ, а҆́гг҃льскихъ во́инствъ собесѣ́дниче. Ра́дꙋйсѧ, ꙗ҆́кѡ съ прпⷣбными и҆ првⷣными свѣ́тло торжествꙋ́еши. Ра́дꙋйсѧ, млⷭ҇тивое застꙋпле́нїе бж҃їѧ мт҃ре къ на́мъ приклонѧ́ѧй. Ра́дꙋйсѧ, свѣти́льниче, любо́вїю свое́ю на́съ ѡ҆сщ҃а́ѧй. Ра́дꙋйсѧ, всѣ́хъ ст҃ы́хъ землѝ рꙋ́сскїѧ сонаслѣ́дниче. Ра́дꙋйсѧ, ꙗ҆́кѡ предстои́ши ны́нѣ со всѣ́ми ст҃ы́ми прⷭ҇то́лꙋ бж҃їю.

<red>Р</red>а́дꙋйсѧ, ст҃ы́й првⷣный і҆ѡа́нне, ско́рый помо́щниче и҆ пресла́вный чꙋдотво́рче.
