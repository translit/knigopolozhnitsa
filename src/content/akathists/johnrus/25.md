---
title: "Конда́къ г҃і"
navigation:
  key: akathists-johnrus-25
  title: "Конда́къ г҃і"
  parent: akathists-johnrus
  order: 25
type: "akathist"
---

## Конда́къ г҃і:

<red>Ѽ</red> пречꙋ́дный и҆ пресла́вный чꙋдотво́рче, ст҃ы́й првⷣный і҆ѡа́нне, землѝ рꙋ́сскїѧ блⷣтное рожде́нїе, подви́жникѡвъ є҆лла́ды похвало̀ и҆ ѹ҆краше́нїе. Прїимѝ ѿ лю́бѧщихъ тѧ̀ серде́цъ ма́лое сїе моле́нїе и҆ принесѝ є҆гѡ̀ ко хрⷭ҇тꙋ̀ бг҃ꙋ на́шемꙋ, да сохрани́тъ на́съ ѿ вра̑гъ ви́димыхъ и҆ неви́димыхъ, ѿ недꙋ́га и҆ гла́да, ѿ всѧ́кїѧ скѡ́рби и҆ внеза́пныѧ сме́рти, и҆ сподо́битъ вкꙋ́пѣ съ тобо́ю во црⷭ҇твїи нбⷭ҇нѣмъ непреста́ннѡ пѣ́ти сп҃си́телю на́шемꙋ и҆ бг҃ꙋ пѣ́снь: <red>А҆</red>ллилꙋ́їа.

<rubric>Се́й конда́къ чте́тсѧ три́жды.</rubric>

<rubric>И҆ па́ки і҆́косъ а҃-й: <incipit><red>А҆́</red>гг҃лѡвъ творе́цъ:</incipit></rubric>

<rubric>И҆ конда́къ а҃-й: <incipit><red>И҆</red>збра́ннагѡ и҆сповѣ́дника:</incipit></rubric>
