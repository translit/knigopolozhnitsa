---
title: "Конда́къ з҃"
navigation:
  key: akathists-johnrus-13
  title: "Конда́къ з҃"
  parent: akathists-johnrus
  order: 13
type: "akathist"
---

## Конда́къ з҃:

<red>Х</red>отѧ́щимъ врагѡ́мъ гра́дъ тво́й разори́ти и҆ мо́щи твоѧ̀ ѻ҆гню̀ преда́ти, ꙗ҆ви́сѧ стра́шное и҆ пресла́вное чꙋ́до: во́ини ѹ҆ви́дѣша тѧ̀, і҆ѡа́нне, стоѧ́ща посредѣ̀ ѻ҆гнѧ̀ и҆ ѡ҆ста́вити гра́дъ гро́знѡ и҆́мъ повелѣва́юща. Ті́и же ѹ҆жасо́шасѧ видѣ́нїю, во́нъ бѣжа́ша и҆ никоегѡ́же ѕла̀ сотвори́ша. Вѣ́рнїи же лю́дїе па́ки ѡ҆брѣто́ша мо́щи твоѧ̀, къ ни́мже и҆ мы̀ припа́дающе вопїе́мъ бг҃ꙋ побѣ́днꙋю пѣ́снь: <red>А҆</red>ллилꙋ́їа.
