---
title: "І҆́косъ з҃"
navigation:
  key: akathists-johnrus-14
  title: "І҆́косъ з҃"
  parent: akathists-johnrus
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ чꙋдотво́рца и҆ мл҃твенника во времена̀ послѣ̑днѧѧ дарова̀ на́мъ чл҃вѣколю́бецъ гдⷭ҇ь, є҆гда̀ ѡ҆скꙋдѣ̀ вѣ́ра, любы̀ ѡ҆хладѣ̀, стихі̑и земны́ѧ поколеба́шасѧ. Тѣ́мже мо́лимъ тѧ̀, првⷣне і҆ѡа́нне, не ѡ҆ста́ви на́съ, грѣ́шныхъ и҆ сла́быхъ, въ годи́нꙋ и҆спыта́нїй, ѹ҆крѣпѝ мл҃твами твои́ми всѣ́хъ лю́бѧщихъ тѧ̀ и҆ вопїю́щихъ тѝ такова̑ѧ:

<red>Р</red>а́дꙋйсѧ, вѣ́рныхъ наде́ждо и҆ застꙋпле́нїе. Ра́дꙋйсѧ, невѣ́рныхъ стра́хъ и҆ посрамле́нїе. Ра́дꙋйсѧ, ꙗ҆́кѡ по́двиги твои́ми гра́дъ проко́пїѡнъ ѡ҆ст҃и́лъ є҆сѝ. Ра́дꙋйсѧ, ꙗ҆́кѡ мл҃твами твои́ми зе́млю є҆лла́ды ѡ҆бл҃гоꙋха́лъ є҆сѝ. Ра́дꙋйсѧ, свѣ́тъ хрⷭ҇то́въ въ се́рдцѣ твое́мъ носи́вый. Ра́дꙋйсѧ, тмꙋ̀ жи́зни на́шеѧ свѣ́томъ хрⷭ҇то́выхъ за́повѣдей ѡ҆зарѧ́ѧй. Ра́дꙋйсѧ, ѡ҆ лю́дѣхъ страны̀ гре́ческїѧ мл҃твенниче неꙋсы́пный. Ра́дꙋйсѧ, помо́щниче лю́дємъ рꙋ́сскимъ бг҃одарова́нный. Ра́дꙋйсѧ, ѿ разоре́нїѧ гра́дъ тво́й и҆ хра́мъ ѡ҆гради́вый. Ра́дꙋйсѧ, правосла́вныхъ хрⷭ҇тїа́нъ прибѣ́жище. Ра́дꙋйсѧ, ꙗ҆́кѡ ны́нѣ со всѣ́ми ст҃ы́ми прⷭ҇толꙋ бж҃їю предстои́ши. Ра́дꙋйсѧ, ꙗ҆́кѡ неизрече́ннꙋю сла́вꙋ гдⷭ҇ню созерца́еши.

<red>Р</red>а́дꙋйсѧ, ст҃ы́й првⷣный і҆ѡа́нне, ско́рый помо́щниче и҆ пресла́вный чꙋдотво́рче.
