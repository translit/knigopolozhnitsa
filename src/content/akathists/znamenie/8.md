---
title: "І҆́косъ д҃"
navigation:
  key: akathists-znamenie-8
  title: "І҆́косъ д҃"
  parent: akathists-znamenie
  order: 8
type: "akathist"
---

## І҆́косъ д҃:

<red>С</red>лы́шавше ѡ҆ ди́внѣмъ чꙋдесѝ ст҃ы́ѧ і҆кѡ́ны зна́менїѧ твоегѡ̀ въ Новѣгра́дѣ, пречтⷭ҇аѧ дв҃о, ка́кѡ лю́дїе новогра́дстїи, и҆мꙋ́ще сїю̀, си́лою твое́ю и҆ посо́бїемъ бжⷭ҇твеннагѡ зра́ка твоегѡ̀ пресла́вное ѡ҆долѣ́нїе на сопроти́вныѧ показа́ша, со бл҃гоговѣ́нїемъ и҆ ра́достїю покланѧ́емсѧ семꙋ̀ чꙋ́дномꙋ ѡ҆́бразꙋ твоемꙋ̀ и҆ хвале́бнѣ зове́мъ тѝ:

<red>Р</red>а́дꙋйсѧ, невѣ́сто ѻ҆ц҃а̀ безнача́льнагѡ. Ра́дꙋйсѧ, неискꙋсобра́чнаѧ роди́тельнице превѣ́чнагѡ сло́ва. Ра́дꙋйсѧ, селе́нїе прекра́сное дх҃а ст҃а́гѡ. Ра́дꙋйсѧ, живонача́льныѧ и҆ є҆диносꙋ́щныѧ трⷪ҇цы блгⷣтїю ѡ҆сѣне́ннаѧ. Ра́дꙋйсѧ, дре́вле прⷪ҇рѡ́ки многоѡбра́знѣ предрече́ннаѧ. Ра́дꙋйсѧ, а҆́гг҃льскїѧ собо́ры чтⷭ҇ото́ю твое́ю превозше́дшаѧ. Ра́дꙋйсѧ, человѣ́ческагѡ ро́да возвы́шенїе. Ра́дꙋйсѧ, п́адшихъ сынѡ̀въ а҆да́млихъ блгⷣтное возста́нїе. Ра́дꙋйсѧ, ꙗ҆́кѡ и҆з̾ тебє́ въ пло́ть ѡ҆блече́сѧ ѡ҆дѣва́ѧй нб҃о ѡ҆́блаки. Ра́дꙋйсѧ, ꙗ҆́кѡ млеко́мъ твои́мъ пита́ла є҆сѝ пита́телѧ вселе́нныѧ. Ра́дꙋйсѧ, всеблгⷭ҇ве́ннаѧ бцⷣѣ, чтⷭ҇аѧ прⷭ҇нодв҃о. Ра́дꙋйсѧ, ра́досте на́ша и҆ сп҃се́нїе дꙋ́шъ на́шихъ. Ра́дꙋйсѧ, застꙋ́пнице на́ша, ѿ бг҃а на́мъ дарова́ннаѧ. Ра́дꙋйсѧ, всѣ́хъ вѣ́рныхъ ѡ҆гражде́нїе и҆ сщ҃е́нное прибѣ́жище.

<red>Р</red>а́дꙋйсѧ, влⷣчце, зна́менїе млⷭ҇ти твоеѧ̀ на́мъ ꙗ҆влѧ́ющаѧ.
