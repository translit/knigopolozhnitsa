---
title: "Конда́къ в҃"
navigation:
  key: akathists-znamenie-3
  title: "Конда́къ в҃"
  parent: akathists-znamenie
  order: 3
type: "akathist"
---

## Конда́къ в҃:

<red>В</red>и́дѣвъ ѡ҆ѕлобле́нїе новагра́да, крѣ́пцѣ вою́емагѡ ѿ во́євъ сꙋ́ждальскихъ, ст҃и́тель хрⷭ҇то́въ і҆ѡа́ннъ сле́знѡ молѧ́шесѧ ѡ҆ и҆збавле́нїи и҆ спасе́нїи гра́да и҆ ѹ҆слы́ша гла́съ свы́ше, да и҆́детъ во хра́мъ преображе́нїѧ гдⷭ҇нѧ и҆, взе́мъ та́мѡ і҆кѡ́нꙋ прест҃ыѧ бцⷣы, да и҆знесе́тъ ю҆̀ на забра̑ла гра́да проти́вꙋ по́лчищъ, є҆гѡ̀ вою́ющихъ. Таково́е велѣ́нїе бж҃їе ѹ҆слы́шавъ, ст҃и́тель благода́рственно возопѝ сп҃сꙋ хрⷭ҇тꙋ̀: <red>А҆</red>ллилꙋ́їа.
