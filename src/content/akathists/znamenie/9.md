---
title: "Конда́къ є҃"
navigation:
  key: akathists-znamenie-9
  title: "Конда́къ є҃"
  parent: akathists-znamenie
  order: 9
type: "akathist"
---

## Конда́къ є҃:

<red>Б</red>г҃освѣ́тлаѧ ѕвѣзда̀ і҆кѡ́на зна́менїѧ твоегѡ̀, бцⷣе дв҃о, вели́кїй новгра́дъ сїѧ́нїемъ мно́гихъ чꙋде́съ дꙋхо́внѡ просвѣтѝ, неѡскꙋ́дно и҆сточа́ющи бл҃года̑тныѧ и҆сцѣле́нїѧ всѣ̑мъ вѣ̑рнымъ, со ѹ҆се́рдїемъ къ не́й притека́ющимъ. Не лишѝ и҆ на́съ бл҃года́тнагѡ твоегѡ̀ ѡ҆заре́нїѧ и҆ млⷭ҇рдныхъ щедрѡ́тъ твои́хъ, бг҃олѣ́пнымъ поклоне́нїемъ че́ствꙋющихъ чꙋдотво́рнꙋю і҆кѡ́нꙋ твою̀, да бл҃года́рственно воспѣва́емъ бг҃ꙋ: <red>А҆</red>ллилꙋ́їа.
