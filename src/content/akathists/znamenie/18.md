---
title: "І҆́косъ ѳ҃"
navigation:
  key: akathists-znamenie-18
  title: "І҆́косъ ѳ҃"
  parent: akathists-znamenie
  order: 18
type: "akathist"
---

## І҆́косъ ѳ҃:

<red>В</red>иті̑и сꙋемꙋ́дреннїи человѣ́честїи не могꙋ́тъ пости́гнꙋти бжⷭ҇твеннꙋю та́йнꙋ прⷭ҇нодвⷭ҇тва твоегѡ̀, мр҃і́е бцⷣе, ка́кѡ въ ржⷭ҇твѣ̀ и҆ по ржⷭ҇твѣ̀ ключѝ двⷭ҇тва твоегѡ̀ цѣ̑лы сохрани́ла є҆сѝ, а҆́гг҃лѡвъ и҆ человѣ́кѡвъ ѹ҆диви́вши. тѣ́мже тѧ̀ бл҃гоче́стнѡ мт҃рь и҆ дв҃ꙋ и҆сповѣ́дꙋюще, прⷭ҇нѡ тѧ̀ ѹ҆блажа́емъ и҆ хвале́бнѡ тебѣ̀ воспѣва́емъ:

<red>Р</red>а́дꙋйсѧ, возвели́чившаѧ ро́дъ человѣ́ческїй непоро́чною твое́ю чтⷭ҇ото́ю. Ра́дꙋйсѧ, ѡ҆ст҃и́вшаѧ зе́млю всест҃ы́мъ твои́мъ ржⷭ҇тво́мъ. Ра́дꙋйсѧ, двⷭ҇тво и҆ ржⷭ҇тво̀ въ себѣ̀ ди́внѡ сочета́вшаѧ. Ра́дꙋйсѧ, во ѻ҆бо́ю непоро́чнѡ себѐ сохра́ньшаѧ. Ра́дꙋйсѧ, ве́лїе вселе́нныѧ чꙋ́до. Ра́дꙋйсѧ, непостижи́маѧ человѣ́ческими ѹ҆мы̑ та́йно. Ра́дꙋйсѧ, а҆́гг҃льскихъ ли́кѡвъ ѹ҆дивле́нїе. Ра́дꙋйсѧ, ст҃ы́хъ бж҃їихъ ѹ҆го́дникѡвъ прⷭ҇ное ра́дованїе. Ра́дꙋйсѧ, мі́ра го́рнѧгѡ пе́рвѣйшее ѹ҆краше́нїе. Ра́дꙋйсѧ, мі́ра до́льнѧгѡ бл҃гонаде́жное застꙋпле́нїе. Ра́дꙋйсѧ, де́мѡнѡвъ низложе́нїе. Ра́дꙋйсѧ, а҆́да попра́нїе.

<red>Р</red>а́дꙋйсѧ, влⷣчце, зна́менїе млⷭ҇ти твоеѧ̀ на́мъ ꙗ҆влѧ́ющаѧ.
