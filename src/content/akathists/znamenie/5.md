---
title: "Конда́къ г҃"
navigation:
  key: akathists-znamenie-5
  title: "Конда́къ г҃"
  parent: akathists-znamenie
  order: 5
type: "akathist"
---

## Конда́къ г҃:

<red>С</red>и́лою бж҃їею ѹ҆крѣпле́нъ, ст҃и́тель хрⷭ҇то́въ і҆ѡа́ннъ вознесѐ ст҃ꙋ́ю і҆кѡ́нꙋ твою̀, влⷣчце бцⷣе, посредѣ̀ са́мыѧ бра́ни, и҆дѣ́же стрѣ́лы ѿ сопроти́вныхъ, ꙗ҆́кѡ до́ждь, па́дахꙋ, и҆ є҆ди́на ѿ ни́хъ чтⷭ҇ны́й ли́къ тво́й на і҆кѡ́нѣ ѹ҆стрѣлѝ: а҆́бїе же і҆кѡ́на твоѧ̀ ли́къ сво́й ѿ полкѡ̀въ вражде́бныхъ ѿвратѝ и҆ сле́зы ѿ ѻ҆че́съ и҆сточѝ, и҆̀хже собира́ѧ въ фелѡ́нь свою̀, ст҃и́тель хрⷭ҇то́въ і҆ѡа́ннъ наро́дѡмъ дерза́ти повелѣ̀: ѻ҆нѝ же, ꙗ҆́кѡ крѣ́пка нѣ́коегѡ храни́телѧ и҆мꙋ̀ще, на сопроти̑вныѧ ѹ҆стреми́шасѧ и҆ до конца̀ побѣди́ша тѣ́хъ, зовꙋ́ще гдⷭ҇ꙋ си́лъ: <red>А҆</red>ллилꙋ́їа.
