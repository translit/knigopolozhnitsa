---
title: "Конда́къ з҃"
navigation:
  key: akathists-znamenie-13
  title: "Конда́къ з҃"
  parent: akathists-znamenie
  order: 13
type: "akathist"
---

## Конда́къ з҃:

<red>Х</red>отѧ́щи ꙗ҆ви́ти, влⷣчце, не то́кмѡ вели́комꙋ новꙋгра́дꙋ, но и҆ всемꙋ̀ правосла́вномꙋ рѡссі́йскомꙋ жи́тельствꙋ пресла̑внаѧ чꙋдеса̀ твоѧ̑ ѿ і҆кѡ́ны зна́менїѧ твоегѡ̀, сїю̀ во мно́гихъ градѣ́хъ, ѡ҆би́телехъ и҆ ве́сехъ ѿ лѣ́тъ дре́внихъ до дні́й на́шихъ ди́вными чꙋдесы̀ просла́вила є҆сѝ: слѣпы̑мъ прозрѣ́нїе, разсла́блєннымъ ѹ҆крѣпле́нїе и҆ мнѡ́гимъ болѧ́щимъ и҆сцѣле́нїе млⷭ҇тивнѡ ѿ неѧ̀ да́рꙋющи и҆ си́мъ подвиза́ющи лю́ди велича́ти тѧ̀, возвели́чившꙋю ро́дъ на́шъ, и҆ пѣ́ти хрⷭ҇тꙋ̀ бг҃ꙋ: <red>А҆</red>ллилꙋ́їа.
