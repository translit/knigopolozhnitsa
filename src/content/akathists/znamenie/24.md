---
title: "І҆́косъ в҃і"
navigation:
  key: akathists-znamenie-24
  title: "І҆́косъ в҃і"
  parent: akathists-znamenie
  order: 24
type: "akathist"
---

## І҆́косъ в҃і:

<red>П</red>ою́ще чꙋдеса̀ твоѧ̑ ѿ і҆кѡ́ны зна́менїѧ твоегѡ̀ ꙗ҆влє́ннаѧ, бцⷣе дв҃о, хва́лимъ, сла́вимъ и҆ велича́емъ тѧ̀, чтⷭ҇нѣ́йшꙋю вои́стинꙋ херꙋві̑мъ и҆ сла́внѣйшꙋю без̾ сравне́нїѧ серафі̑мъ. Ты̀ же, всебл҃га́ѧ застꙋ́пнице на́ша, покры́й на́съ держа́внымъ твои́мъ покро́вомъ и҆ и҆зба́ви на́съ ѿ всѧ́кихъ бѣ́дъ и҆ и҆скꙋше́нїй вра́жїихъ, да воспѣва́емъ тебѣ̀ непреста́ннѡ гла́сомъ хвале́нїѧ:

<red>Р</red>а́дꙋйсѧ, бг҃оѡбра́дованнаѧ и҆ непоро́чнаѧ прⷭ҇нодв҃о. Ра́дꙋйсѧ, нетлѣ́ннаѧ и҆ неискꙋсобра́чнаѧ а҆́гнца и҆ па́стырѧ мт҃и. Ра́дꙋйсѧ, ѹ҆вѣнча́ннаѧ дїади́мою цр҃скою ѿ трїеди́нагѡ бг҃а. Ра́дꙋйсѧ, ст҃олѣ́пнаѧ и҆ свѣтоно́снаѧ пала́то ст҃ы́хъ ст҃ѣ́йшагѡ сло́ва. Ра́дꙋйсѧ, ѡ҆ деснꙋ́ю стоѧ́щаѧ сн҃а твоегѡ̀ и҆ гдⷭ҇а. Ра́дꙋйсѧ, вы́нꙋ молѧ́щаѧсѧ є҆мꙋ́ за ро́дъ хрⷭ҇тїа́нскїй. Ра́дꙋйсѧ, вино́внице бл҃года́тнагѡ человѣ́ковъ ѡ҆бновле́нїѧ. Ра́дꙋйсѧ, ка́ющихсѧ грѣ́шныхъ къ бг҃ꙋ примире́нїе. Ра́дꙋйсѧ, стра́ждꙋщихъ ѿ бѣ́дъ и҆збавле́нїе. Ра́дꙋйсѧ, взыска́нїе поги́бшихъ. Ра́дꙋйсѧ, тѣле́съ на́шихъ врачева́нїе. Ра́дꙋйсѧ, дꙋ́шъ на́шихъ сп҃се́нїе.

<red>Р</red>а́дꙋйсѧ, влⷣчце, зна́менїе млⷭ҇ти твоеѧ̀ на́мъ ꙗ҆влѧ́ющаѧ.
