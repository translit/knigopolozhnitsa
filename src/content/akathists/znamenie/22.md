---
title: "І҆́косъ а҃і"
navigation:
  key: akathists-znamenie-22
  title: "І҆́косъ а҃і"
  parent: akathists-znamenie
  order: 22
type: "akathist"
---

## І҆́косъ а҃і:

<red>С</red>вѣ́та невече́рнѧгѡ прїѧ́телище, свѣ́тлыми лꙋча́ми чꙋде́съ твои́хъ просвѣща́еши на́съ, помраче́нныхъ грѣ́хо́вною мгло́ю, бг҃ороди́тельнице пречтⷭ҇аѧ, и҆ приво́диши къ немо́лчномꙋ славосло́вїю твоегѡ̀ прест҃агѡ и҆́мене. Зна́менїемъ і҆кѡ́ны твоеѧ̀ ст҃ы́ѧ вои́стинꙋ ꙗ҆ви́ла є҆сѝ воево́дство твоѐ держа́вное, гпⷭ҇жѐ всебл҃гаѧ, є҆го́же свѣ́тло пра́зднꙋюще, ра́достнѡ зове́мъ тѝ:

<red>Р</red>а́дꙋйсѧ, возвели́ченнаѧ бг҃омъ па́че земны́хъ и҆ нбⷭ҇ныхъ. Ра́дꙋйсѧ, є҆ди́на чтⷭ҇аѧ и҆ блгⷭ҇ве́ннаѧ въ же́нахъ. Ра́дꙋйсѧ, цр҃и́це и҆ влⷣчце нб҃сѐ и҆ землѝ. Ра́дꙋйсѧ, порфѵ́ро цр҃ѧ̀ царе́й. Ра́дꙋйсѧ, черто́же безсѣ́меннагѡ ѹ҆невѣ́щенїѧ. Ра́дꙋйсѧ, глави́зно сп҃се́нїѧ человѣ́ческагѡ. Ра́дꙋйсѧ, ѹ҆пова́ющїѧ на тѧ̀ несрамлѧ́ющаѧ. Ра́дꙋйсѧ, просѧ́щїѧ твоеѧ̀ ст҃ы́ѧ по́мощи ѿ бѣ́дъ и҆збавлѧ́ющаѧ. Ра́дꙋйсѧ, сто́лпе и҆ ѹ҆твержде́нїе двⷭ҇тва. Ра́дꙋйсѧ, щи́те и҆ ѡ҆гражде́нїе вѣ́ры правосла́вныѧ. Ра́дꙋйсѧ, бг҃олѣ́пное ѹ҆краше́нїе ст҃ыѧ хрⷭ҇то́вы цр҃кве. Ра́дꙋйсѧ, покрыва́ющаѧ всѣ́хъ на́съ мт҃рнимъ твои́мъ покро́вомъ.

<red>Р</red>а́дꙋйсѧ, влⷣчце, зна́менїе млⷭ҇ти твоеѧ̀ на́мъ ꙗ҆влѧ́ющаѧ.
