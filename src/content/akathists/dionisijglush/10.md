---
title: "І҆́косъ є҃"
navigation:
  key: akathists-dionisijglush-10
  title: "І҆́косъ є҃"
  parent: akathists-dionisijglush
  order: 10
type: "akathist"
---

## І҆́косъ є҃:

<red>В</red>и́дѣвъ красотꙋ̀ мѣ́ста пꙋсты́ннагѡ въ лѣсно́й де́бри, на рѣцѣ̀ глꙋши́цѣ, ѻ҆́ч҃е прпⷣбне, и҆ слы́шавъ на не́мъ зво́нъ цр҃ко́вный, позна́лъ є҆сѝ во́лю бж҃їю, та́мѡ тебѣ̀ всели́тисѧ и҆ ѡ҆би́тель возгради́ти. тѣ́мже помоли́всѧ со слеза́ми, ке́ллїю ма́лꙋ под̾ дре́вомъ чере́мховымъ та́мѡ себѣ̀ построил є҆сѝ, ѡ҆ст҃и́въ мѣ́сто ѻ҆́ное во ѡ҆би́тель во и҆́мѧ прест҃ы́ѧ бцⷣы, честна́гѡ и҆ сла́внагѡ є҆ѧ̀ покро́ва, и҆дѣ́же мы̀ ны́нѣ тѧ̀ ѹ҆блажа́емъ и҆ пое́мъ:

<red>Р</red>а́дꙋйсѧ, пꙋстынножи́телей сла́во и҆ похвало̀: ра́дꙋйсѧ, ди́вный и҆збра́нниче бж҃їй, де́брь пꙋсты́ннꙋю и҆́нѡки насели́вый. Ра́дꙋйсѧ, ла́ѵрꙋ пресла́внꙋю та́мѡ соѡрꙋди́вый: ра́дꙋйсѧ, и҆зрѧ́дный слꙋго̀ прест҃ы́ѧ бцⷣы. Ра́дꙋйсѧ, вѣ́рный ѹ҆го́дниче сн҃а є҆ѧ̀ и҆ бг҃а: ра́дꙋйсѧ, при́сный радѣ́телю ѡ҆ дꙋша́хъ человѣ́ческихъ. Ра́дꙋйсѧ, сотвори́вый своѐ сп҃се́нїе трꙋды̀ и҆ мл҃твами, и҆ и҆ны́ѧ томꙋ́ждѣ наꙋчи́вый: ра́дꙋйсѧ, ве́лїй нарече́нный во црⷭ҇твїи нбⷭ҇нѣмъ. Ра́дꙋйсѧ, го́рлице пꙋстыннолюби́ваѧ, глꙋши́цкꙋю де́брь пѣ́нїемъ мл҃твеннымъ ѡ҆гласи́вшаѧ: ра́дꙋйсѧ, въ пꙋсты́ни славослѡ́вїи непреста́нными бг҃а сла́вивый. Ра́дꙋйсѧ, сле́зъ твои́хъ тече́ньми безпло́днꙋю землю̀ дꙋхо́внѡ напои́вый: ра́дꙋйсѧ, прозѧбє́нїѧ бг҃оꙋгѡ́днаѧ на не́й возрасти́вый.

<red>Р</red>а́дꙋйсѧ, дїонѵ́сїе, вели́кїй чꙋдотво́рче.
