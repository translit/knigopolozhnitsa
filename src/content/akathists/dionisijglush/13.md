---
title: "Конда́къ з҃"
navigation:
  key: akathists-dionisijglush-13
  title: "Конда́къ з҃"
  parent: akathists-dionisijglush
  order: 13
type: "akathist"
---

## Конда́къ з҃:

<red>Х</red>отѧ̀ вра́гъ сп҃се́нїѧ человѣ́ческагѡ ѹ҆страши́ти тѧ̀, прпⷣбне ѻ҆́ч҃е, привидѣ̑нїи свои́ми смꙋща́ше тѧ̀ во вре́мѧ нощны́ѧ твоеѧ̀ мл҃твы, и҆ два́жды бїе́нїемъ лю́тымъ ѹ҆ра́ни твоѐ тѣ́ло, ꙗ҆́кѡ бы́ти на не́мъ ꙗ҆́звамъ мнѡ́гимъ: ѻ҆ба́че ты̀ непоколеби́мъ въ по́двизѣ твое́мъ пре́былъ є҆сѝ, и҆ ꙗ҆́звы сїѧ̑ до́блественнѣ носи́лъ є҆сѝ, ꙗ҆́кѡ во́инъ і҆и҃съ хрⷭ҇то́въ и҆ мч҃нкѡвъ сострада́лецъ. тѣ́мже вла́сть ве́лїю на дꙋ̑хи нечи̑стыѧ ѿ гдⷭ҇а полꙋчи́лъ є҆сѝ, ꙗ҆́кѡ про́чее не дерза́ти и҆мъ пристꙋпи́ти къ тебѣ̀, внегда̀ пѣ́лъ є҆сѝ бг҃ꙋ: <red>А҆</red>ллилꙋ́їа.
