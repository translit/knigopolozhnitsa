---
title: "Конда́къ є҃"
navigation:
  key: akathists-dionisijglush-9
  title: "Конда́къ є҃"
  parent: akathists-dionisijglush
  order: 9
type: "akathist"
---

## Конда́къ є҃:

<red>Б</red>г҃омꙋ́дре ѹ҆правлѧ́лъ є҆сѝ, ѻ҆́ч҃е дїонѵ́сїе, ѡ҆би́телїю пꙋсты́нною на ст҃ѣ́й лꙋ́цѣ, ꙗ҆́же крі́нъ въ пꙋсты́ни, процвѣтѐ дꙋхо́внѡ: ѻ҆ба́че, стꙋжи́въ сѝ молво́ю человѣ́ческою, настоѧ́тельство въ не́й врꙋчи́лъ є҆сѝ спо́стникꙋ твоемꙋ̀, прпⷣбномꙋ пахѡ́мїю, са́мъ же ѹ҆дали́лсѧ є҆сѝ въ пꙋсты́ню глꙋбоча́йшꙋю, на рекꙋ̀ глꙋши́цꙋ, да та́мѡ є҆ди́нъ є҆ди́номꙋ бг҃ꙋ возмо́жеши невозбра́ннѡ пѣ́ти а҆́гг҃льскꙋю пѣ́снь: <red>А҆</red>ллилꙋ́їа.
