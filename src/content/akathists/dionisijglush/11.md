---
title: "Конда́къ ѕ҃"
navigation:
  key: akathists-dionisijglush-11
  title: "Конда́къ ѕ҃"
  parent: akathists-dionisijglush
  order: 11
type: "akathist"
---

## Конда́къ ѕ҃:

<red>П</red>роповѣ́даетъ пꙋсты́ннаѧ ла́ѵра твоѧ̀, ѻ҆́ч҃е дїонѵ́сїе, трꙋды̀ и҆ по́двиги твоѧ̑, при ѹ҆строе́нїи є҆ѧ̀ под̾ѧ́тыѧ, ка́кѡ соѡрꙋжа́ѧ въ не́й хра́мы бж҃їѧ, рꙋка́ма твои́ма ко трꙋдꙋ̀ дѣ́лателей прикаса́лсѧ є҆сѝ, і҆кѡ̑ны же ст҃ы́ѧ длѧ ни́хъ бл҃голѣ́пнѡ написа́лъ є҆сѝ, и҆скꙋ́сный і҆кѡнопи́сец бы́въ. тѣ́мже ны́нѣ во хра́махъ нбⷭ҇ныхъ почива́еши и҆ лицезрѣ́нїѧ бж҃їѧ наслажда́ешисѧ, зовы́й всѣ́хъ творцꙋ̀ со а҆́гг҃лы и҆ ст҃ы́ми: <red>А҆</red>ллилꙋ́їа.
