---
title: "І҆́косъ г҃"
navigation:
  key: akathists-dionisijglush-6
  title: "І҆́косъ г҃"
  parent: akathists-dionisijglush
  order: 6
type: "akathist"
---

## І҆́косъ г҃:

<red>И҆</red>мѣ́ѧ помы́слъ чи́стъ и҆ непоро́чнꙋ дꙋ́шꙋ, и҆ ви́дѣвъ себѐ почита́ема въ спа́со-ка́менстѣй ѡ҆би́тели, ѻ҆́ч҃е дїонѵ́сїе, ꙗ҆́кѡ смире́нїѧ рачи́тель, ѹ҆мы́слилъ є҆сѝ бѣжа́ти ѿтꙋ́дꙋ въ безмо́лвїе пꙋсты́ни, да не превозноше́нїемъ сꙋ́етнымъ ѹ҆ловле́нъ бꙋ́деши. тѣ́мже, полꙋчи́въ бл҃гослове́нїе твоегѡ̀ настоѧ́телѧ, вкꙋ́пѣ со дрꙋго́мъ твои́мъ, прпⷣбнымъ пахѡ́мїем, ѹ҆дали́лсѧ є҆сѝ и҆з̾ ѡ҆би́тели въ пꙋсты́нное мѣ́сто, на ст҃ꙋ́ю лꙋ́кꙋ, и҆ та́мѡ безмо́лвнѡ пребыва́лъ є҆сѝ въ постѣ́хъ и҆ мл҃твахъ, и҆дѣ́же, а҆́ки срѣта́юща тѧ̀, земна́го а҆́гг҃ла и҆ нбⷭ҇нагѡ человѣ́ка, бл҃гоꙋмиле́ннѡ вопїе́мъ тѝ:

<red>Р</red>а́дꙋйсѧ, безмо́лвїѧ рачи́телю, пꙋсты́ню дꙋхо́внѡ ѹ҆плодоноси́вый: ра́дꙋйсѧ, подви́жническимъ житїе́мъ твои́мъ сїю̀ просла́вивый. Ра́дꙋйсѧ, дре́во бл҃гопло́дное, при вода́хъ пꙋсты́нныхъ возра́стшее: ра́дꙋйсѧ, плоды̀ мнѡ́гїѧ хрⷭ҇тꙋ̀ принесы́й. Ра́дꙋйсѧ, сла́дость безмо́лвїѧ пꙋсты́ннагѡ вкꙋси́вый: ра́дꙋйсѧ, посто́мъ и҆ воздержа́нїемъ пло́ть твою̀ дꙋ́хꙋ покори́вый. Ра́дꙋйсѧ, мл҃твами сле́зными пла́мень страсте́й въ себѣ̀ ѹ҆гаси́вый: ра́дꙋйсѧ, безстра́стїе бл҃года́тное стѧжа́вый. Ра́дꙋйсѧ, бг҃омы́слїем непреста́ннымъ ѹ҆́мъ тво́й просвѣти́вый: ра́дꙋйсѧ, трезвѣ́нїе мл҃твенное прїѡбреты́й. Ра́дꙋйсѧ, бжⷭ҇твеннагѡ и҆́мене і҆и҃съ хрⷭ҇то́ва немо́лчный призыва́телю: ра́дꙋйсѧ, за́повѣдей хрⷭ҇то́выхъ ре́вностный храни́телю.

<red>Р</red>а́дꙋйсѧ, дїонѵ́сїе, вели́кїй чꙋдотво́рче.
