---
title: "Конда́къ и҃"
navigation:
  key: akathists-dionisijglush-15
  title: "Конда́къ и҃"
  parent: akathists-dionisijglush
  order: 15
type: "akathist"
---

## Конда́къ и҃:

<red>С</red>тра́нника и҆ прише́льца въ мі́рѣ се́мъ помышлѧ́ѧ себѐ бы́ти, прпⷣбне ѻ҆́ч҃е, ѡ҆ часѣ̀ сме́ртнѣмъ непреста́ннѡ па́мѧтовалъ є҆сѝ, и҆ моги́лꙋ себѣ̀ въ сосно́вецтѣй ѡ҆би́тели твое́й рꙋка́ма и҆скопа́лъ є҆сѝ, над̾ не́юже моли́твеннѡ пла́калъ є҆сѝ, воспомина́ѧ сме́рть и҆ сꙋ́дъ бж҃їй. мо́лимъ тѧ̀, ѹ҆го́дниче бж҃їй, примѣ́ромъ твои́мъ ст҃ы́мъ наꙋчѝ и҆ ны̀ грѣ̑шныѧ не забыва́ти гро́знагѡ часа̀ сме́ртнагѡ, но при́снѡ гото́витисѧ къ немꙋ̀ и҆ бл҃гоꙋмиле́ннѡ пѣ́ти бг҃ꙋ: <red>А҆</red>ллилꙋ́їа.
