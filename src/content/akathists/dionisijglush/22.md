---
title: "І҆́косъ а҃і"
navigation:
  key: akathists-dionisijglush-22
  title: "І҆́косъ а҃і"
  parent: akathists-dionisijglush
  order: 22
type: "akathist"
---

## І҆́косъ а҃і:

<red>С</red>вѣтопода́тельный свѣти́льникъ бж҃їѧ блгⷣти ꙗ҆влѧ́ешисѧ и҆ по сме́рти, прпⷣбне ѻ҆́ч҃е дїонѵ́сїе, соверша́ѧ чꙋдеса̀ мнѡ́гаѧ ѿ ст҃а́гѡ твоегѡ̀ гро́ба, ѿ него́же недꙋ́жнїи и҆сцѣлѧ́хꙋсѧ, слѣпі́и зрѣ́нїе полꙋча́хꙋ, бѣснова́тїи ѿ мꙋчи́тельства дїа́волѧ свобожда́хꙋсѧ, и҆ всѣ̑мъ тре́бꙋющымъ ѡ҆би́льнѡ млⷭ҇ть бж҃їѧ подава́шесѧ. сегѡ̀ ра́ди вопїе́мъ тѝ ѹ҆се́рднѡ:

<red>Р</red>а́дꙋйсѧ, бл҃года́тныхъ дарѡ́въ всеще́дрый пода́телю: ра́дꙋйсѧ, недꙋ́гѡвъ ѕлы́хъ прогони́телю. Ра́дꙋйсѧ, врачꙋ̀ безме́здный и҆ скоропредста́тельный: ра́дꙋйсѧ, цѣле́бниче бл҃года́тный. Ра́дꙋйсѧ, въ со́нїихъ и҆ видѣ́нїихъ вѣ̑рныѧ посѣща́ѧй: ра́дꙋйсѧ, бли̑жнимъ и҆ да̑льнимъ по́мощь твою̀ ꙗ҆влѧ́ѧй. Ра́дꙋйсѧ, разсла́бленныхъ ѹ҆крѣпи́телю: ра́дꙋйсѧ, на дꙋ̑хи нечи̑стыѧ крѣ́пкїй вои́телю. Ра́дꙋйсѧ, ѿ привидѣ́нїй и҆ страхова́нїй вра́жїихъ мнѡ́гїѧ и҆зба́вивый: ра́дꙋйсѧ, бѣснова́тыхъ ѿ томле́нїѧ дїа́волѧ свободи́вый. Ра́дꙋйсѧ, хода́таю на́шъ при́сный: ра́дꙋйсѧ, мл҃твенниче за ны̀ немо́лчный.

<red>Р</red>а́дꙋйсѧ, дїонѵ́сїе, вели́кїй чꙋдотво́рче.
