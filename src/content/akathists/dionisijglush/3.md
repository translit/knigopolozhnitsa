---
title: "Конда́къ в҃"
navigation:
  key: akathists-dionisijglush-3
  title: "Конда́къ в҃"
  parent: akathists-dionisijglush
  order: 3
type: "akathist"
---

## Конда́къ в҃:

<red>В</red>и́дѣвъ прпⷣбный и҆гꙋ́менъ дїонѵ́сїй, прозорли́выми ѻ҆чесы̀ свои́ми бл҃гопло́днꙋю добро́тꙋ дꙋ́шы твоеѧ̀, прпⷣбне ѻ҆́ч҃е, є҆гда̀ прише́лъ є҆сѝ къ немꙋ̀ во ѡ҆би́тель спа́со-ка́менскꙋю, прїѧ́тъ тѧ̀ съ любо́вїю и҆ наставлѧ́ше бг҃омꙋ́дрѣ на по́двиги дꙋхѡ́вныѧ. ты̀ же, пребл҃же́нне, всѧ̑ словеса̀ є҆гѡ̀ слага́лъ є҆сѝ въ се́рдцѣ твое́мъ, и҆ ꙗ҆ви́лсѧ є҆сѝ до́брый ѹ҆чени́къ до́брагѡ ѹ҆чи́телѧ, зовы́й кꙋ́пнѡ съ ни́мъ нбⷭ҇номꙋ ѹ҆чт҃лю хрⷭ҇тꙋ̀ немо́лчнꙋю пѣ́снь: <red>А҆</red>ллилꙋ́їа.
