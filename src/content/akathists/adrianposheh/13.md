---
title: "Конда́къ з҃"
navigation:
  key: akathists-adrianposheh-13
  title: "Конда́къ з҃"
  parent: akathists-adrianposheh
  order: 13
type: "akathist"
---

## Конда́къ з҃:

<red>Х</red>отѣ́нїе и҆мѣ́лъ є҆сѝ ѹ҆се́рдное, прпⷣбне ѻ҆́ч҃е, хра́мъ бж҃їй во и҆́мѧ прест҃ы́ѧ бцⷣы честна́гѡ и҆ сла́внагѡ є҆ѧ̀ ѹ҆спе́нїѧ въ ѡ҆би́тели твое́й постро́ити, є҆го́же соѡрꙋди́въ и҆ ѡ҆ст҃и́въ, безкро́внꙋю же́ртвꙋ приноси́лъ є҆сѝ въ не́мъ бг҃ꙋ, досто́йно и҆ пра́веднѡ воспѣва́ѧ є҆мꙋ̀ а҆́гг҃льскꙋю пѣ́снь: <red>А҆</red>ллилꙋ́їа.
