---
title: "І҆́косъ і҃"
navigation:
  key: akathists-adrianposheh-20
  title: "І҆́косъ і҃"
  parent: akathists-adrianposheh
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ защище́нїѧ вѣ̑рнымъ, чꙋдотво́рче ст҃ы́й, и҆ всѣ̑мъ съ любо́вїю соверша́ющымъ па́мѧть твою̀ застꙋ́пникъ и҆ покрови́тель быва́еши, недꙋ́жныѧ и҆сцѣлѧ́еши, скорбѧ́щыѧ ѹ҆тѣша́еши, и҆ всѣ́хъ подвиза́еши зва́ти тебѣ̀:

<red>Р</red>а́дꙋйсѧ, свѣти́лниче пресвѣ́тлый, мра́къ страсте́й прогонѧ́ющий: ра́дꙋйсѧ, и҆сто́чниче многово́дный и҆сцѣле́нїй бл҃годатныхъ. Ра́дꙋйсѧ, рѣко̀ приснотекꙋ́щаѧ чꙋде́съ: ра́дꙋйсѧ, цвѣ́те нетлѣ́нїѧ, ст҃ꙋ́ю рѡссі́йскꙋю це́рковь облагоꙋхавый. Ра́дꙋйсѧ, ми́лованїѧ и҆ врачева́нїѧ пода́телю всеще́дрый: ра́дꙋйсѧ, любвѐ и҆ сострада́нїѧ проѧви́телю всебога́тый. Ра́дꙋйсѧ, земнорѡ́днымъ застꙋ́пниче нбⷭ҇ный: ра́дꙋйсѧ, правосла̑внымъ предста́телю неле́стный. Ра́дꙋйсѧ, пꙋсты́ни прекра́сное прозѧбе́нїе: ра́дꙋйсѧ, ѡ҆би́тели твоеѧ̀ при́сное ра́дованїе. Ра́дꙋйсѧ, сто́лпе правосла́вїѧ непоколеби́мый: ра́дꙋйсѧ, покро́ве, не кры́ющїйсѧ ѿ на́шегѡ притека́нїѧ.

<red>Р</red>а́дꙋйсѧ, а҆дрїа́не прпⷣбномч҃ниче и҆ чꙋдотво́рче преди́вный.
