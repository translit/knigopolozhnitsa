---
title: "І҆́косъ г҃"
navigation:
  key: akathists-adrianposheh-6
  title: "І҆́косъ г҃"
  parent: akathists-adrianposheh
  order: 6
type: "akathist"
---

## І҆́косъ г҃:

<red>И҆</red>мы́й є҆ди́но попече́нїе, прпⷣбне ѻ҆́ч҃е, є҆́же ка́кѡ сп҃сти́сѧ и҆ бл҃гоꙋгоди́ти хрⷭ҇тꙋ̀ бг҃ꙋ, ѕѣлѡ̀ возра́довалсѧ є҆сѝ, ви́дѣвъ ѡ҆би́тель коме́льскꙋю, въ пꙋсты́ни внѣ̀ молвы̀ человѣ́ческїѧ стоѧвшꙋю, и҆ ѹ҆ста́вы пꙋстынножи́тєльныѧ прпⷣбнагѡ корни́лїа вѣ́рнѡ соблюда́вшꙋю, тѣ́мже си́це ѡбрадованномꙋ и҆ мы̀ сїѧ̑ ра́дѡстнаѧ прино́симъ пѣсноглашє́нїѧ:

<red>Р</red>а́дꙋйсѧ, мꙋ́дрый стра́нниче, и҆скі́й ѻ҆те́чества го́рнѧгѡ: ра́дꙋйсѧ, бж҃їй и҆збра́нниче, ѿ ю҆́га на сѣ́веръ пресели́выйсѧ во сп҃се́нїе. Ра́дꙋйсѧ, жесто́кою стезе́ю ше́ствовавый подви́жничества соверше́ннагѡ: ра́дꙋйсѧ, неѡсла́бнѡ трꙋдивыйсѧ во бдѣ́нїихъ, пѣ́нїихъ и҆ поще́нїихъ. Ра́дꙋйсѧ, пло́ть дꙋ́хꙋ всецѣ́лѡ покори́вый: ра́дꙋйсѧ, стра̑сти въ дꙋшѝ твое́й и҆скорени́вый. Ра́дꙋйсѧ, сло́вомъ бж҃їимъ пита́выйсѧ, па́че не́же бра́шнѡмъ гиблющим: ра́дꙋйсѧ, слеза́ми мл҃твенными питїѐ твоѐ растворѧвый. Ра́дꙋйсѧ, мл҃твенниче неꙋсыпа́ющїй и҆ бл҃гоꙋмиле́нный: ра́дꙋйсѧ, подви́жниче бл҃года́тїю бж҃їею прїѡсѣне́нный. Ра́дꙋйсѧ, безмо́лвниче чꙋжды́й попече́нїй жите́йскихъ: ра́дꙋйсѧ, безстра́стїѧ дости́гнꙋвый, и҆ молчали́ваѧ ѹ҆ста̀ и҆мѣ́вый.

<red>Р</red>а́дꙋйсѧ, а҆дрїа́не прпⷣбномч҃ниче и҆ чꙋдотво́рче преди́вный.
