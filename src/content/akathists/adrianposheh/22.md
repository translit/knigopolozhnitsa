---
title: "І҆́косъ а҃"
navigation:
  key: akathists-adrianposheh-22
  title: "І҆́косъ а҃"
  parent: akathists-adrianposheh
  order: 22
type: "akathist"
---

## І҆́косъ а҃:

<red>С</red>вѣтопода́тельный свѣти́лникъ бж҃їей бл҃года́ти ꙗ҆влѧ́ешисѧ на́мъ, прпⷣбномч҃ниче пребл҃же́нне, во мно́зѣхъ и҆ преди́вныхъ твои́хъ чꙋдесѣ́хъ, ꙗ҆́же ѹдостоверѧ́ютъ на́съ въ твое́й свѧ́тости и҆ бли́зости ко гдⷭ҇ꙋ, є҆мꙋ́же помоли́сѧ за ны̀ грѣ́шныѧ, ѹ҆се́рдїемъ си́це тебѣ̀ зовꙋ́щыѧ:

<red>Р</red>а́дꙋйсѧ, а҆лава́стре многоцѣле́бный на всѧ́къ недꙋ́гъ враче́вство содержа́щїй: ра́дꙋйсѧ, масли́но бл҃гопло́днаѧ, є҆ле́й бж҃їей бл҃года́ти ѡ҆би́льнѡ на́мъ и҆сточа́ющаѧ. Ра́дꙋйсѧ, бл҃гоꙋха́нный кѷпари́сѣ, зно́й страсте́й на́мъ прохлажда́ющїй: ра́дꙋйсѧ, крі́не пꙋсты́нный, дꙋхо́внѣ на́съ ѹ҆веселѧ́ющїй. Ра́дꙋйсѧ, со́ле землѝ рѡссі́йскїѧ, ꙗ҆́кѡ никогда́же ѡ҆бꙋѧ́етъ: ра́дꙋйсѧ, свѣ́тлое зерца́ло добродѣ́телей. Ра́дꙋйсѧ, пра́вило и҆́ноческагѡ бг҃оꙋго́днагѡ житїѧ̀: ра́дꙋйсѧ, ѡ҆́бразе терпѣ́нїѧ и҆ неѕло́бїѧ. Ра́дꙋйсѧ, кро́ткїй Хрⷭ҇то́въ послѣ́дователю: ра́дꙋйсѧ, прїи́скреннїй їи҃совъ люби́телю. Ра́дꙋйсѧ, сы́не бл҃гослове́нный ѻ҆ц҃а̀ нбⷭ҇нагѡ: ра́дꙋйсѧ, дрꙋ́же ст҃ы́хъ, при́сный бг҃ꙋ.

<red>Р</red>а́дꙋйсѧ, а҆дрїа́не прпⷣбномч҃ниче и҆ чꙋдотво́рче преди́вный.
