---
title: "І҆́косъ ѕ҃"
navigation:
  key: akathists-adrianposheh-12
  title: "І҆́косъ ѕ҃"
  parent: akathists-adrianposheh
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, прпⷣбне ѻ҆́ч҃е, бли̑жнимъ и҆ да̑льнымъ, ꙗ҆́кѡ со́лнце пресвѣ́тлое, лꙋча́ми добродѣ́телей сїѧ́ющее, дꙋ́шы и҆ се́рдца вѣ́рныхъ дꙋхо́внѡ просвѣща́ющее. тѣ́мже прихожда́хꙋ къ тебѣ̀ хрⷭ҇толюби́вїи лю́дїе, наставлє́нїѧ и҆ бл҃гословє́нїѧ ѿ тебѣ̀ и҆́щꙋще, зовꙋ́ще и҆ глаго́люще:

<red>Р</red>а́дꙋйсѧ, є҆ѵⷢ҇лїѧ Хрⷭ҇то́ва блг҃овѣ́стниче: ра́дꙋйсѧ, а҆пⷭ҇тльскихъ преда́нїй храни́телю. Ра́дꙋйсѧ, правосла́вїѧ наста́вниче: ра́дꙋйсѧ, бл҃гоче́стїѧ ѹ҆чи́телю. Ра́дꙋйсѧ, грѣ́шникѡвъ ѡ҆бличи́телю: ра́дꙋйсѧ, ка́ющихсѧ съ бг҃омъ примири́телю. Ра́дꙋйсѧ, пресла́дкїй ѹвеща́телю. ра́дꙋйсѧ, прекро́ткїй наказа́телю. Ра́дꙋйсѧ, ѻ҆лтарѧ̀ Гдⷭ҇нѧ непоро́чный слꙋжи́телю: ра́дꙋйсѧ, та́инствъ бж҃їихъ досто́йный соверши́телю. Ра́дꙋйсѧ, мл҃твеннѣи рꙋ́цѣ горѣ̀ со дерзнове́нїемъ воздѣва́вый: ра́дꙋйсѧ, мл҃твы теплѣ́йшыѧ гдⷭ҇еви возноси́вый.

<red>Р</red>а́дꙋйсѧ, а҆дрїа́не прпⷣбномч҃ниче и҆ чꙋдотво́рче преди́вный.
