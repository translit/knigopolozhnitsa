---
title: "І҆́косъ д҃"
navigation:
  key: akathists-adrianposheh-8
  title: "І҆́косъ д҃"
  parent: akathists-adrianposheh
  order: 8
type: "akathist"
---

## І҆́косъ д҃:

<red>С</red>лы́шавъ себѐ похвалѧ́ема ѿ человѣ́къ во ѡ҆би́тєли коме́льстей, смꙋти́лсѧ є҆сѝ дꙋ́хомъ, прпⷣбне ѻ҆́ч҃е, и҆ та́йнѡ помышлѧ́лъ є҆сѝ, є҆́же безмо́лвствовати соверше́ннѡ въ пꙋсты́ни, по примѣ́рꙋ дре́внихъ прпⷣбныхъ ѻ҆тє́цъ, и҆ та́мѡ и҆збѣжа́ти превозноше́нїѧ человѣ́ческагѡ. таково́мꙋ смиренномꙋ́дрїю твоемꙋ̀ мы̀ дивѧ́щесѧ, си́це тебѣ̀ вопїе́мъ:

<red>Р</red>а́дꙋйсѧ, смире́нїѧ высото̀ недосѧгаемаѧ мі́ра сегѡ̀ сꙋето́ю: ра́дꙋйсѧ, пꙋсты́ни красото̀ веселѧ́щаѧ бг҃олюби́выѧ дꙋшѝ. Ра́дꙋйсѧ, наслѣ́дниче ст҃ы́хъ, нра́вы и҆́хъ подража́вый: радꙋйсѧ, подо́бниче а҆гг҃елов, чистото́ю дꙋше́вною просїѧ́вый. Ра́дꙋйсѧ, дх҃а ст҃а́гѡ ѻ҆би́теле прекра́снаѧ: ра́дꙋйсѧ, таи́нниче прест҃ы́ѧ трⷪ҇цы. Ра́дꙋйсѧ, и҆́мже побежда́емїи рыда́хꙋ дꙋ́си тьмы̀: ра́дꙋйсѧ, крѣ́пкїй низложи́телю всѣ́хъ и҆́хъ и҆скꙋше́нїй и҆ привидѣ́нїй. Ра́дꙋйсѧ, мꙋ́жественный побѣди́телю немощны́ѧ и҆́хъ си́лы: ра́дꙋйсѧ, бл҃года́тїю бж҃їю преиспо́лненный.

<red>Р</red>а́дꙋйсѧ, а҆дрїа́не прпⷣбномч҃ниче и҆ чꙋдотво́рче преди́вный.
