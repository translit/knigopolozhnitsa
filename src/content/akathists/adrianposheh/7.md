---
title: "Конда́къ д҃"
navigation:
  key: akathists-adrianposheh-7
  title: "Конда́къ д҃"
  parent: akathists-adrianposheh
  order: 7
type: "akathist"
---

## Конда́къ д҃:

<red>Б</red>ꙋ́рное страсте́й мо́ре преплы́лъ є҆сѝ, прпⷣбне, и҆ ве́ѧнїемъ дх҃а бж҃їѧ въ при́стань безстра́стїѧ бл҃года́тнагѡ дости́глъ є҆сѝ, є҆́же ви́дѣвъ коме́льскїѧ ѡ҆би́тели бл҃гоговѣ́йный и҆гꙋ́менъ лаѵре́нтїй, во дїа́кона тѧ̀ и҆збра̀, да слꙋ́жиши ѻ҆лтарю̀ гдⷭ҇ню и҆ мл҃твы собѡ́рныѧ возно́сиши за лю́ди, зовы́й бг҃ꙋ: <red>А҆</red>ллилꙋ́їа.
