---
title: "Конда́къ и҃"
navigation:
  key: akathists-adrianposheh-15
  title: "Конда́къ и҃"
  parent: akathists-adrianposheh
  order: 15
type: "akathist"
---

## Конда́къ и҃:

<red>С</red>тра́нное и҆ пресла́вное чꙋ́до ꙗ҆вѝ гдⷭ҇ь надъ моща́ми твои́ми, прпⷣбне ѻ҆́ч҃е, разбо́йники и҆з̾ ѡ҆би́тели твоеѧ̀ ѹвезе́нными и҆ въ пꙋсты́ни безвѣ́стне въ землѝ сокрове́нными, дре́во чꙋдотво́рное надъ ни́ми возрастѐ, є҆го́же вѣ́тви и҆ плоды̀ исцелѧ́хꙋ всѧ́кїѧ болѣ̑зни въ лю́дехъ, и҆же молѧ́щесѧ сла́влѧхꙋ бг҃а и҆ вопїѧ́хꙋ є҆мꙋ̀: <red>А҆</red>ллилꙋ́їа.
