---
title: "І҆́косъ в҃"
navigation:
  key: akathists-adrianposheh-4
  title: "І҆́косъ в҃"
  parent: akathists-adrianposheh
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный тебѣ̀ дарова́сѧ прпⷣбне ѻ҆́ч҃е, и҆ жи́тельствꙋѧ въ ѡ҆би́тели кі́евопече́рстѣй, добродѣ́тели прпⷣбныхъ ѻ҆тє́цъ а҆нтѡ́нїа и҆ ѳеодо́сїѧ стѧжа́ти поревнова́лъ є҆сѝ, ꙗ҆́кѡ бы́ти тебѣ̀ вои́стиннꙋ наслѣ́дникꙋ прпⷣбныхъ, досто́йномꙋ похва́лъ таковы́хъ:

<red>Р</red>а́дꙋйсѧ, треволне́нїѧ мо́рѧ жите́йскагѡ безбѣ́днѡ и҆збѣжа́вый: ра́дꙋйсѧ, во ѡ҆би́тели кі́евопече́рстѣй приста́нище сп҃сенїѧ стѧжа́вый. Ра́дꙋйсѧ, и҆́ноче бг҃олюбезный, ѿвергі́йсѧ во́ли своеѧ̀ всецѣ́лѡ: ра́дꙋйсѧ, послꙋ́шниче соверше́нный, велѣ̑нїѧ ста́рцєвъ и҆сполне́нїемъ и҆́хъ предварѧ́вый. Ра́дꙋйсѧ, по́стниче неизнемога́ющий, хлѣ́бомъ сꙋхи́мъ пита́выйсѧ: ра́дꙋйсѧ, трꙋдолю́бче бл҃гослове́нный, пра́здность дꙋшевре́днꙋю возненави́дѣвый. Ра́дꙋйсѧ, во смире́нїи преꙋспѣ́вый: ра́дꙋйсѧ, въ моли́твахъ и҆ ѱалмопѣ́нїихъ неꙋтоми́мѡ пребы́вый. Ра́дꙋйсѧ, хꙋ́дость ри́знꙋю возлюби́вый: ра́дꙋйсѧ, нищетꙋ̀ во́льнꙋю себѐ ѹ҆сво́ивый. Ра́дꙋйсѧ, прпⷣбныхъ пече́рскихъ дꙋхо́вный ѹ҆чени́че: ра́дꙋйсѧ, добродѣ́телей и҆́хъ прее́мниче.

<red>Р</red>а́дꙋйсѧ, а҆дрїа́не прпⷣбномч҃ниче и҆ чꙋдотво́рче преди́вный.
