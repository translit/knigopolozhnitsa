---
title: "І҆́косъ в҃і"
navigation:
  key: akathists-nektarijopt-24
  title: "І҆́косъ в҃і"
  parent: akathists-nektarijopt
  order: 24
type: "akathist"
---

## І҆́косъ в҃і:

<red>Б</red>г҃омꙋ́дрое ѡ҆ бз҃ѣ твоѐ житїѐ воспѣва́емъ бл҃же́нне некта́рїе, и҆́мже ѡ҆б̾юро́дилъ є҆сѝ безꙋ́мїе мі́ра сегѡ̀ въ мꙋ́дрости же бжⷭ҇твеннѣй пресла́вное показа́лъ є҆сѝ возраста́нїе, тѣ́мже и҆сточѝ на́мъ сла́дость бжⷭ҇твеннагѡ позна́нїѧ вопїю́щимъ тебѣ̀:

<red>Р</red>а́дꙋйсѧ, бжⷭ҇твенныѧ ра́дости сла́дость вкꙋша́ѧй. Ра́дꙋйсѧ, мїрски́хъ скорбе́й го́речь и҆стреблѧ́ѧй. Ра́дꙋйсѧ, мѷрово́нїе дх҃а ст҃а́гѡ ѡ҆бонѧ́ѧй. Ра́дꙋйсѧ, мꙋдрова́нїе дꙋ́ха лꙋка́вагѡ ѡ҆блича́ѧй. Ра́дꙋйсѧ, ѿ бг҃а прїе́мый да̑ры многоразли́чныѧ. Ра́дꙋйсѧ, и҆́миже и҆сцѣлѧ́еши недꙋ́ги многоболѣ́зненныѧ. Ра́дꙋйсѧ, ꙗ҆́кѡ тобо́ю къ премꙋ́дрости бжⷭ҇твеннѣй прибли́жихомсѧ. Ра́дꙋйсѧ, ꙗ҆́кѡ тобо́ю безꙋ́мїй мїрски́хъ и҆збѣго́хомъ.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
