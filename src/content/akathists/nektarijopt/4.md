---
title: "І҆́косъ в҃"
navigation:
  key: akathists-nektarijopt-4
  title: "І҆́косъ в҃"
  parent: akathists-nektarijopt
  order: 4
type: "akathist"
---

## І҆́косъ в҃:

<red>П</red>од̾ крыло́ма предте́чи водвори́выйсѧ ѻ҆́тче некта́рїе и҆ въ хра́мѣ є҆гѡ̀ ꙗ҆́кѡ на мы́сленнѣмъ нб҃ѣ живы́й, послꙋша́нїю цр҃ко́вномꙋ прилежа́лъ є҆сѝ, ꙗ҆́кѡ а҆́гг҃льскомꙋ слꙋже́нїю. Тѣ́мже прино́симъ тебѣ̀ похва́льное пѣ́нїе:

<red>Р</red>а́дꙋйсѧ, ѿ предте́чи всыновле́нїе прїе́мый. Ра́дꙋйсѧ, ѿ ста́рцєвъ вразꙋмле́нїе полꙋчи́вый. Ра́дꙋйсѧ, ѹ҆́тварь мы́сленнаѧ хра́ма бж҃їѧ. Ра́дꙋйсѧ, ѹ҆коре́нїе чꙋ́вственное грѣха̀ го́рдости. Ра́дꙋйсѧ, а҆́гг҃льскими дѣѧ́ньми себѐ ѡ҆крыли́вый. Ра́дꙋйсѧ, и҆́ноческими добродѣ́тельми себѐ ѹ҆кра́сивый. Ра́дꙋйсѧ, послꙋша́нїемъ ѻ҆брѣ́тый миросвѣ́тлый восхо́дъ. Ра́дꙋйсѧ, прилежа́нїемъ ѿкры́вый преми́рный восто́къ.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
