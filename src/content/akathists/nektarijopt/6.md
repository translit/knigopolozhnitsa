---
title: "І҆́косъ г҃"
navigation:
  key: akathists-nektarijopt-6
  title: "І҆́косъ г҃"
  parent: akathists-nektarijopt
  order: 6
type: "akathist"
---

## І҆́косъ г҃:

<red>В</red>ъ тѣ́снѣй хра́минѣ твое́й а҆́ки въ затво́рѣ пожи́лъ є҆сѝ, ѻ҆́тче некта́рїе, дꙋ́хомъ при́снѡ въ го́рнее восходѧ̀, ѡ҆ земны́хъ небре́глъ є҆сѝ попече́нїихъ, ѻ҆ба́че любомꙋ́дрїемъ дꙋ́шꙋ твою̀ а҆́ки зла́томъ бога́тѧ. Тѣ́мже сокро́вищємъ дꙋшѝ твоеѧ̀ дивѧ́щесѧ, си́це тебѣ̀ рце́мъ:

<red>Р</red>а́дꙋйсѧ, нощебдѣ́нныхъ мл҃твъ свѣти́льниче. Ра́дꙋйсѧ, днесвѣ́тлыхъ трꙋдѡ́въ проповѣ́дниче. Ра́дꙋйсѧ, затво́рниче бг҃олюбе́знѣйшїй. Ра́дꙋйсѧ, застꙋ́пниче бл҃годерзнове́ннѣйшїй. Ра́дꙋйсѧ, ꙗ҆́кѡ во глꙋбинѣ̀ безмо́лвїѧ би́серъ ѡ҆брѣ́лъ є҆сѝ дꙋхо́вный. Ра́дꙋйсѧ, ꙗ҆́кѡ въ тишинѣ̀ безстра́стїѧ гла́съ хла́да ꙗ҆ви́сѧ тѝ то́нка. Ра́дꙋйсѧ, ꙗ҆́кѡ тѣсното́ю по́двига широтꙋ̀ ѡ҆брѣ́лъ є҆сѝ раѧ̀. Ра́дꙋйсѧ, ꙗ҆́кѡ высото́ю смире́нїѧ глꙋбины̀ и҆збѣ́глъ є҆сѝ а҆́да.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
