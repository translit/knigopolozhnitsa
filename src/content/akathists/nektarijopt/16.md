---
title: "І҆́косъ и҃"
navigation:
  key: akathists-nektarijopt-16
  title: "І҆́косъ и҃"
  parent: akathists-nektarijopt
  order: 16
type: "akathist"
---

## І҆́косъ и҃:

<red>П</red>рⷪ҇ро́ческою ма́стїю пома́занъ бы́лъ є҆сѝ блгⷣтїю прест҃а́гѡ дх҃а ꙗ҆́коже бꙋ́дꙋщаѧ ꙗ҆́снѡ зрѣ́лъ є҆сѝ ꙗ҆́кѡ настоѧ́щаѧ, и҆ совѣ́ты сердє́чныѧ ꙗ҆ви́лъ є҆сѝ сокровє́нныѧ. Тѣ́мже ꙗ҆́кѡ тайноглаго́льника тѧ̀ всѝ вохвалѧ́емъ глаго́люще:

<red>Р</red>а́дꙋйсѧ, та́инниче бжⷭ҇твенныхъ промышле́нїй. Ра́дꙋйсѧ, свѣти́льниче серде́чныхъ намѣ́ренїй. Ра́дꙋйсѧ, ꙗ҆́кѡ цр҃ю предре́клъ є҆сѝ вѣнце́мъ мч҃еничества ѹ҆вѧзе́нїе. Ра́дꙋйсѧ, ꙗ҆́кѡ цр҃ствꙋ рѡссі́йскомꙋ проре́клъ є҆сѝ вѣнце́мъ дꙋхо́внымъ ѡ҆бл҃женїе. Ра́дꙋйсѧ, ꙗ҆́кѡ се́дмь свѣти́льникѡвъ прозрѣ́лъ є҆сѝ въ ѻ҆́птиной сїѧ́ющихъ. Ра́дꙋйсѧ, ꙗ҆́кѡ се́дмь столпѡ́въ ѹ҆зрѣ́лъ є҆сѝ въ не́й ѿ земны́хъ не́дръ восходѧ́щїѧ. Ра́дꙋйсѧ, бꙋ́дꙋщагѡ вѣ́ка ꙗ҆снозри́телю бл҃же́ннѣйшїй. Ра́дꙋйсѧ, настоѧ́щагѡ вре́мѣне тайнови́дче и҆зрѧ́днѣйшїй.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
