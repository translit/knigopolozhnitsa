---
title: "І҆́косъ є҃"
navigation:
  key: akathists-nektarijopt-10
  title: "І҆́косъ є҃"
  parent: akathists-nektarijopt
  order: 10
type: "akathist"
---

## І҆́косъ є҃:

<red>Є҆</red>гда̀ ста́рцемъ послѣ́днимъ бы́ти тѧ̀ бра́тїѧ и҆збра́ша ѻ҆́тче некта́рїе, ѻ҆ба́че по смире́нїю ѿрещи́сѧ хотѧ́щꙋ, ста́рцєвъ собо́ръ тебѣ̀ въ ви́дѣнїи предста̀, и҆̀хже совѣ́тꙋ внѧ́лъ є҆сѝ, и҆́го бл҃го́е прїѧ́ти, тѣ́мже похва̑льнаѧ ѹ҆слы́ши сїѧ̑:

<red>Р</red>а́дꙋйсѧ, є҆диномы́сленнаѧ крѣ́посте вѣ́рныхъ. Ра́дꙋйсѧ, и҆зѡбличи́вый не́мощь невѣ́рныхъ. Ра́дꙋйсѧ, собо́ра ста́рческагѡ прⷭ҇ное бл҃гоꙋха́нїе. Ра́дꙋйсѧ, ѡ҆ бз҃ѣ крѣ́пкое ꙗ҆ви́вый подвиза́нїе. Ра́дꙋйсѧ, мл҃твою примирѧ́ѧй во враждѣ̀ сꙋ́щихъ. Ра́дꙋйсѧ, ѱало́мски мꙋ́дрствꙋѧй ѡ҆ ве́щехъ пресꙋ́щныхъ. Ра́дꙋйсѧ, видѣ́нїй нбⷭ҇ныхъ прⷭ҇ный созерца́телю. Ра́дꙋйсѧ, ѿкрове́нїй бжⷭ҇твенныхъ досто́йный храни́телю.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
