---
title: "І҆́косъ і҃"
navigation:
  key: akathists-nektarijopt-20
  title: "І҆́косъ і҃"
  parent: akathists-nektarijopt
  order: 20
type: "akathist"
---

## І҆́косъ і҃:

<red>В</red>ъ ра́йскихъ кꙋ́щѣхъ ны́нѣ водворѧ́ешисѧ бл҃же́нне некта́рїе, и҆ наслажда́ешисѧ бл҃же́нствомъ несказа́ннымъ и҆ че́рплеши чи́стꙋю во́дꙋ жи́зни и҆сходѧ́щꙋю ѿ прⷭ҇то́ла бж҃їѧ. Тѣ́мже въ мл҃твахъ помина́й тебѐ славѧ́щїѧ и҆ глаго́лющїѧ сїѧ̀:

<red>Р</red>а́дꙋйсѧ, нб҃охо́децъ бжⷭ҇твенныхъ селе́нїй. Ра́дꙋйсѧ, пода́телю ра́йскихъ ѹ҆тѣше́нїй. Ра́дꙋйсѧ, нб҃омꙋ́дренныхъ разꙋмѣ́нїй произраще́нїе. Ра́дꙋйсѧ, бл҃гочести́выхъ ѻ҆бы́чаевъ насажде́нїе. Ра́дꙋйсѧ, добродѣ́телей некта́ръ и҆сточа́ѧй. Ра́дꙋйсѧ, добронра́вїѧ а҆рома́тъ и҆спꙋща́ѧй. Ра́дꙋйсѧ, и҆зѧ́щное раѧ̀ бж҃їѧ ѹ҆добре́нїе. Ра́дꙋйсѧ, и҆зрѧ́дное чернори́зцєвъ ѹ҆краше́нїе.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
