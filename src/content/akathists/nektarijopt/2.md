---
title: "І҆́косъ а҃"
navigation:
  key: akathists-nektarijopt-2
  title: "І҆́косъ а҃"
  parent: akathists-nektarijopt
  order: 2
type: "akathist"
---

## І҆́косъ а҃:

<red>Ѿ</red> ко́рене бл҃гоче́стїѧ процвѣ́лъ є҆сѝ, ѻ҆́тче некта́рїе, пото́ки є҆ѵⷢ҇льскими напаѧ́емь и҆ стра́хомъ бж҃їимъ ѡ҆кормлѧ́емь и҆здѣ́тска, ꙗ҆́кѡ непоро́чный а҆́гнецъ ѿ ма́тере въ да́ръ бг҃ꙋ прине́слсѧ є҆сѝ, ꙗ҆́кѡ всесожже́нїе тꙋ́чное. Мы́ же во́ню ѡ҆бонѧ́юще трꙋдѡ́въ твои́хъ, похва́льнаѧ тебѣ̀ зове́мъ:

<red>Р</red>а́дꙋйсѧ, бл҃гочести́выхъ роди́телей процвѣте́нїе. Ра́дꙋйсѧ, бг҃олюби́выхъ ревни́телей прираще́нїе. Ра́дꙋйсѧ, добродѣ́телей цвѣтоѕла́чное ѻ҆дѣѧ́нїе. Ра́дꙋйсѧ, доброво́нное цѣломꙋ́дрїѧ пома́занїе. Ра́дꙋйсѧ, ꙗ҆́кѡ въ домꙋ̀ бж҃їи примета́ѧйсѧ и҆здѣ́тска. Ра́дꙋйсѧ, ꙗ҆́кѡ въ раю̀ сла́дости вчини́выйсѧ и҆зрѧ́днѣ. Ра́дꙋйсѧ, ко́реню, напоѧ́емый вода́ми вѣ́ры. Ра́дꙋйсѧ, гро́зде и҆сточа́ѧй вїно̀ наде́жды.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
