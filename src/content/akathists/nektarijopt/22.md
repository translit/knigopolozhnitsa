---
title: "І҆́косъ а҃і"
navigation:
  key: akathists-nektarijopt-22
  title: "І҆́косъ а҃і"
  parent: akathists-nektarijopt
  order: 22
type: "akathist"
---

## І҆́косъ а҃і:

<red>Н</red>еꙋдержи́мою заре́ю ѿ земны́хъ не́дръ возсїѧ́лъ є҆сѝ, бл҃же́нне некта́рїе, ꙗ҆́кѡ ѹ҆́тро бжⷭ҇твенное ѡ҆зари́лъ є҆сѝ ѻ҆би́тель твою̀ со́лнцемъ незаходи́мымъ прите́клъ є҆сѝ въ ню̀ мо́щьми блгⷣтными и҆ се́дмь свѣти́льникѡвъ вже́глъ є҆сѝ и҆ та́инствъ ѹ҆чреди́лъ є҆сѝ се́дмь. Тѣ́мже ꙗ҆́кѡ въ домꙋ̀ премꙋ́дрости всѝ почива́юще велѣгла́снѡ тѝ зове́мъ:

<red>Р</red>а́дꙋйсѧ, премꙋ́дрости до́ме бг҃озда́нный. Ра́дꙋйсѧ, глꙋ́пости хра́минꙋ разрꙋ́шивый. Ра́дꙋйсѧ, седьмосто́лпнаѧ добродѣ́телей ѡ҆сно́во. Ра́дꙋйсѧ, седмосвѣ́щниче хра́ма бж҃їѧ. Ра́дꙋйсѧ, семѝ та́инствъ цр҃ко́вныхъ бл҃гоговѣ́йный слꙋжи́телю. Ра́дꙋйсѧ, семѝ столпѡ́въ премꙋ́дрости разꙋмли́вый ваѧ́телю. Ра́дꙋйсѧ, дарѡ́въ дх҃а ст҃а́гѡ ѡ҆дꙋшевле́ннаѧ храни́тельнице. Ра́дꙋйсѧ, ꙗ҆́кѡ мощьмѝ твои́ми и҆сцѣлѧ́еши болѧ́щїѧ. Ра́дꙋйсѧ, ꙗ҆́кѡ чꙋдодѣ́йственнꙋю по́мощь подае́ши просѧ́щимъ.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
