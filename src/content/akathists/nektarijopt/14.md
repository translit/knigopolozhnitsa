---
title: "І҆́косъ з҃"
navigation:
  key: akathists-nektarijopt-14
  title: "І҆́косъ з҃"
  parent: akathists-nektarijopt
  order: 14
type: "akathist"
---

## І҆́косъ з҃:

<red>Ꙗ҆́</red>кѡ хотѧ̀ безꙋ́мїе мі́ра сегѡ̀ ѡ҆бличи́ти бг҃омꙋ́дре некта́рїе, бꙋ́йствомъ мни́мымъ ꙗ҆ви́лъ є҆сѝ себѐ прикрове́нъ, ю҆ро́дствомъ мꙋ́дрымъ высокомꙋ́дрыхъ и҆зѡбличи́лъ є҆сѝ сꙋемꙋ́дрїе и҆ къ высотѣ̀ бл҃гоче́стїѧ привле́клъ є҆сѝ ѿ страсте́й безче́стїѧ вопїю́щихъ тебѣ̀ сїѧ̀:

<red>Р</red>а́дꙋйсѧ, премꙋ́дрости бжⷭ҇твенныѧ сла́достное поко́ище. Ра́дꙋйсѧ, немꙋ́дрости мїрскі́ѧ горча́йшее позо́рище. Ра́дꙋйсѧ, бꙋ́йствомъ про́повѣди хрⷭ҇та̀ распѧ́та просла́вивый. Ра́дꙋйсѧ, бѣ́гствомъ поко́ища хрⷭ҇тꙋ̀ сораспѧ́выйсѧ. Ра́дꙋйсѧ, ю҆ро́дствомъ мни́мымъ ѡ҆бꙋ́илъ є҆сѝ превозносѧ́щихсѧ. Ра́дꙋйсѧ, смиренномꙋ́дрїемъ мно́гимъ ѹ҆мꙋ́дрилъ є҆сѝ себѐ ѹ҆малѧ́ющїѧ. Ра́дꙋйсѧ, напе́рстниче премꙋ́дрости и҆ стра́же бл҃гоче́стїѧ. Ра́дꙋйсѧ, некта́ре разꙋ́мности и҆стреблѧ́ѧй нече́стїе.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
