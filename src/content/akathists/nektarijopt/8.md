---
title: "І҆́косъ д҃"
navigation:
  key: akathists-nektarijopt-8
  title: "І҆́косъ д҃"
  parent: akathists-nektarijopt
  order: 8
type: "akathist"
---

## І҆́косъ д҃:

<red>С</red>е́рдце, ꙗ҆́кѡ кни́гꙋ бг҃опи́саннꙋ возымѣ́лъ є҆сѝ, ѻ҆́тче, начерта́нїемъ въ не́мъ бж҃їихъ та́инъ и҆ сꙋде́бъ. Кни́жникъ ꙗ҆́вльсѧ бг҃омꙋ́дрый, и҆сточа́ѧй позна̑нїѧ нелє́стнаѧ, и҆ напаѧ́ѧй сла́достїю бжⷭ҇твенною всѣ́хъ вопїю́щихъ тебѣ̀:

<red>Р</red>а́дꙋйсѧ, скрижа́ле непи́саннаѧ жите́йскими письмє́ны. Ра́дꙋйсѧ, сви́тче и҆спи́санный тро́стїю блгⷣти. Ра́дꙋйсѧ, та́инъ бжⷭ҇твенныхъ чтⷭ҇но́е вмѣсти́лище. Ра́дꙋйсѧ, сꙋде́бъ гдⷭ҇нихъ та́инниче преизрѧ́дный. Ра́дꙋйсѧ, несмы́сленныхъ премꙋ́дростїю бжⷭ҇твенною ѹ҆мꙋдри́вый. Ра́дꙋйсѧ, мꙋ́дрыхъ вѣ́ка сегѡ̀ ѡ҆бличи́вый. Ра́дꙋйсѧ, ѿ ка́мене хрⷭ҇та̀ ме́дъ дꙋхо́вный пи́вый. Ра́дꙋйсѧ, ѿ ѹ҆́стъ твои́хъ сла́дость дꙋхо́внꙋю и҆сточи́вый.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
