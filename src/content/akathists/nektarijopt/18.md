---
title: "І҆́косъ ѳ҃"
navigation:
  key: akathists-nektarijopt-18
  title: "І҆́косъ ѳ҃"
  parent: akathists-nektarijopt
  order: 18
type: "akathist"
---

## І҆́косъ ѳ҃:

<red>П</red>осѣче́нъ бы́сть безбо́жниками вертогра́дъ ста́рчества, ꙗ҆́кѡ ѹ҆мали́шасѧ и҆́стина ѿ землѝ, ѻ҆ба́че ꙗ҆́кѡ ѡ҆ ко́рень твоегѡ̀ ю҆ро́дства притꙋпи́сѧ се́рпъ безбо́жїѧ, сегѡ̀ ра́ди ѹ҆тверди́сѧ и҆сповѣ́данїе твоѐ ꙗ҆́кѡ ке́дръ лїва́нскїй. Мы́ же по́двигомъ твои́мъ ѹ҆крѣ́пльшасѧ, похва́льнаѧ тебѣ̀ зове́мъ:

<red>Р</red>а́дꙋйсѧ, бжⷭ҇тве́ннаѧ ро́зго, плодѧ́щаѧ гро́здъ покаѧ́нїѧ. Ра́дꙋйсѧ, бжⷭ҇твеннаѧ кле́ще и҆сторга́ющаѧ те́рнъ безбо́жїѧ. Ра́дꙋйсѧ, вїно̀, веселѧ́щее за́повѣди творѧ́щихъ. Ра́дꙋйсѧ, пи́ще тве́рдаѧ до́брѣ подвиза́ющимсѧ. Ра́дꙋйсѧ, ме́де дꙋхо́вный бжⷭ҇твенныхъ разꙋмѣ́нїй. Ра́дꙋйсѧ, млеко̀ є҆ѵⷢ҇льское бжⷭ҇твенныхъ наставле́нїй. Ра́дꙋйсѧ, словеса̀ и҆сточа́ѧй и҆ дꙋ́ши вѣ́рныхъ напаѧ́ѧй. Ра́дꙋйсѧ, се́рпъ сло́ва наѻстри́вый и҆ безбо́жїе и҆скорени́вый.

<red>Р</red>а́дꙋйсѧ, бл҃же́нне некта́рїе, ѻ҆́птиной пꙋ́стыни бл҃гоꙋха́нїе.
