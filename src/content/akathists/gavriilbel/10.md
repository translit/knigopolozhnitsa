---
title: "І҆́косъ є҃"
navigation:
  key: akathists-gavriilbel-10
  title: "І҆́косъ є҃"
  parent: akathists-gavriilbel
  order: 10
type: "akathist"
---

## І҆́косъ є҃:

<red>В</red>и́дѧ равноа́гг҃льскꙋю чⷭ҇тотꙋ̀ се́рдца твоегѡ̀, кро́тость и҆ неѕло́бїе, въ ни́хже мч҃нически преста́вилсѧ є҆сѝ, гаврїи́ле, просла́ви тѧ̀ во ст҃ы́хъ свои́хъ бг҃ъ, вои́стиннꙋ бо чꙋ́до пресла́вно: по три́десѧтехъ лѣ́тѣхъ тѣ́ло твоѐ нетлѣ́нно ѡ҆брѣ́тесѧ, и҆сто́чникъ и҆сцѣле́нїй всѣ̑мъ съ вѣ́рою къ тебѣ̀ притека́ющымъ ꙗ҆влѧ́ше. Прїимѝ ѹ҆̀бо ѿ на́съ похвалꙋ̀ сїю̀:

<red>Р</red>а́дꙋйсѧ, прїѧ́телище блгⷣти: ра́дꙋйсѧ, нетлѣ́нїемъ моще́й твои́хъ велича́йшїѧ ра́дости на́съ и҆спо́лнивый. Ра́дꙋйсѧ, и҆сто́чниче чꙋде́сныхъ и҆сцѣле́нїй: ра́дꙋйсѧ, ꙗ҆́кѡ гдⷭ҇ь си́лъ на тебѣ̀ ди̑внаѧ ꙗ҆ви́лъ є҆́сть. Ра́дꙋйсѧ, невѣ́рїе жидѡ́въ низложи́вый: ра́дꙋйсѧ, кро́вїю свое́ю правовѣ́рїе ѹ҆тверди́вый. Ра́дꙋйсѧ, въ ра́дость гдⷭ҇а на́шегѡ вше́дый: ра́дꙋйсѧ, мл҃твенниче на́шъ предъ бг҃омъ.

<red>Р</red>а́дꙋйсѧ, гаврїи́ле, мч҃ниче хрⷭ҇то́въ и҆ ѻ҆троча̀ чⷭ҇тѣ́йшее.
