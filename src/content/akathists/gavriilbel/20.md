---
title: "І҆́косъ і҃"
navigation:
  key: akathists-gavriilbel-20
  title: "І҆́косъ і҃"
  parent: akathists-gavriilbel
  order: 20
type: "akathist"
---

## І҆́косъ і҃:

<red>С</red>тѣна̀ несокрꙋши́ма є҆сѝ, гаврїи́ле, всѣ̑мъ скорбѧ́щымъ и҆ напа́ствꙋємымъ, призыва́ющымъ же тебѐ, млⷣнче, въ болѣ́зни сꙋ́щымъ, и҆ ма́терємъ ѡ҆ ча́дѣхъ свои́хъ скорбѧ́щымъ, ѡ҆сла́бꙋ и҆ ѹ҆тѣше́нїе предста́тельствомъ твои́мъ подае́ши. Тѣ́мже за всѧ̑ бл҃годѣѧ̑нїѧ, тобо́ю на́мъ ꙗ҆влѧ́ємаѧ, бл҃года́рственнѡ восклица́емъ:

<red>Р</red>а́дꙋйсѧ, храни́телю на́шъ крѣ́пкїй: ра́дꙋйсѧ, застꙋ́пниче на́шъ ѹ҆се́рдный. Ра́дꙋйсѧ, млⷣнцєвъ нбⷭ҇ный покрови́телю: ра́дꙋйсѧ, болѧ́щихъ и҆ недꙋ́жныхъ ча̑дъ бл҃гі́й цѣли́телю. Ра́дꙋйсѧ, ма́терємъ, и҆́щꙋщымъ ѹ҆толе́нїѧ ско́рби ѡ҆ ча́дѣхъ ѿше́дшихъ, ско́рый ѹ҆тѣ́шителю: ра́дꙋйсѧ, мѧтꙋ́щихсѧ по́мыслами ѹ҆мири́телю. Ра́дꙋйсѧ, чⷭ҇тоты̀ дꙋше́вныѧ назида́телю: ра́дꙋйсѧ, ѹ҆го́дниче бж҃їй.

<red>Р</red>а́дꙋйсѧ, гаврїи́ле, мч҃ниче хрⷭ҇то́въ и҆ ѻ҆троча̀ чⷭ҇тѣ́йшее.
