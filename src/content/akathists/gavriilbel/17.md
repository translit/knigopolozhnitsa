---
title: "Конда́къ ѳ҃"
navigation:
  key: akathists-gavriilbel-17
  title: "Конда́къ ѳ҃"
  parent: akathists-gavriilbel
  order: 17
type: "akathist"
---

## Конда́къ ѳ҃:

<red>В</red>сѧ́къ земноро́дный слы́шанїемъ ѡ҆ мꙋ́кахъ твои́хъ, кро́ткїй млⷣнче, ѹ҆милѧ́етсѧ и҆ стра̑сти твоѧ̑ почита́етъ: цр҃ковь же правосла́внаѧ мч҃ническꙋю кончи́нꙋ твою̀ прославлѧ́етъ, и҆ ѡ҆ и҆́мени твое́мъ ст҃о́мъ ликовствꙋ́етъ, ра́достнѡ пою́щи: <red>А҆</red>ллилꙋ́їа.
