---
title: "І҆́косъ а҃"
navigation:
  key: akathists-gavriilbel-2
  title: "І҆́косъ а҃"
  parent: akathists-gavriilbel
  order: 2
type: "akathist"
---

## І҆́косъ а҃:

<red>А҆́</red>гг҃лъ свѣ́телъ на землѝ ꙗ҆ви́лсѧ є҆сѝ, гаврїи́ле, ꙗ҆́кѡ млⷣнецъ бы́въ, ничто́же скве́рно соверши́вый. Тѣ́мже хрⷭ҇то́съ, ѿ землѝ воспрїе́мый, небє́снаѧ врата̀ тебѣ̀ ѿве́рзе, и҆збра̑ннымъ сочетава́ѧ, съ ни́миже непреста́ннѡ восхвалѧ́еши прест҃ꙋ́ю трⷪ҇цꙋ. Тогѡ̀ ра́ди ѹ҆слы́ши на́съ, пою́щихъ тебѣ̀ на землѝ сицєва́ѧ:

<red>Р</red>а́дꙋйсѧ, бл҃гово́нный сосꙋ́де а҆́гг҃льскїѧ чⷭ҇тоты̀: ра́дꙋйсѧ, бл҃гочⷭ҇ти́выхъ роди́телей твои́хъ петра̀ и҆ а҆настасі́и ѿрасле пречꙋ́днаѧ. Ра́дꙋйсѧ, млⷣнствꙋющихъ красото̀: ра́дꙋйсѧ, ꙗ҆́кѡ житїѐ твоѐ безгрѣ́шно. Ра́дꙋйсѧ, ꙗ҆́кѡ чⷭ҇тна̀ сме́рть твоѧ̀ предъ бг҃омъ: ра́дꙋйсѧ, въ млⷣнчествѣ крⷭ҇тъ хрⷭ҇то́въ возлюби́въ, понесы́й. Ра́дꙋйсѧ, неизрече́ннꙋю сла́вꙋ бж҃їю на нб҃сѝ зрѣ́ти сподо́бивыйсѧ: ра́дꙋйсѧ, ꙗ҆́кѡ со всѣ́ми ст҃ы́ми во сла́вѣ бж҃їей пребыва́еши.

<red>Р</red>а́дꙋйсѧ, гаврїи́ле, мч҃ниче хрⷭ҇то́въ и҆ ѻ҆троча̀ чⷭ҇тѣ́йшее.
