---
title: "І҆́косъ и҃"
navigation:
  key: akathists-gavriilbel-16
  title: "І҆́косъ и҃"
  parent: akathists-gavriilbel
  order: 16
type: "akathist"
---

## І҆́косъ и҃:

<red>В</red>е́сь въ ꙗ҆́звахъ, и҆скла́нъ, и҆збоде́нъ и҆ ѡ҆безкро́вленъ бы́въ, гаврїи́ле, пре́далъ є҆сѝ првⷣный дꙋ́хъ тво́й въ рꙋ́цѣ бж҃їи, ѿ страда́нїй ѹ҆покоева́ѧсѧ, жите́йскихъ ѕѡ́лъ и҆ печа́лей земны́хъ неприча́стенъ бы́въ. Ѡ҆ се́мъ првⷣномъ въ бз҃ѣ ѹ҆покое́нїи со ѹ҆миле́нїемъ воспомина́юще, сїѧ̑ прино́симъ тебѣ̀ гл҃го́лы:

<red>Р</red>а́дꙋйсѧ, непоро́чный во ѹ҆спе́нїи твое́мъ: ра́дꙋйсѧ, на ло́но а҆враа́ма а҆́гг҃лы вознесе́нный. Ра́дꙋйсѧ, во ѻ҆би́тєли ра̑йскїѧ со сла́вою воспрїѧ́тый: ра́дꙋйсѧ, вѣнце́мъ безсме́ртїѧ ѿ гдⷭ҇а ѹ҆вѣнча́нный. Ра́дꙋйсѧ, хрⷭ҇та̀ бг҃а бл҃гі́й послѣ́дователю: ра́дꙋйсѧ, ꙗ҆́кѡ наслѣ́дїе твоегѡ̀ млⷣнства є҆́сть црⷭ҇твїе нбⷭ҇ное. Ра́дꙋйсѧ, ꙗ҆́кѡ всѣ̑мъ вѣ̑рнымъ воспомина́нїе твоѐ пресла́дко: ра́дꙋйсѧ, ꙗ҆́кѡ воспомина́нїемъ мꙋ́къ твои́хъ вѣ́рнїи на пꙋ́ть пра́вый направлѧ́ютсѧ.

<red>Р</red>а́дꙋйсѧ, гаврїи́ле, мч҃ниче хрⷭ҇то́въ и҆ ѻ҆троча̀ чⷭ҇тѣ́йшее.
