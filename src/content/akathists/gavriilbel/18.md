---
title: "І҆́косъ ѳ҃"
navigation:
  key: akathists-gavriilbel-18
  title: "І҆́косъ ѳ҃"
  parent: akathists-gavriilbel
  order: 18
type: "akathist"
---

## І҆́косъ ѳ҃:

<red>В</red>ѣті̑и многогл҃го́ливїи, ѻ҆чи́ма плотска́гѡ ра́зꙋма смотрѧ́щїи и҆ сꙋегл҃го́ливыми ѹ҆сты̑ и҆з̾ѧснѧ́ющїи премⷣрость тво́рческꙋю ѹ҆строе́нїѧ вселе́нныѧ, недоꙋмѣва́ютъ, чесѡ̀ ра́ди страда̑нїѧ непоро́чныхъ млⷣнцєвъ быва́ютъ. Мы́ же, та́инствꙋ семꙋ̀ дивѧ́щесѧ, возглаша́емъ тѝ, гаврїи́ле ст҃е, зовꙋ́ще:

<red>Р</red>а́дꙋйсѧ, ꙗ҆́кѡ страда̑нїѧ твоѧ̑ страда́нїѧмъ про́чихъ пра́вєдникъ равночє́стна сꙋ́ть: ра́дꙋйсѧ, ꙗ҆́кѡ во страда́нїи тѣ́ла за ны̀ страда́вшемꙋ сораспѧ́лсѧ є҆сѝ. Ра́дꙋйсѧ, сїѧ́нїе тво́рческїѧ премⷣрости: ра́дꙋйсѧ, бжⷭ҇твенное ѡ҆ земноро́дныхъ произволе́нїе. Ра́дꙋйсѧ, гла́съ нбⷭ҇ный, на по́двигъ сп҃се́нїѧ всѣ́хъ призыва́ѧй: ра́дꙋйсѧ, пе́рсте бж҃їй, гѡ́рнѧѧ на́мъ ѹ҆казꙋ́ѧй. Ра́дꙋйсѧ, ꙗ҆́кѡ хрⷭ҇тꙋ̀ цр҃ю̀ моли̑твы ѡ҆ на́съ прино́сиши: ра́дꙋйсѧ, ꙗ҆́кѡ мл҃твами твои́ми вѣ́рнїи бла̑гъ вѣ́чныхъ сподоблѧ́ютсѧ.

<red>Р</red>а́дꙋйсѧ, гаврїи́ле, мч҃ниче хрⷭ҇то́въ и҆ ѻ҆троча̀ чⷭ҇тѣ́йшее.
