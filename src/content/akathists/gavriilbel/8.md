---
title: "І҆́косъ д҃"
navigation:
  key: akathists-gavriilbel-8
  title: "І҆́косъ д҃"
  parent: akathists-gavriilbel
  order: 8
type: "akathist"
---

## І҆́косъ д҃:

<red>С</red>лы́шавше роди́телїе твоѧ̑ ѿ насе́льникѡвъ ве́си ѕвѣрко́вскїѧ, ꙗ҆́кѡ ча́до и҆́хъ на мѣ́стѣ пꙋ́стѣ ѿ трїе́хъ дні́й бездыха́ннѡ ѡ҆брѣта́етсѧ, прїидо́ша и҆ кончи́нꙋ твою̀ безвре́меннꙋ ѡ҆пла́кавше, чⷭ҇тно́е тѣ́ло твоѐ на цр҃ко́вный пого́стъ принесо́ша, и҆ бли́зъ цр҃кве ве́си тоѧ̀ ѕвѣркѝ погребо́ша, безчл҃вѣ́чномꙋ жидѡ́въ ѕлодѣѧ́нїю кꙋ́пнѡ со всѣ́ми є҆диновѣ́рными ѹ҆жаса́хꙋсѧ. Мы́ же, дивѧ́щесѧ твоемꙋ̀ терпѣ́нїю, восхвалѧ́емъ стра̑сти твоѧ̑, и҆ ѹ҆миле́ннѡ взыва́емъ:

<red>Р</red>а́дꙋйсѧ, млада́ѧ вѣ́тве, и҆скꙋ́са мїрски́хъ сласте́й не вкꙋси́вшаѧ: ра́дꙋйсѧ, земны́хъ бла̑гъ лише́нный, да нбⷭ҇ныхъ прича́стникъ ꙗ҆ви́шисѧ. Ра́дꙋйсѧ, шестѝ лѣ́тъ ѿ жидѡ́въ погꙋбле́нный: ра́дꙋйсѧ, въ вѣ́чное црⷭ҇тво всели́выйсѧ. Ра́дꙋйсѧ, безвре́меннымъ преставле́нїемъ свои́мъ ѹ҆трѡ́бы ѻ҆тца̀ и҆ ма́тере твои́хъ смꙋти́вый: ра́дꙋйсѧ, ꙗ҆́кѡ ско́рбь и҆́хъ въ ра́дость ве́лїю премѣни́сѧ. Ра́дꙋйсѧ, ꙗ҆́кѡ првⷣникъ ꙗ҆ви́лсѧ є҆сѝ влⷣцѣ: ра́дꙋйсѧ, подража́телю стрⷭ҇те́й хрⷭ҇то́выхъ.

<red>Р</red>а́дꙋйсѧ, гаврїи́ле, мч҃ниче хрⷭ҇то́въ и҆ ѻ҆троча̀ чⷭ҇тѣ́йшее.
