---
title: "І҆́косъ з҃"
navigation:
  key: akathists-gavriilbel-14
  title: "І҆́косъ з҃"
  parent: akathists-gavriilbel
  order: 14
type: "akathist"
---

## І҆́косъ з҃:

<red>Н</red>о́вый свѣти́льникъ пресвѣ́тлый, не подъ спꙋ́домъ сокрыва́емый, но на свѣ́щницѣ цр҃кве хрⷭ҇то́вы поста́вленный, и҆ ѿ бг҃а просла́вленный ꙗ҆ви́лсѧ є҆сѝ, ст҃е гаврїи́ле, тьмꙋ̀ разсѣѧва́ѧй и҆ хрⷭ҇тꙋ̀ проти́вѧщыѧсѧ бг҃обо́рцы крѣ́пкѡ побѣжда́ѧй, тогѡ̀ ра́ди пѣсносло́вимъ тѧ̀ си́це:

<red>Р</red>а́дꙋйсѧ, мнѡ́ги скѡ́рби ѿ жидѡ́въ претерпѣ́вый: ра́дꙋйсѧ, тѣ́хъ ѕло́бꙋ и҆ кова́рство побѣди́вый. Ра́дꙋйсѧ, пра́вꙋю вѣ́рꙋ во и҆́стиннаго въ трⷪ҇цѣ прославлѧ́емаго бг҃а храни́ти на́съ наꙋча́ѧй: ра́дꙋйсѧ, стопы̑ на́шѧ на пꙋ́ть сп҃се́нїѧ направлѧ́ѧй. Ра́дꙋйсѧ, за прободе́ннаго хрⷭ҇та̀ бг҃а мно́жество ра́нъ прїе́мый: ра́дꙋйсѧ, ꙗ҆́кѡ ѡ҆ не́мъ на нб҃сѝ прославлѧ́ешисѧ. Ра́дꙋйсѧ, сла́во правосла́вныхъ люде́й чⷭ҇тна́ѧ: ра́дꙋйсѧ, тобо́ю бо посѣтѝ гдⷭ҇ь зе́млю на́шꙋ.

<red>Р</red>а́дꙋйсѧ, гаврїи́ле, мч҃ниче хрⷭ҇то́въ и҆ ѻ҆троча̀ чⷭ҇тѣ́йшее.
