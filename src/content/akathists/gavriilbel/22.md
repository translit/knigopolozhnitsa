---
title: "І҆́косъ а҃і"
navigation:
  key: akathists-gavriilbel-22
  title: "І҆́косъ а҃і"
  parent: akathists-gavriilbel
  order: 22
type: "akathist"
---

## І҆́косъ а҃і:

<red>С</red>вѣ́томъ блгⷣти бж҃їѧ ѿ ѹ҆тро́бы ма́тере ѡ҆заре́нный, нетлѣ́ненъ возше́лъ є҆сѝ къ трїѷпоста́сномꙋ свѣ́тꙋ, предъ ни́мже хода́тайствꙋй ѡ҆ на́шемъ просвѣще́нїи, ѡ҆ не́мже молѧ́щесѧ ѹ҆ми́льнѡ вопїе́мъ тѝ:

<red>Р</red>а́дꙋйсѧ, свѣ́тлый лꙋчѐ трисл҃нечнагѡ свѣ́та, ѡ҆животворѧ́ющагѡ мі́ръ: ра́дꙋйсѧ, теплото̀ дх҃о́внаѧ, на́шꙋ хла́дность согрѣва́ющаѧ. Ра́дꙋйсѧ, свѣти́льниче, на́шꙋ темнотꙋ̀ просвѣща́ѧй: ра́дꙋйсѧ, пла́меню, на́съ возгрѣва́ѧй въ вѣ́рѣ, любвѝ и҆ наде́ждѣ. Ра́дꙋйсѧ, и҆́щꙋщымъ предста́тельства твоегѡ̀ предъ бг҃омъ бл҃гі́й споспѣ́шниче: ра́дꙋйсѧ, ꙗ҆́кѡ мно́гѡ мо́жетъ мл҃тва твоѧ̀ предъ лице́мъ є҆гѡ̀. Ра́дꙋйсѧ, го́рнѧгѡ мі́ра ѹ҆краше́нїе: ра́дꙋйсѧ, до́льнѧгѡ мі́ра похвало̀.

<red>Р</red>а́дꙋйсѧ, гаврїи́ле, мч҃ниче хрⷭ҇то́въ и҆ ѻ҆троча̀ чⷭ҇тѣ́йшее.
