---
title: "Конда́къ ѕ҃"
navigation:
  key: akathists-gavriilbel-11
  title: "Конда́къ ѕ҃"
  parent: akathists-gavriilbel
  order: 11
type: "akathist"
---

## Конда́къ ѕ҃:

<red>П</red>равосла́внаѧ цр҃ковь хрⷭ҇то́ва прославлѧ́етъ твоѧ̑, млⷣнче гаврїи́ле, стра̑сти, ра̑ны и҆ мꙋ̑ки, ѡ҆ бз҃ѣ тобо́ю под̾ѧ̑тыѧ, и҆́хже ра́ди ди́внѡ просла́ви тѧ̀ гдⷭ҇ь, и҆ тѣ́ло твоѐ нетлѣ́нно землѝ бѣлосто́кстѣй ꙗ҆вѝ, да со ѹ҆миле́нїемъ зове́мъ: <red>А҆</red>ллилꙋ́їа.
