---
title: "І҆́косъ д҃"
navigation:
  key: akathists-johnbogoslov-8
  title: "І҆́косъ д҃"
  parent: akathists-johnbogoslov
  order: 8
type: "akathist"
---

## І҆́косъ д҃:

<red>В</red>и́сѧ на крⷭ҇тѣ̀ пригвожде́нный за грѣхѝ на́ши сп҃съ мі́ра и҆ ви́дѣвъ тебѐ и҆ мт҃рь свою̀, тꙋ̀ предстоѧ́щихъ, ѹ҆сыновѝ тебѐ пребл҃гослове́ннѣй дв҃ѣ бцⷣѣ, глаго́лѧ є҆́й: же́но, сѐ сы́нъ тво́й, и҆ тебѣ̀ пото́мъ: сѐ мт҃и твоѧ̀. Мы̀ же, досто́йнѡ почита́ѧ таковꙋ́ю че́сть, на тебѣ̀ пока́заннꙋю, воспѣва́емъ си́це:

<red>Р</red>а́дꙋйсѧ, ѹ҆сыновле́нїѧ бж҃їѧ мт҃ри сподо́бивыйсѧ. Ра́дꙋйсѧ, тѣ́мъ наипа́че ко хрⷭ҇тꙋ, ꙗ҆́кѡ нѣ́кїимъ дх҃о́внымъ родство́мъ, присво́ивыйсѧ. Ра́дꙋйсѧ, мт҃ри бж҃їей досто́йно послꙋжи́вый. Ра́дꙋйсѧ, во всѐ вре́мѧ на землѝ пребыва́нїѧ є҆ѧ̀ препита́вый. Ра́дꙋйсѧ, и҆ во ѹ҆спе́нїи ко гро́бꙋ чⷭ҇тно́е и҆ ст҃о́е є҆ѧ̀ тѣ́ло проводи́вый. Ра́дꙋйсѧ, съ блиста́ющимсѧ вра́вїемъ, а҆рха́гг҃ломъ гаврїи́ломъ принесе́ннымъ, ѻ҆дрꙋ̀ є҆ѧ̀ предше́дый.

<red>Р</red>а́дꙋйсѧ, і҆ѡа́нне а҆пⷭ҇ле, напе́рсниче хрⷭ҇то́въ и҆ бг҃осло́ве.
