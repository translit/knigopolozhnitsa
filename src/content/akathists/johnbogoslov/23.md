---
title: "Конда́къ в҃і"
navigation:
  key: akathists-johnbogoslov-23
  title: "Конда́къ в҃і"
  parent: akathists-johnbogoslov
  order: 23
type: "akathist"
---

## Конда́къ в҃і:

<red>Б</red>л҃года́ть дана̀ є҆́сть ѿ бг҃а мѣ́стꙋ томꙋ̀, и҆дѣ́же тѣ́ло твоѐ землѝ пре́дано бѧ́ше, да и҆спꙋска́етъ въ де́нь погребе́нїѧ твоегѡ̀ то́нкїй пра́хъ на и҆сцѣле́нїе болѧ́щимъ, показꙋ́ѧ си́мъ чꙋ́домъ, ка́кѡ прославлѧ́етъ бг҃ъ лю́бѧщїѧ є҆го̀, да всѝ, зрѧ́ще сїѐ, непреста́ннѡ се́рдцемъ и҆ дꙋше́ю во днѝ и҆ въ нощѝ вопїе́мъ є҆мꙋ̀: <red>А҆</red>ллилꙋ́їа.
