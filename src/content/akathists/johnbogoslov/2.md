---
title: "І҆́косъ а҃"
navigation:
  key: akathists-johnbogoslov-2
  title: "І҆́косъ а҃"
  parent: akathists-johnbogoslov
  order: 2
type: "akathist"
---

## І҆́косъ а҃:

<red>А҆́</red>гг҃льскихъ си́лъ и҆ всѧ́кїѧ тва́ри творца̀, влⷣкꙋ и҆ гдⷭ҇а, воспрїе́мшаго пло́ть на́шꙋ и҆ ꙗ҆́вльшагосѧ на землѝ сп҃се́нїѧ на́шегѡ ра́ди, ѹ҆зрѣ́въ ходѧ́щаго при мо́ри галїле́йстѣмъ и҆ взыва́ющаго тѧ̀ съ бра́томъ твои́мъ, і҆ѡа́нне бл҃же́нне, въ зва́нїе а҆пⷭ҇льства, ѡ҆ста́вль мрє́жи ры̑барскїѧ и҆ ѻ҆тца̀ твоего̀ въ кораблѝ, неꙋкло́ннѡ ѿто́лѣ послѣ́довалъ є҆сѝ стопа́мъ сп҃си́телевымъ. Сегѡ̀ ра́ди вопїе́мъ тѝ си́це:

<red>Р</red>а́дꙋйсѧ, любвѐ ра́ди хрⷭ҇то́вы ѻ҆тца̀ по пло́ти ѡ҆ста́вивый. Ра́дꙋйсѧ, хрⷭ҇то́мъ нбⷭ҇нагѡ ѻ҆ц҃а̀ ѡ҆брѣты́й. Ра́дꙋйсѧ, мі́ръ и҆ всѧ̑ є҆гѡ̀ прє́лести презрѣ́вый. Ра́дꙋйсѧ, небє́снаѧ бл҃га̑ѧ въ возме́здїе полꙋчи́вый. Ра́дꙋйсѧ, пло́ть дꙋ́хꙋ соверше́ннѡ порабо́тивый. Ра́дꙋйсѧ, дꙋ́хъ тво́й сладча́йшемꙋ твоемꙋ̀ ѹ҆чи́телю і҆и҃сꙋ покори́вый.

<red>Р</red>а́дꙋйсѧ, і҆ѡа́нне а҆пⷭ҇ле, напе́рсниче хрⷭ҇то́въ и҆ бг҃осло́ве.
