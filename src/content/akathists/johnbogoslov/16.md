---
title: "І҆́косъ и҃"
navigation:
  key: akathists-johnbogoslov-16
  title: "І҆́косъ и҃"
  parent: akathists-johnbogoslov
  order: 16
type: "akathist"
---

## І҆́косъ и҃:

<red>В</red>е́сь и҆ всего̀ себѐ и҆спо́лнивъ любвѐ бж҃ес́твенныѧ, бы́лъ є҆сѝ вмѣсти́лищемъ дарѡ̀въ ст҃а́гѡ дх҃а: бꙋ̑дꙋщаѧ прорица́ѧ, ѿстоѧ̑щаѧ ꙗ҆́кѡ бли́зъ сꙋ̑щаѧ ска́зоваѧ, недꙋ́жныѧ и҆сцѣлѧ́ѧ, женѣ̀ а҆нѳѷпа́товой, въ болѣ́зни рожде́нїѧ стра́ждꙋщей, є҆два̀ на пра́гъ до́мꙋ встꙋпи́лъ є҆сѝ, ѡ҆блегче́нїе дарова́вый. Прїимѝ ѹ҆̀бо ѿ на́съ, грѣ́шныхъ, похвалы̀ сицевы́ѧ:

<red>Р</red>а́дꙋйсѧ, бл҃года́ти бж҃їѧ вмѣсти́лище. Ра́дꙋйсѧ, дх҃а ст҃а́гѡ ѡ҆бита́лище. Ра́дꙋйсѧ, рѣко̀ чꙋдото́чнаѧ цѣльбоно́сныѧ болѣ́знемъ си́лы. Ра́дꙋйсѧ, гро́ме, поража́ющїй дре́внѧго ѕмі́ѧ и҆ є҆гѡ̀ а҆́нгелѡвъ. Ра́дꙋйсѧ, кова́рства лꙋка́вагѡ сатаны̀ и҆зоблича́ѧй. Ра́дꙋйсѧ, вѣ́рныхъ ѿ ко́зней є҆гѡ̀ защища́ѧй.

<red>Р</red>а́дꙋйсѧ, і҆ѡа́нне а҆пⷭ҇ле, напе́рсниче хрⷭ҇то́въ и҆ бг҃осло́ве.
