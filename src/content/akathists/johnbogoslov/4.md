---
title: "І҆́косъ в҃"
navigation:
  key: akathists-johnbogoslov-4
  title: "І҆́косъ в҃"
  parent: akathists-johnbogoslov
  order: 4
type: "akathist"
---

## І҆́косъ в҃:

<red>Р</red>а́зꙋмомъ и҆́стиннагѡ бг҃опозна́нїѧ ѡ҆зарѧ́ѧ твою̀ дꙋ́шꙋ, ше́ствовалъ є҆сѝ по бл҃го́мъ ѹ҆чи́телѣ твое́мъ, ѹ҆ча́сѧ и҆з̾ ѹ҆́стъ є҆гѡ̀ и҆сходѧ́щїѧ премⷣрости и҆, ра́ди соверше́ннагѡ твоегѡ̀ неѕло́бїѧ и҆ дѣ́вственнагѡ цѣломꙋ́дрїѧ, бы́лъ є҆сѝ возлю́бленъ хрⷭ҇то́мъ гдⷭ҇емъ твои́мъ. Ѹ҆слы́ши ѹ҆́бѡ на́съ, воспѣва́ющихъ тѝ си́це:

<red>Р</red>а́дꙋйсѧ, неѕло́бїѧ рачи́телю. Ра́дꙋйсѧ, дѣ́вства и҆ чистоты̀ храни́телю. Ра́дꙋйсѧ, любвѐ бг҃осло́вскїѧ ѹ҆чи́телю. Ра́дꙋйсѧ, до́брыхъ нра́вѡвъ наста́вниче. Ра́дꙋйсѧ, смиренномꙋ́дрїѧ зерца́ло. Ра́дꙋйсѧ, бж҃е́ственныѧ бл҃года́ти свѣти́ло.

<red>Р</red>а́дꙋйсѧ, і҆ѡа́нне а҆пⷭ҇ле, напе́рсниче хрⷭ҇то́въ и҆ бг҃осло́ве.
