---
title: "І҆́косъ і҃"
navigation:
  key: akathists-johnbogoslov-20
  title: "І҆́косъ і҃"
  parent: akathists-johnbogoslov
  order: 20
type: "akathist"
---

## І҆́косъ і҃:

<red>С</red>тѣ́ны го́рнѧгѡ і҆ерⷭ҇ли́ма ѹ҆зрѣ́въ во ѿкрове́нїи, препо́далъ є҆сѝ на́мъ прорече́нїе тогѡ̀, є҆́же ѹ҆жѐ є҆́сть и҆ и҆́мать бы̀ти до сконча́нїѧ мі́ра, сказꙋ́ѧ на́мъ сїѐ и҆носказа́тельными словесы̀, и҆ пред̾ѡставлѧ́ѧ разꙋмѣ́ти и҆мꙋщи́мъ ѹ҆ма̀ бж҃е́ственнагѡ. Ѹ҆дивлѧ́ѧсѧ таково́й премꙋ́дрости, тебѣ̀ ѿ бг҃а дарова́нной, воспѣва́емъ тѧ̀ си́це:

<red>Р</red>а́дꙋйсѧ, позна́нїемъ а҆́лфы и҆ ѡ҆ме́ги превозше́дый є҆стество̀ чл҃вѣ́ческое. Ра́дꙋйсѧ, вмѣсти́лище та́инствъ, неꙋдобьвмѣща́емыхъ чл҃вѣ́ческимъ ѹ҆мо́мъ, бы́вый. Ра́дꙋйсѧ, неизречє́ннаѧ бж҃їѧ ѿкровє́нїѧ ѹ҆зрѣ́вый. Ра́дꙋйсѧ, ѻ҆́ныѧ вѣ́рнымъ препода́вый. Ра́дꙋйсѧ, ра̑дости ст҃ы́хъ є҆щѐ въ жи́зни се́й позна́вый. Ра́дꙋйсѧ, ѻ҆́ными ны́нѣ въ преизбы́точествїи наслажда́ѧйсѧ невозбра́ннѡ.

<red>Р</red>а́дꙋйсѧ, і҆ѡа́нне а҆пⷭ҇ле, напе́рсниче хрⷭ҇то́въ и҆ бг҃осло́ве.
