---
title: "І҆́косъ г҃"
navigation:
  key: akathists-johnbogoslov-6
  title: "І҆́косъ г҃"
  parent: akathists-johnbogoslov
  order: 6
type: "akathist"
---

## І҆́косъ г҃:

<red>И҆</red>мѣ́ѧ ве́лїе дерзнове́нїе къ возлюби́вшемꙋ тѧ̀ хрⷭ҇тꙋ̀ сн҃ꙋ бж҃їю, возле́глъ є҆сѝ на пе́рсѣхъ є҆гѡ̀ при соверше́нїи та́йныѧ ве́чери, и҆ є҆гда̀ прорека́ше гдⷭ҇ь ѡ҆ преда́тели свое́мъ, тогда̀ є҆ди́нъ ты̀ дерзнꙋ́лъ вопроси́ти ѡ҆ и҆́мени є҆гѡ̀. Сегѡ̀ ра́ди вопїе́мъ тѝ:

<red>Р</red>а́дꙋйсѧ, возлю́бленный хрⷭ҇то́въ ѹ҆ченичѐ. Ра́дꙋйсѧ, при́сный є҆гѡ̀ дрꙋ́же. Ра́дꙋйсѧ, невозбра́ннѡ на пе́рсѣхъ гдⷭ҇нихъ почи́вый. Ра́дꙋйсѧ, дерзнове́ннѡ ѡ҆ та́йнѣ преда́тельства вопроси́вый. Ра́дꙋйсѧ, па́че и҆ны́хъ ѹ҆ченикѡ́въ ко хрⷭ҇тꙋ̀ ближа́йшїй. Ра́дꙋйсѧ, ꙗ҆́кѡ тебѣ̀ мно́жае пред̾ дрꙋги́ми а҆пⷭ҇лы хрⷭ҇то́съ бж҃е́ствєнныѧ та̑йны ѿкрыва́ше.

<red>Р</red>а́дꙋйсѧ, і҆ѡа́нне а҆пⷭ҇ле, напе́рсниче хрⷭ҇то́въ и҆ бг҃осло́ве.
