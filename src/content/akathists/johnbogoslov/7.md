---
title: "Конда́къ д҃"
navigation:
  key: akathists-johnbogoslov-7
  title: "Конда́къ д҃"
  parent: akathists-johnbogoslov
  order: 7
type: "akathist"
---

## Конда́къ д҃:

<red>Б</red>ꙋ́рѧ ꙗ҆́рости и҆ ѕвѣ́рскагѡ неи́стовства жестокосе́рдыхъ и҆ неблагода́рныхъ і҆ꙋде́євъ, є҆гда̀ воста̀ на хрⷭ҇та̀ сн҃а бж҃їѧ, тогда̀ всѝ ѹ҆ченицы̀ є҆гѡ̀, стра́хомъ ѡ҆б̾ѧ́ти бы́вше, бежа́ша: но ты̀, пита́ѧ къ немꙋ̀ любо́вь множа́йшꙋю па́че и҆ны́хъ, на всѧ̑ мꙋ̑ки хрⷭ҇то́вы смотрѧ̀, да́же и҆ до крⷭ҇та̀ пребы́лъ є҆сѝ неѿстꙋ́пнѡ, серде́чнѡ состра́ждꙋщи дв҃ѣ мт҃ри бж҃їей, пла́чꙋщей и҆ рыда́ющей, и҆ ѹ҆дивлѧ́ѧсѧ кра́йнемꙋ милосе́рдїю и҆ долготерпѣ́нїю бж҃їю, взыва́лъ є҆сѝ пострада́вшемꙋ за ро́дъ чл҃вѣ́ческїй: <red>А҆</red>ллилꙋ́їа.
