---
title: "І҆́косъ ѕ҃"
navigation:
  key: akathists-johnbogoslov-12
  title: "І҆́косъ ѕ҃"
  parent: akathists-johnbogoslov
  order: 12
type: "akathist"
---

## І҆́косъ ѕ҃:

<red>В</red>озсїѧ̀ ѹ҆жѐ по́лнымъ сїѧ́нїемъ во є҆фе́сѣ свѣ́тъ вѣ́ры хрⷭ҇то́вы, тобо́ю проповѣ́данныѧ, є҆гда̀ ѕлочести́вый домитїа́нъ воздви́же гоне́нїе на хрⷭ҇тїа́ны, тогда̀ и҆ тебѐ, ꙗ҆́кѡ ѹ҆се́рднагѡ и҆сповѣ́дника и҆́мени хрⷭ҇то́ва, посла̀ є҆па́рхъ въ ри́мъ свѧ́зана, и҆дѣ́же и҆ претерпѣ́лъ є҆сѝ стра́шнаѧ мꙋче́нїѧ: и҆́хже ра́ди срѣта́емъ тѧ̀ привѣ́тствїѧми си́ми:

<red>Р</red>а́дꙋйсѧ, хрⷭ҇то́ва ра́ди и҆сповѣ́данїѧ бїе́нный. Ра́дꙋйсѧ, ча́шꙋ смертоно́снагѡ ꙗ҆́да невре́днѡ и҆спи́вый. Ра́дꙋйсѧ, въ коно́бѣ є҆ле́а кипѧ́щагѡ не свари́выйсѧ. Ра́дꙋйсѧ, си́лою хрⷭ҇то́вою въ лю́тыхъ мꙋче́нїѧхъ цѣ́лъ сохрани́выйсѧ. Ра́дꙋйсѧ, ке́сарѧ, мꙋ́чащагѡ тѧ̀, пачеесте́ственнѡю безвре́дностїю ѹ҆страши́вый. Ра́дꙋйсѧ, то́юже наро́дъ ѡ҆ вели́чествѣ бг҃а, хрⷭ҇тїа́нами почита́емагѡ, ѹ҆вѣ́ривый.

<red>Р</red>а́дꙋйсѧ, і҆ѡа́нне а҆пⷭ҇ле, напе́рсниче хрⷭ҇то́въ и҆ бг҃осло́ве.
