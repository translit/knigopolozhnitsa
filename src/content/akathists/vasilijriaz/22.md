---
title: "І҆́косъ а҃і"
navigation:
  key: akathists-vasilijriaz-22
  title: "І҆́косъ а҃і"
  parent: akathists-vasilijriaz
  order: 22
type: "akathist"
---

## І҆́косъ а҃і:

<red>С</red>вѣтоза́рнаѧ свѣща̀, свѣ́тлѡ горѣ́вшаѧ и҆ свѣти́вшаѧ на трїе́хъ высо́кихъ свѣти́льницѣхъ бж҃їѧ цр҃кве, во трїе́хъ гра́дѣхъ страны̀ рѧза́нскїѧ, достосла́вне ѻ҆́ч҃е, бы́лъ є҆сѝ, блиста́ѧ и҆ ѡ҆зарѧ́ѧ всѣ́хъ свѣ́томъ бг҃овѣ́дѣнїѧ и҆ сп҃се́нїѧ. Ѡ҆зарѝ и҆ на́съ, свѧ́те, ѡ҆мраче́нныхъ мгло́ю страсте́й и҆ сꙋемꙋ́дрїѧ, да со ѹ҆миле́нїемъ тебѣ̀ зове́мъ:

<red>Р</red>а́дꙋйсѧ, проповѣ́дникѡвъ бж҃е́ственныѧ и́стины споспѣ́шниче. Ра́дꙋйсѧ, хꙋли́телей правосла́вныѧ вѣ́ры и҆ врагѡ́въ хрⷭ҇то́вы цр҃кве противобо́рниче. Ра́дꙋйсѧ, напа́ствꙋемыхъ и҆ неви́ннѡ гони́мыхъ защи́то и҆ ѹ҆тѣше́нїе. Ра́дꙋйсѧ, дѣ́вственникѡвъ и҆ по́стникѡвъ тве́рдое ѹ҆крѣпле́нїе. Ра́дꙋйсѧ, кро́ткихъ и҆ смире́нныхъ вѣ́рнѣйшїй покрови́телю. Ра́дꙋйсѧ, заблꙋ́ждшихъ на пꙋ́ть пра́вый наста́вниче. Ра́дꙋйсѧ, ꙗ҆́кѡ ѹ҆хищре́нїѧ де́мѡнскаѧ разрꙋша́еши и҆ стꙋжа́емыѧ ѿ бѣсѡ́въ свобожда́еши. Ра́дꙋйсѧ, ꙗ҆́кѡ волне́нїѧ водна̑ѧ и҆ свирѣ̑пыѧ бꙋ́ри ѹ҆кроща́ти.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
