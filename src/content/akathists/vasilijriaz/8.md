---
title: "І҆́косъ д҃"
navigation:
  key: akathists-vasilijriaz-8
  title: "І҆́косъ д҃"
  parent: akathists-vasilijriaz
  order: 8
type: "akathist"
---

## І҆́косъ д҃:

<red>С</red>лы́шавше враждова́вшїи на тѧ̀ лю́дїе гра́да мꙋ́рома ѕѣлѡ̀ крѡ́ткїѧ глаго́лы твоѧ̑, ст҃и́телю хрⷭ҇то́въ, и́миже проси́лъ є҆сѝ да́ти тебѣ̀ ма́лѡ вре́мене до ѹ҆́трїѧ до тре́тїѧгѡ часа̀, ѹ҆кроти́ша ꙗ҆́рость свою̀ и҆ ѿидо́ша въ до́мы своѧ̑: ты́ же, ѹ҆го́дниче бж҃їй, по всено́щнѣй сле́знѣй мл҃твѣ твое́й къ бг҃ꙋ сп҃си́телю и҆ прест҃ѣ́й бцⷣѣ во хра́мѣ ст҃ы́хъ страстоте́рпцевъ бори́са и҆ глѣ́ба, прїи́мъ на рꙋ́ки твоѧ̀ честнꙋ́ю і҆кѡ́нꙋ бг҃мт҃ре, ѿше́лъ є҆сѝ къ рѣцѣ̀ ѻ҆цѣ̀, хотѧ́й ѡ҆ста́вити гра́дъ мꙋ́ромъ и҆ по волна́мъ плы́ти. воспомина́юще ѹ҆̀бо сїѐ ѿше́ствїе твоѐ, возглаша́емъ тѝ сицева̑ѧ:

<red>Р</red>а́дꙋйсѧ, высо́кїй ѡ҆́бразе преди́внагѡ смире́нїѧ. Ра́дꙋйсѧ, свѣ́тлое зерца́ло тве́рдыѧ вѣ́ры и҆ непоколеби́мыѧ наде́жды на бг҃а вы́шнѧго. Ра́дꙋйсѧ, сто́лпе терпѣ́нїѧ, ѕло́бою человѣ́ческою непоколеби́мый. Ра́дꙋйсѧ, а҆дама́нте, прило́ги вра́жїими несокрꙋши́мый. Ра́дꙋйсѧ, а҆́гнче неѕло́биве, кро́тостїю твое́ю гони́тели твоѧ̑ а҆́ки ди̑вїѧ ѕвѣ̑ри ѹ҆кроти́вый. Ра́дꙋйсѧ, смире́нїемъ твои́мъ кѡ́зни дїа́вола пресла́внѡ посрами́вый. Ра́дꙋйсѧ, бл҃же́нне миротво́рче, мїрска́гѡ волне́нїѧ и҆ мѧте́жа и҆збѣжа́вый. Ра́дꙋйсѧ, волна́мъ рѣ̑чнымъ съ вѣ́рою и҆ ѹ҆пова́нїемъ на гдⷭ҇а себѐ преда́вый.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
