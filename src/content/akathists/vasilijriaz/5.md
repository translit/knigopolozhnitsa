---
title: "Конда́къ г҃"
navigation:
  key: akathists-vasilijriaz-5
  title: "Конда́къ г҃"
  parent: akathists-vasilijriaz
  order: 5
type: "akathist"
---

## Конда́къ г҃:

<red>С</red>и́лою про́повѣди твоеѧ̀, бг҃омꙋ́дре ст҃и́телю, бл҃года́тїю бж҃їею споспѣшествꙋ́емыѧ, кꙋ́пнѡ же ѡ҆́бразомъ ст҃а́гѡ житїѧ̀ твоегѡ̀, мно́зи, ѡ҆мраче́ннїи тмо́ю неразꙋ́мїѧ и҆ заблꙋжде́нїй, бж҃е́ственнꙋю и́стинꙋ ѹ҆вѣ́дѣша, мно́зи нечести́вїи беззакѡ́нїѧ и҆ развращ̾е́нїѧ ѡ҆ста́виша и҆ на ст̾езѝ сп҃се́нїѧ ѡ҆брати́шасѧ, въ покаѧ́нїи и҆ ѹ҆миле́на се́рдца пою́ще бг҃ꙋ: <red>А҆</red>ллилꙋ́їа.
