---
title: "І҆́косъ і҃"
navigation:
  key: akathists-vasilijriaz-20
  title: "І҆́косъ і҃"
  parent: akathists-vasilijriaz
  order: 20
type: "akathist"
---

## І҆́косъ і҃:

<red>С</red>тѣна̀ и҆ ѹ҆твержде́нїе, ѻ҆те́цъ и҆ застꙋ́пникъ дре́внїѧ па́ствы рѧза́нскїѧ, прехва́льне васі́лїе, бы́лъ є҆сѝ. Бꙋ́ди и҆ на́мъ, нѡ́вымъ ча́дѡмъ твои́мъ, щи́тъ и҆ ѡ҆гражде́нїе ѿ вра̑гъ ви́димыхъ и҆ неви́димыхъ, помо́щникъ въ бѣда́хъ и҆ ско́рбехъ и҆ и҆скꙋше́нїихъ, да съ любо́вїю бл҃года́рственнѡ зове́мъ тѝ:

<red>Р</red>а́дꙋйсѧ, чистоты̀ и҆ цѣломꙋ́дрїѧ тве́рдый ѡ҆храни́телю. Ра́дꙋйсѧ, ѡ҆держи́мыхъ стꙋ́дными по́мыслы вѣ́рный помо́щниче. Ра́дꙋйсѧ, непра́веднѡ ѕлосло́вимыхъ и҆ ѡ҆клеветава́емыхъ наде́жный защи́тннче. Ра́дꙋйсѧ, ѕлосло́вѧщихъ и҆ ѡ҆клеветава́ющихъ бли̑жнїѧ своѧ̑ си́льный ѡ҆бличи́телю. Ра́дꙋйсѧ, пла́вающихъ по вода́мъ и҆ пꙋтеше́ствꙋющихъ бл҃гі́й пꙋтеводи́телю. Ра́дꙋйсѧ, ѡ҆бꙋрева́емыхъ волна́ми морски́ми ти́хое приста́нище. Ра́дꙋйсѧ, ѹ҆се́рднѡ трꙋжда́ющасѧ во бл҃ги́хъ дѣ́лѣхъ зва́нїѧ своегѡ̀ при́сный споспѣ́шниче. Ра́дꙋйсѧ, те́плѣ молѧ́щихсѧ и҆ съ вѣ́рою под̾ кро́въ тво́й прибѣга́ющихъ ско́рый предста́телю.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
