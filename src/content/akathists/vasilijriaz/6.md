---
title: "І҆́косъ г҃"
navigation:
  key: akathists-vasilijriaz-6
  title: "І҆́косъ г҃"
  parent: akathists-vasilijriaz
  order: 6
type: "akathist"
---

## І҆́косъ г҃:

<red>И҆</red>мѣ́ѧ непреста́нное попече́нїе ѡ҆ разоре́ннѣй ѿ ѕлочести́выхъ сꙋпоста̑тъ па́ствѣ мꙋ́ромстѣй, ꙗ҆́кѡ мꙋ́дрый па́стырь и҆ чадолюби́вый ѻ҆те́цъ, во бл҃гоꙋстрое́нїи сеѧ̀ неꙋсы́пнѡ трꙋди́лсѧ є҆сѝ, всѣ̑мъ дꙋхѡ́внымъ ча́дѡмъ твои̑мъ потрѣ́бнꙋю коемꙋ́ждо по́мощь подава́ѧ. Тѣ́мже досто́инъ є҆сѝ прославлѧ́тисѧ зва̑нїи си́ми:

<red>Р</red>а́дꙋйсѧ, си́рыхъ и҆ вдови́цъ предста́телю. Ра́дꙋйсѧ, не и҆мꙋ́щихъ кро́ва те́плый кро́ве и҆ а҆́лчꙋщихъ пита́телю. Ра́дꙋйсѧ, скорбѧ́щихъ и҆ ѹ҆пова́ющихъ ско́рый ѹ҆тѣ́шителю. Ра́дꙋйсѧ, во враждѣ̀ сꙋ́щихъ примири́телю. Ра́дꙋйсѧ, и́щꙋщихъ сп҃се́нїѧ бл҃гонаде́жный къ нб҃сѝ рꙋководи́телю. Ра́дꙋйсѧ, сомнѧ́щихсѧ въ вѣ́рѣ мꙋ́дрый просвѣти́телю. Ра́дꙋйсѧ, сострада́тельныхъ и҆ ми́лостивыхъ мо́щный споспѣ́шниче. Ра́дꙋйсѧ, ни́щихъ дꙋ́хомъ и҆ чи́стыхъ се́рдцемъ бл҃гі́й наста́вниче.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
