---
title: "І҆́косъ а҃"
navigation:
  key: akathists-vasilijriaz-2
  title: "І҆́косъ а҃"
  parent: akathists-vasilijriaz
  order: 2
type: "akathist"
---

## І҆́косъ а҃:

<red>А҆́</red>гг҃лꙋ бж҃їю подо́бенъ бы́лъ є҆сѝ, ст҃и́телю хрⷭ҇то́въ, свѣ́тлостїю ѹ҆ма̀ твоегѡ̀, чистото́ю се́рдца и҆ неѕло́бїемъ, пожи́въ на землѝ, а҆́ки безпло́тенъ: сегѡ̀ ра́ди просла́ви тѧ̀ всевы́шнїй гдⷭ҇ь нетлѣ́нїемъ честны́хъ моще́й твои́хъ и҆ ди́вными чꙋдесы̀. Тѣ́мже съ любо́вїю бл҃гоговѣ́йнѡ зове́мъ тѝ:

<red>Р</red>а́дꙋйсѧ, пре́жде рожде́нїѧ твоегѡ̀ на слꙋже́нїе сп҃се́нїю люде́й свы́ше пред̾избра́нный. Ра́дꙋйсѧ, ѿ пеле́нъ младе́нческихъ гдⷭ҇ꙋ бг҃ꙋ посвѧще́нный. Ра́дꙋйсѧ, ѿ ю҆́ности твоеѧ̀ всѣ́мъ се́рдцемъ гдⷭ҇а возлюби́вый. Ра́дꙋйсѧ, всѧ̑ блага̑ѧ и҆ кра̑снаѧ мі́ра сегѡ̀ гдⷭ҇а ра́ди презрѣ́вый. Ра́дꙋйсѧ, въ повелѣ́нїихъ гдⷭ҇нихъ всегда̀ ѹ҆се́рднѡ ходи́вый. Ра́дꙋйсѧ, всѧ́кими бг҃олюбе́зными добродѣ́тельми дꙋ́шꙋ твою̀ ѹ҆краси́вый. Ра́дꙋйсѧ, ѹ҆́мъ тво́й ве́сь ко гдⷭ҇ꙋ ѹ҆стреми́вый. Ра́дꙋйсѧ, высо́кїй ѡ҆́бразъ и́ноческихъ по́двигѡвъ въ житїѝ твое́мъ ꙗ҆ви́вый.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
