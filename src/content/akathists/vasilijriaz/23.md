---
title: "Конда́къ в҃і"
navigation:
  key: akathists-vasilijriaz-23
  title: "Конда́къ в҃і"
  parent: akathists-vasilijriaz
  order: 23
type: "akathist"
---

## Конда́къ в҃і:

<red>Б</red>л҃года́ть и҆мѣ́ѧ ѿ возлюби́вшагѡ тѧ̀ гдⷭ҇а, свѧ́те васі́лїе, и҆сполнѧ́ти всѧ̑ бл҃га̑ѧ проше́нїѧ на̑ша, и҆спросѝ бг҃опрїѧ́тными твои́ми мл҃твами всѧ̑ бл҃га̑ѧ и҆ поле́знаѧ дꙋша́мъ и҆ тѣлесе́мъ на́шымъ, па́че же ѡ҆ставле́нїе согрѣше́нїй на́шихъ, да со ѹ҆миле́нїемъ се́рдца бл҃года́рнѡ пое́мъ бг҃ꙋ: <red>А҆</red>ллилꙋ́їа.
