---
title: "Конда́къ г҃і"
navigation:
  key: akathists-vasilijriaz-25
  title: "Конда́къ г҃і"
  parent: akathists-vasilijriaz
  order: 25
type: "akathist"
---

## Конда́къ г҃і:

<red>Ѽ</red> пресла́вный ѻ҆́ч҃е на́шъ васі́лїе, ст҃и́телю хрⷭ҇то́въ и҆ чꙋдотво́рче! Прїимѝ сїѐ ма́лое моле́нїе на́ше, и҆ дѣ́йственнымъ твои́мъ пред̾ бг҃омъ хода́тайствомъ и҆зба́ви на́съ ѿ ко́зней вра́жїихъ и҆ всѧ́кагѡ ѕла̀, да въ ми́рѣ и҆ покаѧ́нїи про́чее вре́мѧ житїѧ̀ на́шегѡ сконча́емъ и҆ дости́гнемъ бл҃же́ннагѡ ѹ҆покое́нїѧ въ вѣ́чныхъ ѡ҆би́телехъ, и҆дѣ́же кꙋ́пнѡ съ тобо́ю и҆ всѣ́ми ст҃ы́ми гла́сомъ ра́дованїѧ во вѣ́ки воспое́мъ бг҃ꙋ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃лꙋ бж҃і҆ю:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нномꙋ ѿ нбⷭ҇нагѡ:</incipit></rubric>
