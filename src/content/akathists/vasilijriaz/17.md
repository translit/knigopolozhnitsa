---
title: "Конда́къ ѳ҃"
navigation:
  key: akathists-vasilijriaz-17
  title: "Конда́къ ѳ҃"
  parent: akathists-vasilijriaz
  order: 17
type: "akathist"
---

## Конда́къ ѳ҃:

<red>В</red>озше́дъ на высотꙋ̀ бг҃оподо́бныѧ ст҃ости, сїѧ́ѧ свѣ́томъ вѣ́ры пред̾ человѣ́ки въ до́брыхъ дѣ́лѣхъ, ѡ҆́бразъ бы́лъ є҆сѝ па́ствѣ твое́й сло́вомъ, житїе́мъ, ѹ҆че́нїемъ, вѣ́рою и҆ чистото́ю, наꙋча́ѧ всѣ́хъ разꙋ́мнѡ пѣ́ти бг҃ꙋ: <red>А҆</red>ллилꙋ́їа.
