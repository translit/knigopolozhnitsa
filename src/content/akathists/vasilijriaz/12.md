---
title: "І҆́косъ ѕ҃"
navigation:
  key: akathists-vasilijriaz-12
  title: "І҆́косъ ѕ҃"
  parent: akathists-vasilijriaz
  order: 12
type: "akathist"
---

## І҆́косъ ѕ҃:

<red>В</red>озсїѧ̀ свѣ́тъ бл҃года́ти и҆ млⷭ҇ти бж҃їѧ, прише́дшꙋ тебѣ̀, прехва́льне ѻ҆́ч҃е, въ предѣ́лы землѝ рѧза́нскїѧ, ю҆́же просвѣти́лъ є҆сѝ свѣ́томъ бж҃е́ственнагѡ ѹ҆че́нїѧ и҆ непоро́чнагѡ житїѧ̀ твоегѡ̀. Сегѡ̀ ра́ди возглаша́емъ тѝ сицева̑ѧ:

<red>Р</red>а́дꙋйсѧ, вели́кїй и҆збра́нниче а҆рхїере́а вѣ́чнагѡ, гдⷭ҇а і҆и҃са. Ра́дꙋйсѧ, чи́стый сосꙋ́де бж҃е́ственныѧ бл҃года́ти. Ра́дꙋйсѧ, бж҃їихъ велѣ́нїй вѣрнѣ́йшїй и҆сполни́телю. Ра́дꙋйсѧ, хрⷭ҇то́выхъ за́повѣдей неꙋкло́нный храни́телю. Ра́дꙋйсѧ, свѣти́льниче, на высотѣ̀ цр҃ко́внѣй поста́вленный. Ра́дꙋйсѧ, премꙋ́дрый ѹ҆прави́телю кораблѧ̀ дꙋхо́внагѡ. Ра́дꙋйсѧ, бг҃огла́снаѧ трꙋбо̀ є҆ѵгльскагѡ ѹ҆че́нїѧ. Ра́дꙋйсѧ, тве́рдый побо́рниче цр҃кве хрⷭ҇то́вы.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
