---
title: "І҆́косъ є҃"
navigation:
  key: akathists-vasilijriaz-10
  title: "І҆́косъ є҃"
  parent: akathists-vasilijriaz
  order: 10
type: "akathist"
---

## І҆́косъ є҃:

<red>В</red>и́дѣвше тѧ̀, ѻ҆́ч҃е васі́лїе, лю́дїе гра́да мꙋ́рома пречꙋ́днѣ си́лою бж҃їею по волна́мъ а҆́ки безпло́тна носи́ма, ѹ҆разꙋмѣ́ша своѐ козньмѝ вра́жїими прельще́нїе, твою́ же чистотꙋ̀ и҆ непоро́чность. Тѣ́мже, въ покаѧ́нїи и҆ сокрꙋше́ни се́рдца, возопи́ша вслѣ́дъ тебѣ̀: прости́ ны грѣ̑шныѧ рабы̀ твоѧ̑: согрѣши́хомъ пред̾ тобо́ю, ѻ҆́ч҃е ст҃ы́й: влады́ко, не забꙋ́ди на́съ ра̑бъ твои́хъ! Мы́ же, дивѧ́щесѧ толи́комꙋ бл҃говоле́нїю къ тебѣ̀ бж҃їю, въ пресла́внѣмъ чꙋдесѝ ꙗ҆́вле́нномꙋ, со бл҃гоговѣ́нїемъ вопїе́мъ тѝ:

<red>Р</red>а́дꙋйсѧ, бл҃гоꙋха́нный сосꙋ́де чистоты̀ и҆ цѣломꙋ́дрїѧ. Ра́дꙋйсѧ, пресвѣ́тлый до́ме пребж҃е́ственныѧ трⷪ҇цы. Ра́дꙋйсѧ, вѣ́рный слꙋго̀ цр҃ѧ̀ нбⷭ҇нагѡ. Ра́дꙋйсѧ, возлю́бленный ра́бе прест҃ы́ѧ бцⷣы. Ра́дꙋйсѧ, посто́мъ и҆ бдѣ́нїемъ тѣ́ло твоѐ и҆знꙋри́вый. Ра́дꙋйсѧ, мл҃твою и҆ бг҃омы́слїемъ ве́тхаго человѣ́ка въ себѣ̀ ѹ҆мертви́вый. Ра́дꙋйсѧ, пла́ванїемъ твои́мъ по волна́мъ рѣ̑чнымъ стрꙋи̑ водны̑ѧ ѡ҆ст҃и́вый. Ра́дꙋйсѧ, тѣ́мъ пла́ванїемъ жи́тели гра́да мꙋ́рома вразꙋми́вый и҆ къ покаѧ́нїю ѡ҆брати́вый.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
