---
title: "І҆́косъ в҃"
navigation:
  key: akathists-vasilijriaz-4
  title: "І҆́косъ в҃"
  parent: akathists-vasilijriaz
  order: 4
type: "akathist"
---

## І҆́косъ в҃:

<red>Р</red>а́зꙋмъ просвѣще́нъ кни́жнымъ ѹ҆че́нїемъ и҆ бг҃омы́слїемъ, па́че же бл҃года́тїю бж҃їею ѡ҆заре́нъ и҆мѣ́ѧ, пресла́вне ѻ҆́тче васі́лїе, восхотѣ́лъ є҆сѝ тмꙋ̀ нече́стїѧ и҆ заблꙋжде́нїй въ па́ствѣ твое́й разгна́ти, просвѣти́ти же ю҆̀ свѣ́томъ и́стиннагѡ бг҃овѣ́дѣнїѧ и҆ бл҃гоче́стїѧ. сегѡ̀ ра́ди, восхвалѧ́юще тѧ̀, глаго́лемъ:

<red>Р</red>а́дꙋйсѧ, и́стинныѧ премꙋ́дрости и҆спо́лненный. Ра́дꙋйсѧ, бл҃года́тїю ст҃а́гѡ дх҃а ѡ҆заре́нный. Ра́дꙋйсѧ, бж҃е́ственныѧ и́стины ѹ҆се́рдный проповѣ́дниче. Ра́дꙋйсѧ, велѣ́нїй гдⷭ҇нихъ немо́лчный провозвѣ́стниче. Ра́дꙋйсѧ, пра́выѧ вѣ́ры и҆ добродѣ́телей ре́вностный насади́телю. Ра́дꙋйсѧ, сꙋевѣ́рїй и҆ поро́кѡвъ мꙋ́жественный и҆скорени́телю. Ра́дꙋйсѧ, ꙗ҆́кѡ слове́сное ста́до твоѐ мꙋ́дрѣ ѹ҆па́слъ є҆сѝ. Ра́дꙋйсѧ, ꙗ҆́кѡ премнѡ́гїѧ дꙋ́шы къ вѣ́чномꙋ сп҃се́нїю наста́вилъ є҆сѝ.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
