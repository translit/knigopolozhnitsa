---
title: "Конда́къ д҃"
navigation:
  key: akathists-vasilijriaz-7
  title: "Конда́къ д҃"
  parent: akathists-vasilijriaz
  order: 7
type: "akathist"
---

## Конда́къ д҃:

<red>Б</red>ꙋ́рею и҆ско́нныѧ ѕло́бы волнꙋ́емь всеѕло́бный дїа́волъ, не терпѧ̀ непоро́чности житїѧ̀ твоегѡ̀ и҆ бл҃гопоспѣ́шнагѡ па́стырскагѡ слꙋже́нїѧ, свѧ́те васі́лїе, воздви́же на тѧ̀ бꙋ́рю мѧте́жа бꙋ́їихъ и҆ неи́стовыхъ жи́телей гра́да мꙋ́рома, и҆̀же, лꙋка́вымъ мечта́нїемъ вра́жїимъ прельсти́вшесѧ, возмнѣ́ша тѧ̀, а҆́ки нецѣломꙋ́дрена и҆ небл҃гоче́стна: тѣ́мже и҆ восхотѣ́ша, во ѡ҆слѣпле́нїи свое́мъ, не то́чїю и҆згна́ти тѧ̀ и҆з̾ гра́да, но и҆ ѹ҆мертви́ти. Ты́ же, а҆рхїере́ю бж҃їй, всѐ ѹ҆пова́нїе твоѐ на всеси́льнагѡ гдⷭ҇а и҆ пречⷭ҇тꙋю бцⷣꙋ возложи́въ, воспѣва́лъ є҆сѝ а҆́гг҃льскꙋю пѣ́снь: <red>А҆</red>ллилꙋ́їа.
