---
title: "І҆́косъ з҃"
navigation:
  key: akathists-vasilijriaz-14
  title: "І҆́косъ з҃"
  parent: akathists-vasilijriaz
  order: 14
type: "akathist"
---

## І҆́косъ з҃:

<red>Н</red>о́вое мѣ́сто ст҃и́тельскихъ трꙋдѡ́въ твои́хъ, па́ки разоре́нꙋ бы́вшꙋ и҆ коне́чнѣ ѡ҆пꙋстоше́нꙋ гра́дꙋ рѧза́ни ѿ лю́тыхъ ва̑рваръ и҆ хра́мѡмъ бж҃їимъ въ не́мъ сожже́ннымъ, ѹ҆каза̀ тебѣ̀ бл҃гопромысли́тель гдⷭ҇ь гра́дъ пересла́вль рѧза́нскїй, а҆́може чꙋ́днѣ пресели́лсѧ є҆сѝ и҆ бы́лъ є҆сѝ пе́рвый а҆рхїере́й гра́дꙋ семꙋ̀, и҆дѣ́же вельмѝ просла́ви тѧ̀ гдⷭ҇ь бг҃ъ, наꙋча́ѧ на́съ взыва́ти тебѣ̀:

<red>Р</red>а́дꙋйсѧ, высо́каѧ похвало̀ и҆ ѹ҆краше́нїе пересла́влю рѧза́нскомꙋ. Ра́дꙋйсѧ, ст҃и́тельскагѡ престо́ла въ не́мъ бг҃оизбра́иный ѡ҆снова́телю. Ра́дꙋйсѧ, вели̑кїѧ трꙋды̀ и҆ по́двиги во бл҃гоꙋстрое́нїе но́выѧ па́ствы твоеѧ̀ под̾е́мый. Ра́дꙋйсѧ, ѻ҆те́ческое попече́нїе ѡ҆ сп҃се́нїи дꙋхо́вныхъ ча̑дъ твои́хъ всегда̀ и҆мѣ́вый. Ра́дꙋйсѧ, бл҃года́тныхъ дарѡ́въ неѡскꙋ́дный разда́телю. Ра́дꙋйсѧ, бж҃е́ственныхъ та́инъ бл҃гоче́стный строи́телю. Ра́дꙋйсѧ, а҆пⷭ҇льскихъ преда́нїй ѹ҆се́рдный ревни́телю. Ра́дꙋйсѧ, ѹ҆ста́вѡвъ правосла́вныѧ цр҃кве вѣ́рный храни́телю.

<red>Р</red>а́дꙋйсѧ, васі́лїе, первост҃и́телю рѧза́нскїй и҆ преди́вный чꙋдотво́рче.
