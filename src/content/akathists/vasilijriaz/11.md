---
title: "Конда́къ ѕ҃"
navigation:
  key: akathists-vasilijriaz-11
  title: "Конда́къ ѕ҃"
  parent: akathists-vasilijriaz
  order: 11
type: "akathist"
---

## Конда́къ ѕ҃:

<red>П</red>ровозвѣ́стникъ ди́внагѡ твоегѡ̀ по вода́мъ ше́ствїѧ ко гра́дꙋ рѧза́ни ꙗ҆́ви́сѧ ѹ҆строе́нїемъ бж҃їимъ бл҃гоговѣ́йный дїа́конъ гра́да тогѡ̀, є҆гда̀, хотѧ́й нача́ти вече́рнее бг҃ослꙋже́нїе, не можа́ше и҆зрещѝ ѡ҆бы́чнагѡ возглаше́нїѧ: бл҃гословѝ, влады́ко! Но возопѝ велегла́снѡ: влады́ка грѧде́тъ, срѣта́йте є҆го̀! И҆ а҆́бїе ве́сь ѡ҆свѧще́нный собо́ръ и҆ лю́дїе со кнѧ́земъ и҆зыдо́ша съ честны́ми і҆кѡ́нами во срѣ́тенїе тебѣ̀ ст҃и́телю бж҃їй, и҆ ѹ҆зрѣ́вше тѧ̀ преди́внѣ волна́ми рѣ́чными носи́ма, въ ра́дованїи се́рдца, бл҃гоче́стнѡ привѣ́тствоваша тѧ̀ грѧдꙋ́ща, чꙋдодѣ́ющемꙋ же бг҃ꙋ вопїѧ́хꙋ. <red>А҆</red>ллилꙋ́їа.
