---
title: "І҆́косъ ѳ҃"
navigation:
  key: akathists-russianmartyrs-18
  title: "І҆́косъ ѳ҃"
  parent: akathists-russianmartyrs
  order: 18
type: "akathist"
---

## І҆́косъ ѳ҃:

<red>В</red>ѣті̑и цр҃ко́внїи недоꙋмѣва́ютъ ка́кѡ воспѣ́ти ва́съ по достоѧ́нїю, но́вїи и҆сповѣ̑дницы цр҃кве рꙋ́сскїѧ, вы̀ бо въ ско́рбехъ, и҆згна́нїихъ и҆ заточе́нїихъ, хрⷭ҇та̀ и҆́стиннаго бг҃а просла́вили є҆стѐ и҆ вѣ̑рнымъ пꙋ́ть ко сп҃се́нїю ѹ҆каза́ли є҆стѐ. мы̀ же прибѣга́юще къ мл҃твенномꙋ предста́тельствꙋ ва́шемꙋ, дерза́емъ ѹ҆бл҃жа́ти ва́съ си́це:

<red>Р</red>а́дꙋйтесѧ, всѐ ѹ҆пова́нїе на бг҃а возложи́вшїи: Ра́дꙋйтесѧ, по́двигъ и҆сповѣ́дничества въ терпѣ́нїи соверши́вшїи. Ра́дꙋйтесѧ, мꙋчи́телей безбо́жныхъ не ѹ҆боѧ́вшїисѧ: Ра́дꙋйтесѧ, немощны̑ѧ въ вѣ́рѣ ѹ҆крѣпи́вшїи. Ра́дꙋйтесѧ, рабѡ́ты гѡ́рькїѧ въ сла́дость дꙋхо́внꙋю воспрїе́мшїи: Ра́дꙋйтесѧ, сердца̀ ва̑ша бг҃ꙋ въ же́ртвꙋ прине́сшїи. Ра́дꙋйтесѧ, страда́нїемъ дꙋ́шы ва́шѧ ѡ҆чи́стившїи: Ра́дꙋйтесѧ, житїе́мъ ст҃ы́мъ ѻ҆́бразъ вѣ̑рнымъ показа́вшїи.

<red>Р</red>а́дꙋйтесѧ, новомч҃нцы и҆ и҆сповѣ̑дницы рѡссі́йстїи, цр҃кве на́шеѧ похвало̀ и҆ ѹ҆краше́нїе.
