---
title: "Конда́къ і҃"
navigation:
  key: akathists-russianmartyrs-19
  title: "Конда́къ і҃"
  parent: akathists-russianmartyrs
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ гдⷭ҇ь мно́жество же́нъ и҆ дѣ́въ, во ѻ҆би́тєли и҆́ночєскїѧ ты̑ѧ призва̀. во дни̑ же гоне́нїй безбо́жныхъ мꙋ́жескꙋю крѣ́пость и҆̀мъ дарова̀, є҆́же за и҆́мѧ своѐ пострада́ти и҆ терпѣ́нїемъ мно́гимъ црⷭ҇твїѧ нбⷭ҇нагѡ дости́гнꙋти, да ꙗ҆́кѡ мꙋ̑дрыѧ дѣ̑вы, въ черто́зѣ бра́чнѣмъ хрⷭ҇тꙋ̀ женихꙋ̀ воспѣва́ютъ пѣ́снь: <red>А҆</red>ллилꙋ́їа.
