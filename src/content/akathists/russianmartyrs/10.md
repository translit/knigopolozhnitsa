---
title: "І҆́косъ є҃"
navigation:
  key: akathists-russianmartyrs-10
  title: "І҆́косъ є҃"
  parent: akathists-russianmartyrs
  order: 10
type: "akathist"
---

## І҆́косъ є҃:

<red>В</red>и́дѣвше разоре́нїе землѝ рꙋ́сскїѧ и҆ беззако́нїе ве́лїе, ѡ҆пꙋстоши́вшее ю҆̀, вы̀, сщ҃енноисповѣ̑дницы сла́внїи, стра́ха и҆ сме́рти не ѹ҆боѧ́лисѧ є҆стѐ, и҆ пѡ́двиги и҆сповѣ́дничества бл҃гоꙋха́юще, ꙗ҆́кѡ крі́ни се́льнїи посредѣ̀ пꙋсты́ни, процвѣлѝ є҆стѐ. Сегѡ̀ ра́ди прославлѧ́емъ ва́съ си́це:

<red>Р</red>а́дꙋйтесѧ, мл҃твою те́плою сердца̀ ва̑ша въ по́двизѣ ѹ҆твержда́вшїи: Ра́дꙋйтесѧ, тве́рдымъ и҆сповѣ́данїемъ вѣ́ры просїѧ́вшїи. Ра́дꙋйтесѧ, во страда́нїихъ терпѣ́нїе и҆ кро́тость ꙗ҆ви́вшїи: Ра́дꙋйтесѧ, ꙗ҆́кѡ а҆́гнцы неѕло́бивїи посредѣ̀ волкѡ́въ ходи́вшїи. Ра́дꙋйтесѧ, слꙋ́жбꙋ бж҃їю во ѹ҆́захъ соверша́вшїи: Ра́дꙋйтесѧ, соꙋ́зники въ терпѣ́нїи ѹ҆крѣплѧ́вшїи. Ра́дꙋйтесѧ, дꙋ́шы ва́шѧ за па́ствꙋ полага́вшїи: Ра́дꙋйтесѧ, посредѣ̀ гоне́нїй бл҃года́тїю бж҃їею храни́мїи.

<red>Р</red>а́дꙋйтесѧ, новомч҃нцы и҆ и҆сповѣ̑дницы рѡссі́йстїи, цр҃кве на́шеѧ похвало̀ и҆ ѹ҆краше́нїе.
