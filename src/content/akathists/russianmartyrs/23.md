---
title: "Конда́къ в҃і"
navigation:
  key: akathists-russianmartyrs-23
  title: "Конда́къ в҃і"
  parent: akathists-russianmartyrs
  order: 23
type: "akathist"
---

## Конда́къ в҃і:

<red>Б</red>л҃года́тное ѹ҆твержде́нїе цр҃кве на́шеѧ и҆́мамы ва́съ, новомч҃нцы и҆ и҆сповѣ̑дницы рѡссі́йстїи. вы̀ бо се́рдцемъ вѣ́рꙋюще въ пра́вдꙋ, ѹ҆сты́ же гдⷭ҇а і҆и҃са хрⷭ҇та̀ во сп҃се́нїе и҆сповѣ́давше, заточє́нїѧ, и҆згна̑нїѧ, гѡ́рькїѧ рабѡ́ты и҆ сме́рть претерпѣ́ли є҆стѐ. Ны́нѣ же моли́тесѧ ко гдⷭ҇ꙋ ѡ҆ на́съ, земны́хъ сро́дницѣхъ ва́шихъ, да при́снѡ съ ва́ми пое́мъ бг҃ꙋ: <red>А҆</red>ллилꙋ́їа.
