---
title: "Конда́къ є҃"
navigation:
  key: akathists-russianmartyrs-9
  title: "Конда́къ є҃"
  parent: akathists-russianmartyrs
  order: 9
type: "akathist"
---

## Конда́къ є҃:

<red>Б</red>г҃освѣ̑тлыѧ ѕвѣ́зды на нб҃ѣ цр҃ко́внѣмъ ꙗ҆ви́лисѧ є҆стѐ, сщ҃енноисповѣ̑дницы рѡссі́йстїи, и҆ поношє́нїѧ, заточє́нїѧ, и҆згна̑нїѧ и҆ гѡ́рькїѧ рабѡ́ты претерпѣ́вше, гдⷭ҇а і҆и҃са хрⷭ҇та̀ мꙋ́жественнѣ и҆сповѣ́дали є҆стѐ. та́же бл҃гоче́стнѡ въ мі́рѣ пожи́вше, пꙋ́ть ко сп҃се́нїю во тьмѣ̀ безбо́жїѧ ꙗ҆ви́ли є҆стѐ, наꙋча́юще вѣ̑рныѧ при́снѡ бл҃года́рственнѡ пѣ́ти бг҃ꙋ: <red>А҆</red>ллилꙋ́їа.
