---
title: "І҆́косъ в҃і"
navigation:
  key: akathists-russianmartyrs-24
  title: "І҆́косъ в҃і"
  parent: akathists-russianmartyrs
  order: 24
type: "akathist"
---

## І҆́косъ в҃і:

<red>П</red>ою́ще ва́шꙋ нбⷭ҇нꙋю сла́вꙋ, стрⷭ҇тоте́рпцы хрⷭ҇тѡ́вы, лобыза́емъ ꙗ҆́звы ва́шѧ, вы̀ бо стопа́мъ дре́внихъ мч҃нкъ послѣ́дꙋюще, не ѹ҆клони́стесѧ ско́рби, ни ѹ҆боѧ́стесѧ темни́цы, го́рькими рабо́тами, гла́домъ и҆ хла́домъ и҆зморе́ни бы́сте, и҆ многови́дными мꙋ́ками ѹ҆мерщвлѧ́еми, ꙗ҆́кѡ а҆́гнцы неѕло́бивїи, вѣ́ры ра́ди пострада́сте и҆ сме́рть прїѧ́сте. Тѣ́мже прїими́те ѿ на́съ похвалы̑ сицевы̑ѧ:

<red>Р</red>а́дꙋйтесѧ, ст҃и́телїе хрⷭ҇тѡ́вы, до́брѣ цр҃ковь ѹ҆пра́вившїи: Ра́дꙋйтесѧ, і҆ерє́и бж҃їи, дꙋ́шы за па́ствꙋ полага́вшїи. Ра́дꙋйтесѧ, ца́рственнїи стрⷭ҇тоте́рпцы, ѿ бг҃обо́рныхъ власте́й сме́рть и҆ порꙋга́нїе прїе́мшїи: Ра́дꙋйтесѧ, бл҃говѣ́рнїи кн҃зїе и҆ кн҃ги̑ни, бл҃гоче́стїе да́же до сме́рти соблю́дшїи. Ра́дꙋйтесѧ, прпⷣбнїи мꙋ́жїе, пра́ведное житїѐ вѣнце́мъ страда́нїѧ ѹ҆вѣнча́вшїи: Ра́дꙋйтесѧ, прпⷣбныѧ жєны̀, крѣ́пость и҆ мꙋ́жество въ страда́нїихъ ꙗ҆ви́вшыѧ. Ра́дꙋйтесѧ, всѝ правосла́внїи хрⷭ҇тїа́не, за предѣ́лами ѻ҆те́чества многоразли́чнѣ пострада́вшїи: Ра́дꙋйтесѧ, всѝ вѣ́домїи и҆ невѣ́домїи, бг҃омъ ѹ҆вѣнча́ннїи лю́дїе.

<red>Р</red>а́дꙋйтесѧ, новомч҃нцы и҆ и҆сповѣ̑дницы рѡссі́йстїи, цр҃кве на́шеѧ похвало̀ и҆ ѹ҆краше́нїе.
