---
title: "І҆́косъ г҃"
navigation:
  key: akathists-russianmartyrs-6
  title: "І҆́косъ г҃"
  parent: akathists-russianmartyrs
  order: 6
type: "akathist"
---

## І҆́косъ г҃:

<red>И҆</red>мꙋ́ще вѣ́рꙋ несꙋмнѣ́ннꙋ, ꙗ҆́кѡ всѧ̑ ѿ бг҃а сꙋ́ть, и҆згна́нїе, порꙋга́нїе и҆ темни́чное заточе́нїе мꙋ́жественнѣ претерпѣ́ли є҆стѐ, ца́рственнїи стрⷭ҇тоте́рпцы, и҆ мч҃нческихъ вѣнцє́въ сподо́билисѧ є҆стѐ. Сегѡ̀ ра́ди вопїе́мъ ва́мъ си́це:

<red>Р</red>а́дꙋйтесѧ, вѣне́цъ и҆ похвало̀ ро́да ца́рскагѡ и҆ бг҃оизбра́ннагѡ: Ра́дꙋйтесѧ, пресла̑вныѧ ѿрасли ко́рене бл҃гочести́вагѡ. Ра́дꙋйтесѧ, ца́рствїѧ земна́гѡ лише́нїе со смире́нїемъ прїе́мшїи: Ра́дꙋйтесѧ, страда̑нїи ва́шими црⷭ҇твїѧ нбⷭ҇нагѡ сподо́бльшїисѧ. Ра́дꙋйтесѧ, за врагѝ своѧ̑ ѹ҆се́рднѡ моли́вшїисѧ: Ра́дꙋйтесѧ, всѣ́мъ се́рдцемъ бг҃а взыска́вшїи. Ра́дꙋйтесѧ, ѻ҆́бразъ и҆сповѣ́дничества вѣ̑рнымъ лю́демъ показа́вшїи: Ра́дꙋйтесѧ, седмочи́сленнїи стрⷭ҇тоте́рпцы, во є҆ди́номъ дꙋ́сѣ бг҃ꙋ предста́вшїи.

<red>Р</red>а́дꙋйтесѧ, новомч҃нцы и҆ и҆сповѣ̑дницы рѡссі́йстїи, цр҃кве на́шеѧ похвало̀ и҆ ѹ҆краше́нїе.
