---
title: "Конда́къ з҃"
navigation:
  key: akathists-russianmartyrs-13
  title: "Конда́къ з҃"
  parent: akathists-russianmartyrs
  order: 13
type: "akathist"
---

## Конда́къ з҃:

<red>Х</red>отѧ́ще во дни̑ гоне́нїй безбо́жныхъ на цр҃ковь рꙋ́сскꙋю, вѣ́рꙋ тве́рдꙋю и҆ любо́вь ко гдⷭ҇ꙋ сохрани́ти, прпⷣбноисповѣ̑дницы чтⷭ҇ні́и, поношє́нїѧ, заточє́нїѧ, и҆згна̑нїѧ и҆ гѡ́рькїѧ рабѡ́ты, хрⷭ҇та̀ ра́ди претерпѣ́ли є҆стѐ. та́же бл҃гоче́стнѡ въ мі́рѣ пожи́вше, мнѡ́гимъ пꙋ́ть ко сп҃се́нїю показа́ли є҆стѐ, наꙋча́юще пѣ́ти бг҃ꙋ побѣ́днꙋю пѣ́снь: <red>А҆</red>ллилꙋ́їа.
