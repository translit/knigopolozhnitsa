---
title: "І҆́косъ і҃"
navigation:
  key: akathists-russianmartyrs-20
  title: "І҆́косъ і҃"
  parent: akathists-russianmartyrs
  order: 20
type: "akathist"
---

## І҆́косъ і҃:

<red>С</red>тѣна̀ и҆ по́мощь бл҃гонаде́жнаѧ бы́сть бцⷣа ва́мъ, ст҃ы̑ѧ прпⷣбныѧ жєны̀, мч҃нцы и҆ и҆сповѣ̑дницы, въ ско́рбехъ, и҆згна́нїихъ и҆ ѹ҆́захъ пребыва́ющымъ. вы̀ бо любо́вїю и҆ трꙋды̑ лю́демъ стра́ждꙋщымъ, ꙗ҆́кѡ самомꙋ̀ сн҃ꙋ є҆ѧ̀, послꙋжи́сте. Тѣ́мже съ бл҃годаре́нїемъ ва́съ ѹ҆бл҃жа́емъ:

<red>Р</red>а́дꙋйтесѧ, прпⷣбномч҃нцы, ꙗ҆́кѡ а҆́гницы непорѡ́чныѧ, за хрⷭ҇та̀ закла̑нныѧ: Ра́дꙋйтесѧ, прпⷣбноисповѣ̑дницы, ꙗ҆́кѡ голꙋби̑цы чи̑стыѧ, сѣ́тей врага̀ и҆зба́вльшыѧсѧ. Ра́дꙋйтесѧ, житє́йскаѧ попечє́нїѧ во и҆́ночествѣ ѿри́нꙋвшыѧ: Ра́дꙋйтесѧ, во страда́нїихъ хрⷭ҇тꙋ̀, ꙗ҆́кѡ мѷронѡ́сицы, послѣ́довавшыѧ. Ра́дꙋйтесѧ, гоне́нїй же́стокихъ и҆ сме́рти лю́тыѧ не ѹ҆боѧ́вшыѧсѧ: Ра́дꙋйтесѧ, въ мꙋче́нїихъ бл҃года́тїю бж҃їею ѹ҆крѣплѧ́ємыѧ. Ра́дꙋйтесѧ, є҆ѵⷢ҇льски, ꙗ҆́кѡ марі́а, бл҃гꙋ́ю ча́сть и҆збра́вшыѧ: Ра́дꙋйтесѧ, ꙗ҆́кѡ ма́рѳа хрⷭ҇тꙋ̀, бли̑жнимъ послꙋжи́вшыѧ.

<red>Р</red>а́дꙋйтесѧ, новомч҃нцы и҆ и҆сповѣ̑дницы рѡссі́йстїи, цр҃кве на́шеѧ похвало̀ и҆ ѹ҆краше́нїе.
