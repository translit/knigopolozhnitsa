---
title: "І҆́косъ а҃і"
navigation:
  key: akathists-russianmartyrs-22
  title: "І҆́косъ а҃і"
  parent: akathists-russianmartyrs
  order: 22
type: "akathist"
---

## І҆́косъ а҃і:

<red>С</red>вѣ́томъ є҆ѵⷢ҇льскимъ просвѣщє́нныѧ и҆ за́пѡвѣди гдⷭ҇ни сохра́ньшыѧ, ст҃ы̑ѧ жєны̀ и҆ дѣ̑вы, добродѣ́тельное житїѐ во дни̑ гоне́нїй лю́тыхъ страда́нїемъ во́льнымъ ѹ҆вѣнча́ли є҆стѐ и҆ вои́стиннꙋ нѡ́выѧ мч҃нцы и҆ и҆сповѣ̑дницы ꙗ҆ви́лисѧ є҆стѐ. Сегѡ̀ ра́ди воспѣва́емъ ва́съ си́це:

<red>Р</red>а́дꙋйтесѧ, мч҃нцы, любо́вїю ко хрⷭ҇тꙋ̀ стра́хъ сме́рти превозмо́гшыѧ: Ра́дꙋйтесѧ, и҆сповѣ̑дницы, въ страда́нїихъ за хрⷭ҇та̀ вѣ́рꙋ и҆ наде́ждꙋ соблю́дшыѧ. Ра́дꙋйтесѧ, пѡ́двиги ва́шими а҆́гг҃лы возвесели́вшыѧ: Ра́дꙋйтесѧ, не́мощь є҆стества̀ же́нскагѡ сло́вомъ бж҃їимъ препобѣди́вшыѧ. Ра́дꙋйтесѧ, хрⷭ҇тѡ́вы за́пѡвѣди житїе́мъ и҆ сме́ртїю и҆спо́лнившыѧ: Ра́дꙋйтесѧ, мꙋ́дрости є҆ѵⷢ҇льскихъ дѣ́въ подража́вшыѧ. Ра́дꙋйтесѧ, мꙋжє́мъ свои̑мъ въ гоне́нїихъ послѣ́довавшыѧ: Ра́дꙋйтесѧ, ны́нѣ кꙋ́пнѡ съ ни́ми вѣнцы̑ нбⷭ҇ными ѹ҆вѣнча̑нныѧ.

<red>Р</red>а́дꙋйтесѧ, новомч҃нцы и҆ и҆сповѣ̑дницы рѡссі́йстїи, цр҃кве на́шеѧ похвало̀ и҆ ѹ҆краше́нїе.
