---
title: "І҆́косъ и҃"
navigation:
  key: akathists-russianmartyrs-16
  title: "І҆́косъ и҃"
  parent: akathists-russianmartyrs
  order: 16
type: "akathist"
---

## І҆́косъ и҃:

<red>В</red>сѧ̑ кра̑снаѧ мі́ра сегѡ̀ презрѣ́вше, ст҃і́и новомч҃нцы рѡссі́йстїи, во слѣ́дъ гдⷭ҇ꙋ крⷭ҇тнымъ пꙋте́мъ послѣ́довали є҆стѐ и҆ по за́повѣди є҆ѵⷢ҇льстѣй мздꙋ̀ мно́гꙋ на нб҃сѣ́хъ ѡ҆брѣлѝ є҆стѐ. Сегѡ̀ ра́ди прїими́те ѿ на́съ похвалы̑ сицевы̑ѧ:

<red>Р</red>а́дꙋйтесѧ, вѣ́рнїи сы́ны цр҃кве рѡссі́йскїѧ, безбо́жныхъ гони́телей не ѹ҆боѧ́вшїисѧ: Ра́дꙋйтесѧ, ѹ҆́зы темни̑чныѧ, трꙋды̀ гѡ́рькїѧ и҆ и҆згна̑нїѧ претерпѣ́вшїи. Ра́дꙋйтесѧ, дрє́внимъ мч҃нкѡмъ въ страда́нїихъ ѹ҆подо́бившїисѧ: Ра́дꙋйтесѧ, тала́нтъ, врꙋче́нный ва́мъ гдⷭ҇емъ, терпѣ́нїемъ преꙋмно́жившїи. Ра́дꙋйтесѧ, бл҃же́нство и҆згна́нныхъ пра́вды ра́ди вѣ́рою дости́гшїи: Ра́дꙋйтесѧ, кро́вїю ва́шею зе́млю рꙋ́сскꙋю ѡ҆ст҃и́вшїи. Ра́дꙋйтесѧ, страда̑нїи ва́шими ѻ҆́бразъ вѣ̑рнымъ подаю́щїи: Ра́дꙋйтесѧ, вѣнцы̀ нетлѣ̑нныѧ ѿ хрⷭ҇та̀ бг҃а прїе́мшїи.

<red>Р</red>а́дꙋйтесѧ, новомч҃нцы и҆ и҆сповѣ̑дницы рѡссі́йстїи, цр҃кве на́шеѧ похвало̀ и҆ ѹ҆краше́нїе.
