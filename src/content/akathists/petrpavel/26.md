---
title: "Мл҃тва"
navigation:
  key: akathists-petrpavel-26
  title: "Мл҃тва"
  parent: akathists-petrpavel
  order: 26
type: "akathist"
---

## Мл҃тва:

<versal>Ѽ</versal> пресла́внїи а҆пⷭ҇ли пе́тре и҆ па́вле, дꙋ́ши за хрⷭ҇та̀ преда́вшїи и҆ кро́вїю ва́шею па́жить є҆го̀ ѹ҆добри́вшїи: Ѹ҆слы́шите ча́дъ ва́шихъ мл҃твы и҆ воздыха́нїѧ, се́рдцемъ сокрꙋше́ннымъ ны́нѣ приноси́мыѧ. Се́ бо беззако́ньми ѡ҆мрачи́хомсѧ и҆ того ра́ди беда́ми, ꙗ҆́коже тꙋ́чами, ѡ҆бложи́хомсѧ, є҆ле́а же до́браго житїѧ̀ ѡ҆бнища́хомъ зѣло̀ и҆ невозмо́жемъ проти́витисѧ волко́мъ хи́щнымъ, и҆́же расхища́ти насле́дїе бж҃їе де́рзостно тща́тсѧ. Ѽ си́льнїи: Понеси́те не́мощи на́шѧ, не ѿлꙋча́йтесѧ дх҃омъ ѿ на̑съ, да не разлꙋчи́мсѧ вконе́цъ ѿ любвѐ бж҃їѧ, но кре́пкимъ застꙋпле́нїемъ ва́шимъ на̑съ защити́те, да поми́лꙋетъ гдⷭ҇ь всѣ̑хъ на̑съ, мл҃твъ ва́шихъ ра́ди, да и҆стреби́тъ же рꙋкописа́нїе безмѣ́рныхъ грѣхо́въ на́шихъ и҆ да сподо́битъ со всѣ́ми ст҃ы́ми бл҃же́ннаго црⷭ҇твїѧ и҆ бра́ка а҆́гнца своего̀, є҆мꙋ́же че́сть и҆ сла́ва, и҆ бл҃годаре́нїе и҆ поклоне́нїе, во вѣ́ки вѣко́въ. <red>А҆</red>ми́нь.

{% illustration "small-ornaments/medallion-lukovich", "small" %}
