---
title: "і҆́косъ а҃"
navigation:
  key: akathists-petrpavel-2
  title: "і҆́косъ а҃"
  parent: akathists-petrpavel
  order: 2
type: "akathist"
---

## і҆́косъ а҃:

<red>А҆́</red>гг҃ели бл҃гове́стницы ꙗ҆ви́тесѧ на землѝ, а҆пⷭ҇толи пе́тре и҆ пав́ле бл҃же́нїи, занѐ ѿ самаго̀ вино́вника спасе́нїѧ на́шего на де́ланїе ва́ше призва́ни бы́вше, широтꙋ̀ все́й землѝ ѡ҆бтеко́сте, і҆ꙋде́омъ и҆ є҆́ллиномъ хрⷭ҇та̀ распѧ́таго, бж҃їю си́лꙋ и҆ бж҃їю премꙋ́дрость пропове́дающе. Те́мже и҆ мы̀, свѣ́томъ ѹ҆че́нїй ва́шихъ ѡ҆зарѧ́еми, се́рдцемъ и҆ ѹ҆сты̀ взыва́емъ къ ва́мъ сицева́ѧ:

<red>Р</red>а́дꙋйтесѧ, ѕве́зды свѣтоза́рныѧ, ѿ восто́ка возсїѧ́вшїѧ и҆ всѣ́мъ лю́демъ пꙋ́ть ко хрⷭ҇тꙋ̀ показа́вшїѧ: ра́дꙋйтесѧ, цр҃кве хрⷭ҇то́вы ѹтвержденїе и҆ столпѝ непоколеби́мїи. Ра́дꙋйтесѧ, вла́сть вѧза́ти и҆ реши́ти грѣхи́ наша̀ ѿ хрⷭ҇та̀ прїи́мшїи: ра́дꙋйтесѧ, во ст҃ы́хъ писа́нїихъ ва́шихъ къ вѣ́ре и҆ ѹ҆пова́нїю на бг҃а всѧ̑ ны̀ призыва́ющїи. Ра́дꙋйтесѧ, въ житїѝ ва́шемъ ѻ҆́бразы ѡ҆браще́нїѧ согрѣша́ющимъ ꙗ҆ви́вшїи: ра́дꙋйтесѧ, высотꙋ̀ любвѐ и҆́стинныѧ сло́вомъ и҆ де́ломъ на́мъ показа́вшїи.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
