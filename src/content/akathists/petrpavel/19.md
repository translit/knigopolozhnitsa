---
title: "Конда́къ і҃"
navigation:
  key: akathists-petrpavel-19
  title: "Конда́къ і҃"
  parent: akathists-petrpavel
  order: 19
type: "akathist"
---

## Конда́къ і҃:

<red>С</red>п҃се́нїѧ во хрⷭ҇тѐ неизследи́мꙋю пꙋчи́нꙋ и҆ покаѧнїѧ мно́гꙋю си́лꙋ ꙗ҆ви́лъ є҆сѝ въ себѐ, пе́тре, є҆гда̀ трикра́ты по предрече́нномꙋ ѿве́рглсѧ є҆сѝ гдⷭ҇а: не ве̑мъ чл҃вѣ́ка сего̀! є҆гда̀ клѧ́лсѧ и҆ роти́лсѧ є҆сѝ во дворѐ архїере́а, но а҆́бїе, воспомѧнꙋ́въ гл҃го́лъ і҆и҃совъ, внѐ те́клъ є҆сѝ, пла́касѧ го́рько. Мы́ же, ѹ҆ми́льне взира́юще на пресвѣ́тлый се̑й ѻ҆́бразъ сокрꙋше́нїѧ, въ наꙋче́нїе и҆ ѻ҆бличе́нїе жестоковы́йныхъ серде́цъ на́шихъ дарова́нный, пое́мъ гдⷭ҇ꙋ, па́ки ди́вно возвели́чившемꙋ тѧ̀: <red>А҆</red>ллилꙋ́їа.
