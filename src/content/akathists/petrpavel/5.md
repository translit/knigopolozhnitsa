---
title: "Конда́къ г҃"
navigation:
  key: akathists-petrpavel-5
  title: "Конда́къ г҃"
  parent: akathists-petrpavel
  order: 5
type: "akathist"
---

## Конда́къ г҃:

<red>С</red>и́ла вы́шнѧго, въ не́мощехъ познава́емаѧ, и҆злїѧ̀ на тѧ̀, па́вле, а҆дама́нте вѣ́ры, бл҃года́ть на бл҃года́ть, занѐ нело́жно и҆спове́далъ є҆сѝ: Всѧ̑ могꙋ̀ ѡ҆ ѹ҆креплѧ́ющемъ мѧ̀ і҆и҃се. И҆ во и҆́стиннꙋ пропове́далъ є҆сѝ єѵⷢ҇лїе во ꙗ҆вле́нїи дх҃а и҆ си́лы, творѧ̀ вели́каѧ и҆ неизрече́ннаѧ, сла́внаѧ же и҆ ѹ҆жа́снаѧ, ꙗ҆́ко неве́дꙋющїи бг҃а бг҃ове́денїю наꙋча́хꙋсѧ, сердца̀ ѡ҆жесточе́ннаѧ є҆ле́емъ млⷭ҇рдїѧ напаѧ̀хꙋсѧ и҆ всѧ̑ ѻ҆́вцы расточе́нныѧ во ѡ҆гра́дꙋ па́стырѧ є҆ди́наго ѿвсю́дꙋ стека́хꙋсѧ, є҆мꙋ́же и҆ пѣ́ти согла́сно наꙋчи́шасѧ: <red>А҆</red>ллилꙋ́їа.
