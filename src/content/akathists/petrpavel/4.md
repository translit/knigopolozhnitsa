---
title: "і҆́косъ в҃"
navigation:
  key: akathists-petrpavel-4
  title: "і҆́косъ в҃"
  parent: akathists-petrpavel
  order: 4
type: "akathist"
---

## і҆́косъ в҃:

<red>Р</red>а́зꙋмъ бжⷭ҇твенный ѡ҆свѣтѝ тѧ, па́вле, и҆збра́нный сосꙋ́де бж҃їй, є҆гда̀, ревнꙋ́ѧ ѡ҆ ѻ҆те́ческихъ преда́нїихъ, ше́ствовалъ є҆сѝ въ дама́скъ гони́ти цр҃ковь хрⷭ҇то́вꙋ. Тогда́ бо внеза́пꙋ сїѧ́нїе сла́вы гдⷭ҇ни ѡ҆блиста̀ тебѐ и҆ гла́съ бы́сть съ нб҃се: са́вле, са́вле, что мѧ̀ го́ниши; Ты́ же, а҆́ще зре́нїемъ плотски́мъ ѡ҆мрачи́лсѧ є҆сѝ. Но дꙋ́хомъ ѹ҆зре́лъ є҆сѝ си́лꙋ и҆ сла́вꙋ хрⷭ҇та̀ распѧ̀та, тмꙋ̀ просвѣща́юща и҆ любо́вїю цр҃ковь свою̀ созида́юща, и҆ того̀ ра́ди плени́лсѧ є҆сѝ дꙋ̀хомъ, покаѧ́нїе и҆ послꙋша́нїе несѧ̀ и҆ гл҃го́лѧ: гдⷭ҇и, что сотворю; Посе́мъ воспрїи́мъ жре́бїй а҆пⷭ҇льства ѿ рꙋкѝ гдⷭ҇ни и҆ креще́нїе водо́ю и҆ дх҃омъ ѿ а҆на́нїи бл҃же́ннейшаго, ꙗ҆ви́лсѧ є҆сѝ преди́вно сосꙋ́дъ и҆збра́нный бл҃года́ти и҆ свиде́тель немо́лчный сп҃си́телѧ на́шего, ѿ него́же и҆ мы̀, просвѣща́емїи, пѣ́ти тебѐ навыко́хомъ сицева́ѧ:

<red>Р</red>а́дꙋйсѧ, свѣ́тлосте цр҃ко́внаѧ, ѿ свѣ́та неизрече́нного на пꙋтѝ пречꙋ́дно во ѿкрове́нїе ꙗ҆зы́ковъ возже́ннаѧ: ра́дꙋйсѧ, знаме́нїѧ си́лы бж҃їѧ въ житїѝ твое́мъ чꙋ́дно ꙗ҆ви́вый и҆ те́мъ ѹ҆ста̀ не покори́вымъ на вѣ́ки загради́вый. Ра́дꙋйсѧ, сосꙋ́де и҆збра́нный, ме́ньша ѿ а҆пⷭ҇лъ и҆ пе́рваго ѿ грѣ́шникъ себе сокрꙋше́нно нарекі́й: ра́дꙋйсѧ, ꙗ҆́коже херꙋві́мъ тайнозри́тель, да́же до тре́тїѧго нб҃се вѣ́рою и҆ любо́вїю вознесе́нный. Ра́дꙋйсѧ, ꙗ҆́коже серафі́мъ пла́менный, ре́вностїю по бз҃е непреста́нно снеда́емый и҆ и҆стаева́емый: ра́дꙋйтесѧ, па́вле и҆ пе́тре, бл҃гове́стїѧ трꙋбы̀ громогла́сныѧ, ѻ҆снова́нїѧ ве́тхаго ми́ра, ꙗ҆́коже і҆ерихо́нъ вторы́й сокрꙋши́вшїѧ.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
