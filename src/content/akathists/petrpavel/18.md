---
title: "і҆́косъ ѳ҃"
navigation:
  key: akathists-petrpavel-18
  title: "і҆́косъ ѳ҃"
  parent: akathists-petrpavel
  order: 18
type: "akathist"
---

## і҆́косъ ѳ҃:

<red>В</red>ѣті́йствовати не можа́ше ꙗ҆́зыкъ человѣ́чь, є҆гда̀ гдⷭ҇ь си́лъ но́зе рабо́мъ свои́мъ ѹ҆мыва́ше и҆ ле́нтїемъ ѡ҆тира́ше. Ты́ же, пе́тре, стра́хомъ побежда́емъ, а҆́ще возгласи́лъ є҆сѝ: не ѹ҆мы́еши ногꙋ̀ моѐю во вѣ́ки, но а҆́бїе ве́сь въ послꙋша́нїе преложи́лсѧ є҆сѝ, є҆гда̀ ѹ҆слы́шалъ є҆сѝ гл҃го́лъ, рѣче́нный ѿ гдⷭ҇а: а҆́ще не ѹ҆мы́ю тебѐ, не и҆́маши ча́сти со мно́ю. и҆ та́ко всѣ́мъ се́рдцемъ возопи́лъ є҆сѝ: гдⷭ҇и, не но́зе моѝ то́кмо. Но и҆ рꙋ́це, и҆ главꙋ̀. Мы́ же, ве́дѧще тѧ̀ въ си́хъ, ꙗ҆́коже зла́то во ѻгнѝ и҆скꙋше́нїѧ, ѡ҆чища́ема и҆ познава́юще ѿ смире́нїѧ къ послꙋша́нїю восхожде́нїе твоѐ, та́инствꙋ бж҃їѧ промышле́нїѧ покланѧ́ющесѧ, воспѣва́емъ тѝ се́рдцемъ смире́ннымъ такова́ѧ:

<red>Р</red>а́дꙋйсѧ, пе́тре, ѻ҆чеса̀ ѻ́рлѧ, и҆́миже зрѣ́лъ є҆сѝ со́лнце пра́вды хрⷭ҇та̀ бг҃а, і҆ꙋ̀де но́зе ѹ҆мы́вшаго и҆ ѿ него̀ лобза́нїемъ лꙋка́вымъ пре́даннаго: ра́дꙋйсѧ, на вѣ́ки ѹ҆невѣ́стивыйсѧ хрⷭ҇тꙋ̀, ты́ бо, а҆́гнцꙋ непоро́чнꙋ ꙗ҆́коже а҆́гнецъ, после́дꙋѧ, до закла́нїѧ твоего вѣ́рность соблю́лъ є҆сѝ. Ра́дꙋйсѧ, ѹ҆глю̀ неꙋгаси́мый, ѿ же́ртвенника нбⷭ҇наго ѻ҆гне́мъ любвѐ бж҃ественныѧ непреста́нно ѡ҆б̾ѧ́тый: ра́дꙋйсѧ, свѣти́льниче горѧ́й и҆ свѣтѧ́й, ро́ды родо́въ свѣ́томъ пра́вды ѡ҆зарѧ́ѧй. Ра́дꙋйсѧ, гро́зде многооби́льный виногра́да хрⷭ҇то́ва, на ра́дость ми́ра многопеча́льнаго возвраще́нный: ра́дꙋйтесѧ, пе́рте и҆ па́вле, хрⷭ҇та̀ бг҃а въ себѐ вѣ́рно вообрази́вшїи.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
