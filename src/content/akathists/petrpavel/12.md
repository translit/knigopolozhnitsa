---
title: "і҆́косъ ѕ҃"
navigation:
  key: akathists-petrpavel-12
  title: "і҆́косъ ѕ҃"
  parent: akathists-petrpavel
  order: 12
type: "akathist"
---

## і҆́косъ ѕ҃:

<red>В</red>озсїѧ̀лъ є҆сѝ, па́вле великоимени́те, знаменьмѝ и҆ чꙋдесѝ вско́ре, ѿне́леже дх҃ъ ст҃ы́й во а҆нтїохі́и повелѐ тѝ нача́ти превели́кое слꙋже́нїе а҆пⷭ҇ла ꙗ҆зы́ковъ: та́же, дости́гъ ки́пра, є҆ли́мы волхва̀ зре́нїе ѡ҆мрачи́лъ є҆сѝ и҆ се́ргїа проко́нсꙋла свѣ́томъ и҆́стины ѡ҆зари́лъ є҆сѝ. Сподо́би и҆ на́съ, свѣ́та сего̀ прича́щшихсѧ, просла́вити ди́внаѧ дѣла̀ твоѧ̀ въ пѣ́снехъ и҆ пѣ́нїихъ дꙋхо́вныхъ и҆ воспѣва́ти тебѐ таковаѧ:

<red>Р</red>а́дꙋйсѧ, свѣ́те серде́цъ кро́ткихъ и҆ разꙋ́мныхъ, ꙗ҆́же, ꙗ҆́ко дои́лица, гре́еши и҆ пе́стꙋнствꙋеши писа́ньми твои́ми бг҃одꙋхнове́нными: ра́дꙋйсѧ, же́зле наказа́нїѧ, сосꙋ́ды лжѝ и҆ льстѝ до конца̀ сокрꙋша́ѧй, сердца́ же сокрꙋше́ннаѧ на недви́жимый ка́мень вѣ́ры воздвиза́ѧй. Ра́дꙋйсѧ, хрⷭ҇то́во є҆ѵⷢ҇лїе въ себѐ воплоти́вый и҆ сего̀ ра́ди превы́ше ви́димыхъ вознесе́нный и҆ просла́вленный; ра́дꙋйсѧ, ѹ҆ста̀ медото́чнаѧ, ра́дость мно́гꙋю а҆пⷭ҇ломъ и҆ вѣ́рнымъ возвести́вшаѧ, ꙗ҆́ко ѿве́рзе тобо́ю гдⷭ҇ь две́рь спасе́нїѧ всѣ́мъ ꙗ҆зы́комъ. Ра́дꙋйсѧ, ревни́телю по бз҃е, но́вый и҆лїѐ, не на чꙋжо́мъ ѻ҆снова́нїи созида́ѧй и҆ ре́вностїю твое́ю стра́ны да́льнїѧ ѡ҆бтека́ѧй: ра́дꙋйтесѧ, па́вле и҆ пе́тре, ве́сь ми́ръ междꙋ̀ ва́ми раздели́вший, во е҆́же ѻ҆́вомꙋ бы́ти а҆пⷭ҇лꙋ ꙗ҆зы́ковъ, дрꙋго́мꙋ же пропове́дати наро́дꙋ и҆збра́нномꙋ.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
