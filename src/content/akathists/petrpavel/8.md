---
title: "і҆́косъ д҃"
navigation:
  key: akathists-petrpavel-8
  title: "і҆́косъ д҃"
  parent: akathists-petrpavel
  order: 8
type: "akathist"
---

## і҆́косъ д҃:

<red>С</red>лы́шаще, па́вле премꙋ́дре, ѡ҆ ди́внемъ и҆збра́нїи твоемъ, во є҆҆́же возвести́ти и҆́мѧ гдⷭ҇а і҆и҃са наро́домъ и҆ царе́мъ и҆ сыно́мъ і҆и҃левымъ, и҆ ви́дѧще тѧ̀ въ сло́ве, въ житїи, въ любвѝ, въ дꙋ́се, въ вѣ́ре, въ чистотѐ, ꙗ҆́коже свѣ́та ꙗ҆зы́комъ во спасе́нїе и҆́хъ поста́влена, невѣ́рнїи вѣ́рою просвѣща́хꙋсѧ, вѣ́рнїи же, ликосвтвꙋ́юще, гдⷭ҇а прославлѧ́хꙋ. Те́мже и҆ мы̀, сора́доватисѧ за́поведь прїе́мше, прино́симъ тѝ гла́сомъ ра́дованїѧ такова́ѧ:

<red>Р</red>а́дꙋйсѧ, вѣ́рный слꙋжи́телю хрⷭ҇то́въ, всѧ̑ сла́внаѧ ми́ра ꙗ҆́коже со́ръ и҆ пра́хъ вмени́вый и҆ всѣ́мъ себѐ поработи́вый хрⷭ҇та̀ ра́ди и҆ єѵⷢ҇лїа: ра́дꙋйсѧ, до́брый во́ине хрⷭ҇то́въ, во всѧ̑ ѻ҆рꙋ́жїѧ бж҃їѧ ѡ҆блече́нный и҆ всѧ̑ ꙗ҆зы́ки въ послꙋша́нїе хрⷭ҇то́во покори́вый. Ра́дꙋйсѧ, же́ртва прїѧ́тнейшаѧ, хрⷭ҇тꙋ̀ сораспе́ншаѧсѧ, хрⷭ҇та̀ ра́ди по днѝ ѹ҆мира́ти прїѡбы́кшаѧ: ра́дꙋйсѧ, сѣ́ѧтелю слеза́ми мно́гими, ѹ҆́зниче и҆ и҆спове́дниче пресла́вный, ꙗ҆́звы гдⷭ҇а і҆и҃са хрⷭ҇та̀ на те́ле твое́мъ ра́достно носи́вый. Ра́дꙋйсѧ, сла́ва и҆ похвала̀ цр҃кве вселе́нскїѧ, позо́рище ми́рови бы́вый, гла́дъ, жа́ждꙋ, наготꙋ̀, бїе́нїе и҆ порꙋга́нїе за хрⷭ҇та̀ многоча́стне претерпе́вый: ра́дꙋйтесѧ, па́вле и҆ пе́тре, а҆пⷭ҇ловъ ѹ҆краше́нїе, ми́рꙋ бл҃гове́стницы цр҃кве ѹ҆твержде́нїе.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
