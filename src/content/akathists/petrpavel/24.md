---
title: "і҆́косъ в҃і"
navigation:
  key: akathists-petrpavel-24
  title: "і҆́косъ в҃і"
  parent: akathists-petrpavel
  order: 24
type: "akathist"
---

## і҆́косъ в҃і:

<red>П</red>ою́ще пресвѣ́тлꙋю па́мѧть твою̀, па́вле, досто́йно ѹ҆бл҃жа́емъ неизрече́нныѧ по́двиги, болѣ́зни и҆ трꙋды̀, ꙗ҆́же во бде́нїихъ, во а҆лчбѐ и҆ жа́жде, въ поще́нїихъ, въ зимѐ и҆ наготѐ поне́слъ є҆сѝ. Кто́ бо и҆зочте́тъ ра́ны, ско́рби и беды̀ твоѧ̀ во граде́хъ, въ пꙋсты́ни, въ мо́ри, беды̀ ѿ разбо́йникъ, беды̀ ѿ сро́дникъ, беды̀ ѿ ꙗ҆зы́къ лжебра́тїи; кто̀ подо́бенъ тебѐ; па́че всѣ́хъ апⷭ҇лъ потрꙋди́лсѧ є҆сѝ. Те́мже мо́лимъ: не возгнꙋша́йсѧ на́съ, грѣ́шныхъ, молѧ́щихсѧ тебѐ, но ꙗ҆́коже все̑мъ бы́лъ є҆сѝ всѧ̑, и҆ ны́нѣ ѹслы́ши немощны́мъ гла́сомъ приноси́маѧ тѝ сицева́ѧ:

<red>Р</red>а́дꙋйсѧ, ѹ҆́зниче хрⷭ҇то́въ, и҆зъ темни́цы свѣ́тъ распространи́вый, сло́вомъ и҆ посла́нїемъ во ѹ҆́захъ мно́го потрꙋди́выйсѧ, занѐ вои́стиннꙋ сло́во бж҃їе не вѧ́жетсѧ: ра́дꙋйсѧ, неизследи́маѧ пꙋчи́но любвѐ, по бра́тїи твое́й ѿлꙋче́нъ бы́ти ѿ хрⷭ҇та̀ прїи́скренне восхоте́вый. Ра́дꙋйсѧ, подви́жниче преди́вный, по́двигомъ до́брымъ подвиза́выйсѧ, тече́нїе соверши́вый и҆ кро́вїю твое́ю цр҃ковь ѹкраси́вый: ра́дꙋйсѧ, и҆сточа́й мо́ре чꙋде́съ, ꙗ҆́ко главотѧ́жи и҆ ѹ҆брꙋ́сцы твоѝ недꙋ́ги и҆сцелѧ́хꙋ и҆ де́моны прогонѧ́хꙋ. Ра́дꙋйсѧ, любвѐ бж҃їѧ неразлꙋ́чный прича́стниче, го́рнѧѧ мꙋ́дрствꙋѧй, а҆ земна́ѧ, занѐ не земна́ѧ, занѐ ѿ пло́ти разреши́тисѧ и҆ со хрⷭ҇то́мъ бы́ти возжела́лъ є҆сѝ: ра́дꙋйтесѧ, пав́ле и҆ пе́тре, вѣ́ры хрⷭ҇тїа́нскїѧ насади́тели, бл҃гоче́стїѧ вода́ми напои́телїе и҆ ко приста́нищꙋ вѣ́чномꙋ вѣ́рнїи води́телїе.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
