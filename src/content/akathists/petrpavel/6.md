---
title: "і҆́косъ г҃"
navigation:
  key: akathists-petrpavel-6
  title: "і҆́косъ г҃"
  parent: akathists-petrpavel
  order: 6
type: "akathist"
---

## і҆́косъ г҃:

<red>И҆</red>ме́ѧ дерзнове́ннꙋю любо́вь ко гдⷭ҇ꙋ, ше́ствовалъ є҆сѝ, пе́тре, по вода́мъ воздвиза́емымъ, ꙗ҆́ко по сꙋ́хꙋ. Но а҆́ще и҆ потопле́нїемъ бы́лъ є҆сѝ ѹ҆страша́емъ и҆ сомне́нїемъ ѡ҆бꙋрева́емъ, не потопи́лсѧ є҆сѝ в пꙋчине, поне́же просте́рлъ є҆сѝ рꙋ́це и҆ ѻ҆́чи ко сп҃сꙋ вопи́лъ є҆мꙋ̀ и҆зъ глꙋбины̀ серде́чныѧ: гдⷭ҇и, спасѝ мѧ̀. И҆ въ то́й ча́съ рꙋ́кꙋ по́мощи воспрїѧ̀лъ є҆сѝ ѿ хрⷭ҇та, и҆зба́вителѧ на́шего. Та́ко и҆ мы̀ въ є҆сѝ ю҆до́ли земно́й, беда́ми ѹ҆страша́еми и҆ волна́ми страсте́й потоплѧ́еми, взира́юще на тече́нїе твоѐ, къ ти́хомꙋ приста́нищꙋ до́бре на́съ наставлѧ́ющее, бл҃года́рственно воспѣва́емъ тѝ си́це:

<red>Р</red>а́дꙋйсѧ, ка́меню вѣ́ры многоце́нный, ѿ ка́мене краеꙋго́льна и҆збра́нный и҆ ѹтвержде́нный: ра́дꙋйсѧ, хра́ме дх҃а ст҃а́го, многоразли́чными дарова́ньми ѿ того̀ преизрѧ́дно ѹ҆краше́нный. Ра́дꙋйсѧ, ры́барю препро́стый, премꙋ́дрости бж҃їѧ и҆спо́лненный, є҆́йже ѿ человѣ́къ ни́кто проти́витсѧ не мо́жетъ: ра́дꙋйсѧ, самови́дче вели́чїѧ бж҃їѧ, па́че царе́й и҆ сла́вныхъ земли ѿ на всѧ̑ вѣ́ки просла́вленный. Ра́дꙋйсѧ, ха́ртїе ѡ҆дꙋхотворе́ннаѧ, въ ню́же ѻ҆́гненными писмены̀ сло́во бж҃їе вписа́сѧ: ра́дꙋйсѧ, съ па́вломъ а҆пⷭ҇ломъ свѣ́тило равноче́стное и҆ незаходи́мое.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
