---
title: "і҆́косъ з҃"
navigation:
  key: akathists-petrpavel-14
  title: "і҆́косъ з҃"
  parent: akathists-petrpavel
  order: 14
type: "akathist"
---

## і҆́косъ з҃:

<red>Н</red>о́ваго а҆рха́гг҃ела, провозве́стника та́йны, ѿ вѣ́ка сокрове́нныѧ, и҆збра̀ тѧ̀, апⷭ҇ле пе́тре, гдⷭ҇ь, є҆гда̀ вопросѝ ѹ҆ченикѝ своѧ̀: вы́ же кого̀ мѧ̀ гл҃го́лете бы́ти; Ты́ же, ѿ ѻ҆ц҃а̀ нбⷭ҇наго просвѣща́емъ, возвести́лъ є҆сѝ несомне́нное ѻ҆снова́нїе вѣ́ры, гл҃голѧ ко сп҃сꙋ̀: ты̀ є҆сѝ хрⷭ҇то́съ, сн҃ъ бг҃а жива́го. Того̀ ра́ди и҆ мы̀, чтꙋ́ще тѧ̀, ꙗ҆́ко наде́ждꙋ сп҃сенїѧ неприкрове́нно и҆спове́давша, взыва́емъ тѝ такова́ѧ:

<red>Р</red>а́дꙋйсѧ, сина́ю но́вый, скрижа́ль спасе́нїѧ лю́демъ ꙗ҆́сно показа́вый и҆ свобо́дꙋ во хрⷭ҇тѐ возвесто́вый: ра́дꙋйсѧ, первоположе́нный ѿ архїте́ктона нбⷭ҇наго ка́меню вѣ́ры и҆ и҆спове́данїѧ, на не́мже цр҃ковь хрⷭ҇то́ва неѡбори́мо ѻ҆снова́сѧ. Ра́дꙋйсѧ, первопоста́вленный врата́рю вхо́да ра́йскаго, є҆мꙋ́же пе́рвое ѻ҆беща́сѧ гдⷭ҇ь да́ти ключѝ цр҃ствїѧ нбⷭ҇наго: ра́дꙋйсѧ сꙋдїѐ пра́ведный, и҆мы́й сꙋди́ти съ про́чими а҆пⷭ҇лы ѻ҆бе́манадесѧте коле́нома і҆и҃левома. Ра́дꙋйсѧ, ꙗ҆ко ѻ҆чеса̀ и҆ ѹшеса̀ твоѧ̀ бл҃же́ннаѧ хрⷭ҇та̀ сп҃са на́шего, є҆го́же лицезрѣ́ти прⷪ҇ро́цы пла́менне жела́хꙋ во пло́ти сꙋ́ща на землѝ ви́деша и҆ слы́шаша: ра́дꙋйтесѧ, пе́тре и па́вле, и҆мꙋ́щїи но́ги бл҃говествова́нїѧ красне́йшїѧ и҆ сердца́ ѡ҆свѧще́ннаѧ, вы́ бо є҆ѵⷢ҇лїю послꙋжи́сте и є҆ѵⷢ҇льски пожне́те.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
