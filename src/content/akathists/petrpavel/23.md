---
title: "Конда́къ в҃і"
navigation:
  key: akathists-petrpavel-23
  title: "Конда́къ в҃і"
  parent: akathists-petrpavel
  order: 23
type: "akathist"
---

## Конда́къ в҃і:

<red>Б</red>л҃года́ть дх҃а ѹ҆те́шителѧ, и҆злїѧ́вшасѧ на главы̀ вѣ́рныхъ во ѻ҆́бразе ꙗ҆зы́ковъ ѻ҆́гненныхъ, ско́ро и҆злі́йсѧ и҆́зо ѹ҆́стъ твои́хъ, пе́тре, гл҃го́ломъ ѻ҆́гненнымъ, во е҆́же бл҃говести́ти съ си́лою мно́гою хрⷭ҇та̀ ра́спѧта не то́чїю поги́бшимъ ѻ҆вца́мъ до́мꙋ і҆и҃лева, но и ꙗ҆зы́честей неплодѧ́щей це́ркви, да плодоно́ситъ и҆ сїѧ̀ бг҃ови нетле́нный кри́нъ чистоты̀ и҆ покаѧ́нїѧ. И҆спросѝ и҆ на́мъ, а҆пⷭ҇ле достобл҃же́нне, млⷭ҇ть гдⷭ҇а, творѧ́щаго тобо́ю вели́каѧ и҆ чꙋ́днаѧ, рꙋко́ю твое́ю ме́ртвыѧ воскреша́юща и҆ сме́ртїю твое́ю на крⷭ҇тѐ ме́ртвеннꙋю любо́вь на́шꙋ воспламенѧ́юща, да непреста́нно пое́мъ є҆мꙋ̀: <red>А҆</red>ллилꙋ́їа.
