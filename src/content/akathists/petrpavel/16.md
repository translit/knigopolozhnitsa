---
title: "і҆́косъ и҃"
navigation:
  key: akathists-petrpavel-16
  title: "і҆́косъ и҃"
  parent: akathists-petrpavel
  order: 16
type: "akathist"
---

## і҆́косъ и҃:

<red>В</red>сѣ́мъ бы́лъ є҆сѝ всѧ̑, па́вле, любо́вїю всѣ́хъ ѡ҆б̾е́млѧ, сло́вомъ сп҃сенїѧ да́льнихъ и҆ бли́жнихъ достиза́ѧ, вѣ́рою всѧ̑ превозмога́ѧ: занѐ и҆ въ фили́ппехъ, ми́р бл҃говествꙋ́ѧ, а҆́ще и҆ па́лицами бїе́нъ бы́лъ є҆сѝ лю́то и҆ въ темни́цꙋ во ѡ҆ко́вахъ вве́рженъ, но воспѣ́лъ є҆сѝ та́мо вкꙋ́пе съ си́лою пѣ́снь чꙋ́днꙋю хвалы̀ и҆ бл҃годаре́нїѧ бг҃ꙋ, и҆́же и҆ возгремѐ рабо́мъ свои́мъ трꙋ́сомъ ве́лїимъ, ꙗ҆́ко и҆ ѻ҆снова́нїѧ темни́чнаѧ поколеба́шасѧ и҆ две́ри ѿверзо́шасѧ. Мы́ же, ви́дѧще тѧ̀, премꙋ́дро, тмꙋ̀ ѹ҆зи́лища свѣ́томъ бг҃ове́денїѧ ѡ҆зарѧ̀юща и҆ свобо́дꙋ ѡ҆ хрⷭ҇тѐ ѹ҆́зникомъ подаю́ща, воспѣва́емъ тѝ сицева́ѧ:

<red>Р</red>а́дꙋйсѧ, ѹ҆́зниче хрⷭ҇то́въ, темни́цꙋ во хра́мъ претвори́вый и҆ ѹ҆́зами твои́ми де́моновъ це́пи лю́демъ разреши́вый: ра́дꙋйсѧ, си́льно, не́мощи немощны́хъ понесы́й, не себѐ, но бли́жнимъ ѹ҆гожда́ти и҆скі́й. Ра́дꙋйсѧ, пречꙋ́дне, ѹ҆́зами и҆ скорбмѝ хвали́выйсѧ, ра́доватисѧ съ ра́дꙋющимисѧ и҆ пла́кати съ пла́чꙋщими наꙋчи́вый: ра́дꙋйсѧ, ѹ҆ме́рый грѣхꙋ̀, но при́сно живы́й бг҃ови, тебе́ бо жи́знь хрⷭ҇то́съ и҆ сме́рть приобрете́нїе. Ра́дꙋйсѧ, ѻ҆́бразе неꙋсы́пнаго де́ланїѧ, за́днѧѧ забыва́ѧй, въ пре́днѧѧ простира́ѧйсѧ и҆ всѣ́мъ помышле́нїемъ къ по́чести вы́шнѧго зва́нїѧ текі́й: ра́дꙋйтесѧ, па́вле и҆ пе́тре, да́же до сме́рти мч҃нически гдⷭ҇ꙋ послꙋжи́вшїи и҆ се̑ю, ꙗ҆́ко вѣнце́мъ, по́двигъ ва́шъ вѣнча́вшїи.

<red>Р</red>а́дꙋйтесѧ, ст҃їи первоверхо́внїи а҆пⷭ҇ли пе́тре и҆ па́вле.
