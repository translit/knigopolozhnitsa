---
title: "І҆́косъ а҃і"
navigation:
  key: akathists-adriannatalia-22
  title: "І҆́косъ а҃і"
  parent: akathists-adriannatalia
  order: 22
type: "akathist"
---

## І҆́косъ а҃і:

<red>С</red>вѣти́льникъ пресвѣ́тлый ꙗ҆ви́сѧ кора́бль, на не́мже морскꙋ́ю пꙋчи́нꙋ проплыла̀ є҆сѝ, и҆мѣ́ѧ съ со́бою многоцѣ́нный би́серъ, рꙋ́кꙋ ст҃а́гѡ мꙋ́жа твоегѡ̀, є҆го́же мл҃твами преслѣ́дованїѧ трїбꙋ́на и҆збѣ́гнꙋвши, невреди́мо вѷзанті́ѧ дости́гла є҆сѝ и҆, съ ра́достною дꙋше́ю лобыза́ющи тѣ́ло бл҃же́ннагѡ господи́на твоегѡ̀, въ дꙋше́вномъ ѹ҆миле́нїи дꙋ́шꙋ твою̀ въ рꙋ́цѣ гдⷭ҇ни предала̀ є҆сѝ. Велича́юще ѹ҆́бѡ твоѐ ко гдⷭ҇ꙋ ѿше́ствїе вкꙋ́пѣ съ а҆дрїа́номъ ст҃ы́мъ, воспѣва́емъ вы̀ си́це:

<red>Р</red>а́дꙋйтесѧ, сꙋпрꙋ́зи бл҃же́ннїи, на землѝ въ любвѝ пожи́вшїи и҆ по сме́рти не разлꙋчи́вшїисѧ. Ра́дꙋйтесѧ, бли́жнїи дрꙋ́зи гдⷭ҇ни, ѹ҆ прⷭ҇то́ла є҆гѡ̀ пребыва́ющїи. Ра́дꙋйтесѧ, лицезрѣ́нїемъ є҆гѡ̀ всесвѣ́тлымъ вы́нꙋ наслажда́ющїисѧ. Ра́дꙋйтесѧ, бл҃женство вѣ́чное всецѣ́лѡ вкꙋша́ющїи. Ра́дꙋйтесѧ, въ селе́нїихъ првⷣныхъ ѹ҆покое́нїе ѡ҆брѣ́тшїи. Ра́дꙋйтесѧ, на землѝ ст҃ы́ѧ мо́щи своѧ̀ на и҆сцѣле́нїе на́мъ ѡ҆ста́вившїи.

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
