---
title: "І҆́косъ а҃"
navigation:
  key: akathists-adriannatalia-2
  title: "І҆́косъ а҃"
  parent: akathists-adriannatalia
  order: 2
type: "akathist"
---

## І҆́косъ а҃:

<red>А҆́</red>гг҃льскою ко гдⷭ҇ꙋ горѧ́щи любо́вїю, непреста́ннѡ возсыла́ла є҆сѝ ѹ҆се́рдныѧ мл҃твы къ бг҃ꙋ сп҃си́телю твоемꙋ̀, ната́лїе всебл҃же́ннаѧ, да просвѣти́тъ лꙋче́мъ своеѧ̀ блⷣти помраче́нное се́рдце сꙋпрꙋ́га твоегѡ̀ и҆ ѻ҆брати́тъ є҆̀ къ позна́нїю є҆гѡ̀, творца̀ и҆ влⷣки твоегѡ̀, до́ндеже цр҃ь царе́й ѹ҆слы́ша сле́зныѧ проше́нїѧ твоѧ̀ и҆ коснꙋ́сѧ се́рдца а҆дрїа́нова, и҆ а҆бїе ѹ҆вѣ́рова сꙋпрꙋ́гъ тво́й ѿ всеѧ̀ дꙋ́ши, и҆ бо́дреннымъ се́рдцемъ претерпѣ̀ лютѣ́йшїѧ мꙋ́ки, и҆ са́мꙋю сме́рть за хрⷭ҇та̀ не ѹ҆боѧ́сѧ прїѧ́ти. Тѣ́мже бл҃гоговѣ́йнѡ ѹ҆дивлѧ́ющесѧ ва́шей ко хрⷭ҇тꙋ̀ любвѝ и҆ ре́вности по бз҃ѣ, ра́достнѡ взыва́емъ ва́мъ:

<red>Р</red>а́дꙋйтесѧ, свѣти́льницы всесвѣ́тлїи, горѧ́щїи любо́вїю бж҃е́ственною. Ра́дꙋйтесѧ, сто́лпи непоколеби́мїи проти́вꙋ ѡ҆ѕлобле́нїй і҆́дѡлослꙋжителей нечести́выхъ. Ра́дꙋйтесѧ, крⷭ҇тъ хрⷭ҇то́въ съ терпѣ́нїемъ и҆ пре́данностїю поне́сшїи. Ра́дꙋйтесѧ, си́мъ побѣ́ды ст҃ы́ѧ зна́менїемъ побѣди́вшїи дїа́вола и҆ є҆гѡ̀ ко́зни посрами́вшїи. Ра́дꙋйтесѧ, нетлѣ́нїѧ вѣнцы̀ воспрїѧ́вшїи и҆ сла́вою ѿ гдⷭ҇а вѣ́нчаннїи. Ра́дꙋйтесѧ, ꙗ҆́кѡ ны́нѣ на нб҃сѝ предстои́те прⷭ҇то́лꙋ вседержи́телевꙋ и҆ моли́тесѧ за ны̀, грѣ́шныѧ.

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
