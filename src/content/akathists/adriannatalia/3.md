---
title: "Конда́къ в҃"
navigation:
  key: akathists-adriannatalia-3
  title: "Конда́къ в҃"
  parent: akathists-adriannatalia
  order: 3
type: "akathist"
---

## Конда́къ в҃:

<red>В</red>и́дѧ гдⷭ҇ь чистотꙋ̀ се́рдца твоегѡ̀, а҆дрїа́не всече́стне, а҆́ще и҆ помраче́ннагѡ тмо́ю многобо́жїѧ, ѻ҆ба́че гото́вагѡ прїѧ́ти и҆́стинꙋ, бл҃говолѝ призва́ти тѧ̀ въ чꙋ́дный сво́й свѣ́тъ и҆ ѿкры́ти тебѣ̀ две́ри цр҃ствїѧ своегѡ̀, мл҃твами ст҃ы́ѧ сꙋпрꙋ́жницы твоеѧ̀, съ не́юже въ весе́лїи взыва́лъ є҆сѝ трїеди́номꙋ бг҃ꙋ, просвѣти́вшемꙋ твою̀ дꙋ́шꙋ, хвале́бнꙋю пѣ́снь: <red>А҆</red>ллилꙋ́їѧ.
