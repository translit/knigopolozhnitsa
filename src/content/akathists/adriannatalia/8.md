---
title: "І҆́косъ д҃"
navigation:
  key: akathists-adriannatalia-8
  title: "І҆́косъ д҃"
  parent: akathists-adriannatalia
  order: 8
type: "akathist"
---

## І҆́косъ д҃:

<red>С</red>лы́ша ст҃а́ѧ ната́лїе, въ домꙋ̀ свое́мъ сѣдѧ́щаѧ, ꙗ҆́кѡ грѧде́ши къ не́й и҆з̾ темни́цы, и҆ возмнѣ́вши, ꙗ҆́кѡ мꙋ́къ ѹ҆боѧ́лсѧ є҆сѝ и҆ ѿве́рглсѧ є҆сѝ хрⷭ҇та̀, пла́касѧ го́рькѡ и҆, предте́кши тебѣ̀ и҆з̾ двѣ́рей до́ма, нача̀ ѹ҆корѧ́ти тѧ̀, почто̀ ѿ вѣ́ры хрⷭ҇то́вы ѿстꙋпи́лъ є҆сѝ. Ты́ же, ра́дꙋѧсѧ дꙋ́хомъ и҆ па́че ѹ҆крѣплѧ́ѧсѧ на страда́нїѧ, со слеза́ми є҆́й повѣ́далъ є҆сѝ, ꙗ҆́кѡ не то́кмѡ не ѿстꙋпи́лъ є҆сѝ ѿ хрⷭ҇та̀, но па́че жела́еши за и҆́мѧ є҆гѡ̀ ст҃о́е страда́ти. Таковѣ́й высотѣ̀ любвѣ̀ хрⷭ҇тїа́нскїѧ ѹ҆дивлѧ́ющесѧ, со ѹ҆миле́нїемъ ва́мъ взыва́емъ:

<red>Р</red>а́дꙋйтесѧ, ѻ҆́бразъ и҆́стинный сꙋпрꙋ́жества хрⷭ҇тїа́нскагѡ ꙗ҆ви́вшїи. Ра́дꙋйтесѧ, любо́вь нб҃снꙋю въ себѣ̀ пои́стиннѣ показа́вшїи. Ра́дꙋйтесѧ, на по́двигъ самоѿверже́нїѧ хрⷭ҇та̀ ра́ди на́съ ѡ҆дꙋшевлѧ́ющїи. Ра́дꙋйтесѧ, всѧ̀ кра́снаѧ мі́ра сегѡ̀ преходѧ́щагѡ презира́ти на́съ наꙋча́ющїи. Ра́дꙋйтесѧ, до́льнѧѧ ѡ҆ставлѧ́ти и҆ дꙋ́хомъ взлета́ти къ го́рнимъ на́съ ѹ҆вѣщева́ющїи. Ра́дꙋйтесѧ, во всѣ́хъ, быва́емыхъ съ на́ми, во́лю бж҃їю зрѣ́ти на́мъ помога́ющїи.

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
