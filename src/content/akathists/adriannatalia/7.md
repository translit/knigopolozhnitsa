---
title: "Конда́къ д҃"
navigation:
  key: akathists-adriannatalia-7
  title: "Конда́къ д҃"
  parent: akathists-adriannatalia
  order: 7
type: "akathist"
---

## Конда́къ д҃:

<red>Б</red>ꙋ́рю малодꙋ́шїѧ и҆ боѧ́зни ѿ се́рдца твоегѡ̀ ѿгонѧ́ющи, сла́внѣ а҆дрїа́не, и҆ на предлежа́щїй мч҃еническїй по́двигъ тѧ̀ ѹ҆крѣплѧ́ющи, бл҃же́ннаѧ жена̀ твоѧ̀ ната́лїе всю̀ но́щь не престава́ше съ тобо́ю бесѣ́довати ѡ҆ чꙋ́днемъ и҆ вели́цѣмъ воздаѧ́нїи, є҆́же бг҃ъ ѹ҆гото́ва за негѡ̀ живо́тъ сво́й положи́вшимъ, и҆ та́кѡ вѣща́ше тебѣ̀: бл҃же́нъ є҆сѝ, господи́не мо́й, ꙗ҆́кѡ ѻ҆брѣ́лъ є҆сѝ сокро́вище безцѣ́нное, драгоцѣ́нный би́серъ хрⷭ҇та̀ гдⷭ҇а твоегѡ̀. Не ѿстꙋпа́й па́ки во тмꙋ̀ і҆́дѡльскꙋю, но вы́нꙋ пребыва́й вѣ́рѣнъ возлюби́вшемꙋ тѧ̀, вопїѧ̀ є҆мꙋ̀ ѿ всегѡ̀ се́рдца: <red>А҆</red>ллилꙋ́їѧ.
