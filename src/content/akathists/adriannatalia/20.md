---
title: "І҆́косъ і҃"
navigation:
  key: akathists-adriannatalia-20
  title: "І҆́косъ і҃"
  parent: akathists-adriannatalia
  order: 20
type: "akathist"
---

## І҆́косъ і҃:

<red>Ꙗ҆́</red>кѡ стѣно́ю ѡ҆гражда́еми є҆́смы ва́шими ст҃ы́ми мл҃твами, ст҃і́и а҆дрїа́не и҆ ната́лїе, сѐ во всѧ́кихъ бѣ́дахъ и҆ напа́стѣхъ на́шихъ на́мъ всегда̀ помога́ете, наипа́че же є҆гда̀ па́мѧть ва́шꙋ съ любо́вїю пра́зднꙋемъ и҆ сла́вимъ ѡ҆ ва́съ хрⷭ҇та̀ бг҃а на́шегѡ. Сохранѧ́емїи ѹ҆́бѡ ва́шими те́плыми ѡ҆ на́съ мл҃твами, вѣ́рнѡ восхвалѧ́емъ ва́съ зва́нїи си́ми:

<red>Р</red>а́дꙋйтесѧ, ѡ҆ на́съ къ бг҃ꙋ непреста́ннїи мл҃твенницы. Ра́дꙋйтесѧ, любо́вїю къ на́мъ горѧ́щїи те́плїи на́ши помо́щницы. Ра́дꙋйтесѧ, ско́рїи застꙋ́пницы на́ши и҆ наста́вницы. Ра́дꙋйтесѧ, ѹ҆чи́телїе на́ши, жи́ти бг҃оꙋго́днѡ на́съ наꙋча́ющїи. Ра́дꙋйтесѧ, любвеѻби́льнїи дрꙋ̑зи на́ши, къ не́мощемъ на́шимъ снисходѧ́щїи. Ра́дꙋйтесѧ, на высотꙋ̀ дѣ́вственныѧ чистоты̀ и҆ безстра́стїѧ на́съ возводѧ́щїи.

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
