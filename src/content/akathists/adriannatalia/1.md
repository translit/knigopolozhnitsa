---
title: "Конда́къ а҃"
navigation:
  key: akathists-adriannatalia-1
  title: "Конда́къ а҃"
  parent: akathists-adriannatalia
  order: 1
type: "akathist"
---

## Конда́къ а҃:

<red>И҆</red>збра́ннїи слꙋжи́телїе бж҃їи и҆ всехва́льнїи мч҃еницы хрⷭ҇то́ви, всю̀ мі́ра сегѡ̀ сꙋетꙋ̀ презрѣ́вшїи любвѐ ра́ди ко хрⷭ҇тꙋ̀, сн҃ꙋ бж҃їю, и҆ живо́тъ сво́й положи́вшїи, ꙗ҆́кѡ же́ртвꙋ непоро́чнꙋю и҆ чи́стꙋю, па́че жела́ѧ прїѧ́ти мꙋче́нїѧ и҆ сме́рть, нежѐ ѿре́щисѧ бг҃а и҆́стиннагѡ, восхвалѧ́емъ вы̀ любо́вїю, ст҃і́и а҆дрїа́не и҆ ната́лїе. Вы́ же, въ весе́лїи предстоѧ́ще прⷭ҇то́лꙋ сла́вы гдⷭ҇ни и҆ вы́нꙋ наслажда́ющесѧ тагѡ̀ лицезрѣ́нїемъ, моли́тесѧ ѡ҆ на́съ, грѣ́шныхъ, съ вѣ́рою и҆ бл҃гоговѣ́нїемъ къ ва́мъ притека́ющихъ, да бл҃года́рственнѡ вопїе́мъ ва́мъ:

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
