---
title: "І҆́косъ в҃і"
navigation:
  key: akathists-adriannatalia-24
  title: "І҆́косъ в҃і"
  parent: akathists-adriannatalia
  order: 24
type: "akathist"
---

## І҆́косъ в҃і:

<red>П</red>ою́ще чтⷭ҇но́е ва́ше страда́нїе и҆ бл҃же́ннꙋю кончи́нꙋ, є҆́юже взыдо́сте въ го́рнѧѧ, ко всѣ́мъ ст҃ы́мъ, ѿ вѣ́ка бг҃ꙋ ѹ҆годи́вшимъ, хва́лимъ ва́съ, всесла́внїи мч҃еницы хрⷭ҇то́ви, а҆дрїа́не и҆ ната́лїе, и҆ ѹ҆се́рднѡ мо́лимъ непреста́ннѡ помина́ти ѹ҆ прⷭ҇то́ла сла́вы на́съ, ѹ҆бл҃жа́ющихъ вы̀ си́це:

<red>Р</red>а́дꙋйтесѧ, мч҃еницы прехва́льнїи и҆ до́блїи во́ини хрⷭ҇то́ви. Ра́дꙋйтесѧ, непобѣди́мїи страстоте́рпцы и҆ побѣдоно́сцы сла́внїи. Ра́дꙋйтесѧ, и҆́стинныѧ вѣ́ры побо́рницы и҆зрѧ́днїи. Ра́дꙋйтесѧ, добродѣ́телей свѣти́льницы неꙋгаси́мїи. Ра́дꙋйтесѧ, ѹ҆́глїе, любо́вїю бж҃е́ственною горѧ́щїи. Ра́дꙋйтесѧ, вѣнцено́сцы, нб҃сными бл҃гами ѿ хрⷭ҇та̀ вѣ́нчаннїи.

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
