---
title: "Конда́къ а҃і"
navigation:
  key: akathists-adriannatalia-21
  title: "Конда́къ а҃і"
  parent: akathists-adriannatalia
  order: 21
type: "akathist"
---

## Конда́къ а҃і:

<red>П</red>ѣ́нїе бг҃ꙋ ѿ всегѡ̀ се́рдца приноси́ла є҆сѝ, бл҃же́ннаѧ ната́лїе, є҆гда̀ и҆зба́ви тѧ̀ ѿ рꙋкѝ трибꙋ́на, жела́вшагѡ тѧ̀ себѣ̀ въ женꙋ̀ поѧ́ти. Ты́ бо, ꙗ҆́кѡ вѣ́рнаѧ сꙋпрꙋ́га мч҃еника хрⷭ҇то́ва а҆дрїа́на, не восхотѣ́ла є҆сѝ второ́е посѧгнꙋ́ти за мꙋ́жа и҆ съ мл҃твою̀ бѣжа́ла є҆сѝ, сѣ́дши на кора́бль, въ вѷзантїю, и҆дѣ́же тѣ́ло ст҃а́гѡ мꙋ́жа твоегѡ̀ поло́жено бы́сть. Дости́гши ѹ҆́бѡ гра́да сегѡ̀, съ любо́вїю взыва́ла є҆сѝ гдⷭ҇ꙋ бг҃ꙋ: <red>А҆</red>ллилꙋ́їѧ.
