---
title: "І҆́косъ ѕ҃"
navigation:
  key: akathists-adriannatalia-12
  title: "І҆́косъ ѕ҃"
  parent: akathists-adriannatalia
  order: 12
type: "akathist"
---

## І҆́косъ ѕ҃:

<red>С</red>вѣ́тъ сла́вы нбⷭ҇ныѧ ѡ҆сїѧ̀ лицѐ твоѐ, мꙋ́дрый страда́льче, є҆гда̀ по чре́вꙋ бїе́мый, ꙗ҆́кѡ и҆ ѹ҆тро́бѣ твое́й и҆злїѧ́тисѧ ѿ жесто́кихъ ѹ҆да́рѡвъ, не престава́лъ є҆сѝ сла́вити хрⷭ҇та̀ и҆ пред̾ всѣ́мъ наро́домъ и҆́мѧ є҆гѡ̀ ст҃о́е и҆сповѣ́дати. Бл҃же́ннаѧ же ната́лїе ра́довашесѧ дꙋ́хомъ, зрѧ́щи терпѣ́нїе твоѐ и҆ мꙋ́жество, и҆ мл҃твеннѡ тѧ̀ ѹ҆крѣплѧ́ше, да не и҆знемо́жетъ дꙋша̀ твоѧ̀ и҆ да пребꙋ́деши до конца̀ вѣ́рный слꙋжи́тель хрⷭ҇то́въ, є҆́й же вкꙋ́пѣ съ тобо́ю мы̀, грѣ́шнїи, воспѣва́емъ си́це:

<red>Р</red>а́дꙋйтесѧ, дх҃а ст҃а́гѡ сщ҃е́ннаѧ жили́ща. Ра́дꙋйтесѧ, блⷣти хрⷭ҇то́вы сла́внаѧ вмѣсти́лища. Ра́дꙋйтесѧ, дꙋше́внѡ и҆ тѣле́снѡ свѣ́томъ бж҃е́ственнымъ ѡ҆сїѧва́емїи. Ра́дꙋйтесѧ, ѿ хрⷭ҇та̀ цр҃ѧ̀ свы́ше просвѣща́емїи. Ра́дꙋйтесѧ, си́лою бж҃ества̀ є҆гѡ̀ ѹ҆крѣплѧ́емїи. Ра́дꙋйтесѧ, на по́двигъ стра́данїѧ небоѧ́зненнѡ ше́стовавшїи.

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
