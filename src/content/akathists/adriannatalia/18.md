---
title: "І҆́косъ ѳ҃"
navigation:
  key: akathists-adriannatalia-18
  title: "І҆́косъ ѳ҃"
  parent: akathists-adriannatalia
  order: 18
type: "akathist"
---

## І҆́косъ ѳ҃:

<red>В</red>ѣті̑йство похва́лъ земны́хъ не довлѣ́етъ ко восхвале́нїю по́двигѡвъ ва́шихъ, ст҃і́и мч҃еницы хрⷭ҇то́ви а҆дрїа́не и҆ ната́лїе, ѻ҆́въ ѹ҆́бѡ ѡ҆ вре́менней сла́вѣ и҆ вели́чїи земно́мъ небре́гъ, всѧ̀ ѡ҆ста́ви и҆ положѝ дꙋ́шꙋ свою̀ за вѣ́рꙋ во хрⷭ҇та̀, ѻ҆́ва же, є҆сте́ственнꙋю же́нскꙋю не́мощь преѡдоле́вши, мꙋ́жески подвиза́сѧ, ѹ҆крѣплѧ́ющи сꙋпрꙋ́га своегѡ̀ въ є҆гѡ̀ мꙋче́нїихъ и҆ ра́дꙋющисѧ є҆гѡ̀ бл҃же́нней кончи́нѣ. Толи́каѧ дѣѧ́нїѧ ва́ша досто́йнѡ восхвали́ти недоꙋмѣ́юще, съ любо́вїю ва́мъ взыва́емъ:

<red>Р</red>а́дꙋйтесѧ, бо́дреннымъ се́рдцемъ крⷭ҇тъ хрⷭ҇то́въ на ра́мо под̾е́мшїи. Ра́дꙋйтесѧ, под̾ тѧ́жестїю є҆гѡ̀ не и҆знемо́гшїи. Ра́дꙋйтесѧ, подража́телїе хрⷭ҇то́выхъ страсте́й бы́вшїи. Ра́дꙋйтесѧ, пло́ть ва́шꙋ со страстьмѝ и҆ по́хотьми распѧ́вшїи. Ра́дꙋйтесѧ, ѻ҆́бразъ любвѐ и҆ кро́тости въ себѣ̀ показа́вшїи. Ра́дꙋйтесѧ, дрꙋ́гъ дрꙋ́га тѧ́готы носи́ти на́съ наꙋчи́вшїи.

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
