---
title: "Конда́къ ѳ҃"
navigation:
  key: akathists-adriannatalia-17
  title: "Конда́къ ѳ҃"
  parent: akathists-adriannatalia
  order: 17
type: "akathist"
---

## Конда́къ ѳ҃:

<red>В</red>сѧ̀ горды́нѧ мꙋчи́телѧ безчл҃вѣ́чнагѡ посрамле́на бы́сть, є҆гда̀ си́льный до́ждь погасѝ пла́мень ѻ҆́гненный и҆ не допꙋстѝ сгоре́ти чтⷭ҇ы́мъ ѻ҆ста́нкѡмъ ст҃ы́хъ мч҃єникъ хрⷭ҇то́выхъ, є҆щѐ же и҆ гра́дъ ве́сь пото̑пленъ бы́сть водо́ю, и҆ лю́ди нечести̑вїи гро́момъ и҆ мо́лнїею ѹ҆страше́ни бы́ша. Ты́ же, бл҃же́ннаѧ ната́лїе, въ весе́лїи воспѣва́ла є҆сѝ хрⷭ҇тꙋ̀, всѧ̀ бл҃гоꙋстроѧ́ющемꙋ: <red>А҆</red>ллилꙋ́їѧ.
