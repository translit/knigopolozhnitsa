---
title: "І҆́косъ и҃"
navigation:
  key: akathists-adriannatalia-16
  title: "І҆́косъ и҃"
  parent: akathists-adriannatalia
  order: 16
type: "akathist"
---

## І҆́косъ и҃:

<red>В</red>е́сь горѧ̀ любо́вїю ко хрⷭ҇тꙋ̀, мч҃ениче а҆дрїа́не, въ терпѣ́нїи пребыва́лъ є҆сѝ до са́мыѧ бл҃же́нныѧ кончи́ны твоеѧ̀, є҆гда̀ чи́стаѧ дꙋша̀ твоѧ̀ съ гдⷭ҇емъ твои́мъ соедини́сѧ, за є҆го́же и҆́мѧ то́ликѡ стра́далъ є҆сѝ, ꙗ҆́кѡ и҆ рꙋ́цѣ твое́й ѿсѣче́нной бы́ти. Почита́юще ѹ҆́бѡ твою̀ мч҃еническꙋю кончи́нꙋ, вѣ́рою тебѣ̀ и҆ ст҃ѣ́й ната́лїи взыва́емъ:

<red>Р</red>а́дꙋйтесѧ, дꙋше́вные мꙋ́ки вкꙋ́пѣ съ тѣле́сными за хрⷭ҇та̀ претерпѣ́вшїи. Ра́дꙋйтесѧ, крила́ми нб҃сныѧ любвѐ горѣ̀ къ бг҃ꙋ возлетѣ́вшїи. Ра́дꙋйтесѧ, ꙗ҆́кѡ ѻ҆́рли, къ со́лнцꙋ пра́вды воспари́вшїи. Ра́дꙋйтесѧ, къ свѣ́тꙋ невече́рнемꙋ и҆з̾ ю҆до́ли пла́ча возвы́сившїисѧ. Ра́дꙋйтесѧ, въ со́нмѣ ст҃ы́хъ мч҃єникъ водвори́вшїисѧ. Ра́дꙋйтесѧ, вкꙋ́пѣ со всѣ́ми ст҃ы́ми на нб҃сѣ́хъ чꙋ́днꙋю пѣ́снь бг҃ꙋ воспѣва́вшїи.

<red>Р</red>а́дꙋйтесѧ, ст҃і́и а҆дрїа́не и҆ ната́лїе, мч҃еницы хрⷭ҇то́ви всехва́льнїи и҆ стра́дальцы непобѣди́мїи.
