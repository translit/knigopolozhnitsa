---
title: "І҆́косъ д҃"
navigation:
  key: akathists-michael-8
  title: "І҆́косъ д҃"
  parent: akathists-michael
  order: 8
type: "akathist"
---

## І҆́косъ д҃:

<red>В</red>и́дѧще твоѐ проти́вꙋ по́лчищъ сатани́нскихъ дерзнове́нїе, всѝ чи́нове а҆́гг҃льстїи съ ра́достїю подвиго́шасѧ вослѣ́дъ тебє̀ на бра́нь за и҆́мѧ и҆ сла́вꙋ своегѡ̀ влⷣки, вопїю́ще: кто ꙗ҆́кѡ бг҃ъ; мы́ же вѣ́дꙋще сатанꙋ̀ под̾ нога́ма твои́ма пове́ржена, тебѣ̀ ꙗ҆́кѡ побѣди́телю зове́мъ:

<red>Р</red>а́дꙋйсѧ, и҆́мже ми́ръ и҆ тишина̀ на нб҃сѝ водвори́шасѧ: ра́дꙋйсѧ, ѿ него́же дꙋ́хове ѕло́бы да́же да а҆́да низложи́шасѧ. Ра́дꙋйсѧ, а҆́гг҃льскаѧ вѡ́инства и҆ си̑лы мі́ра неви́димагѡ ко и҆стребле́нїю ѕла̀ направлѧ́ѧй: ра́дꙋйсѧ, прю̀ и҆ возмꙋще́нїе стїхі́й мі́ра ви́димагѡ незри́мѡ ѹ҆кроща́ѧй. Ра́дꙋйсѧ, под̾е́млющымъ бра́нь къ дꙋховѡ́мъ ѕло́бы поднебе́снымъ ди́вный спобо́рниче: ра́дꙋйсѧ, и҆знемога́ющымъ во и҆скꙋше́нїихъ и҆ напа́стехъ вѣ́ка сегѡ̀ крѣ́пкїй помо́щниче.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
