---
title: "І҆́косъ г҃"
navigation:
  key: akathists-michael-6
  title: "І҆́косъ г҃"
  parent: akathists-michael
  order: 6
type: "akathist"
---

## І҆́косъ г҃:

<red>И҆́</red>мать тебѐ, а҆рха́гг҃ле мїхаи́ле, ве́сь ро́дъ хрⷭ҇тїа́нскїй вели́ка застꙋ́пника и҆ ди́вна во бране́хъ съ проти́вными помо́щника. Сегѡ̀ ра́ди пречꙋ́днаго покро́ва твоегѡ̀ сподо́битисѧ жела́юще, въ де́нь торжества̀ твоегѡ̀ взыва́емъ тѝ си́це:

<red>Р</red>а́дꙋйсѧ, и҆́мже сатана̀ ꙗ҆́кѡ мо́лнїѧ съ нбⷭ҇сѐ низве́ржесѧ: ра́дꙋйсѧ, и҆́мже храни́мый ро́дъ чл҃вѣ́ческїй къ нбⷭ҇сѝ восхо́дитъ. Ра́дꙋйсѧ, всесвѣ́тлагѡ мі́ра го́рнѧгѡ преди́вное ѹ҆краше́нїе: ра́дꙋйсѧ, па́дшагѡ мі́ра до́льнѧгѡ пресла́вное застꙋ́пленїе. Ра́дꙋйсѧ, николи́же си́лами ѕла̀ побѣжде́нный: ра́дꙋйсѧ, со всѣ́ми агг҃лы бж҃їими во и҆́стине и҆ пра́вдѣ на вѣ́ки бл҃года́тїю бж҃їею ѹ҆твержде́нный.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
