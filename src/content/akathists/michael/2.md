---
title: "І҆́косъ а҃"
navigation:
  key: akathists-michael-2
  title: "І҆́косъ а҃"
  parent: akathists-michael
  order: 2
type: "akathist"
---

## І҆́косъ а҃:

<red>Ꙗ҆́</red>кѡ а҆́гг҃льскихъ ѻ҆гнезра́чныхъ ликѡ́въ предстоѧ́телѧ, а҆́гг҃льскими ѹ҆́бѡ и҆ ѧ҆зы́ки подоба́ше восхвали́ти тѧ̀, мїхаи́ле: но до́ндеже, вразꙋмлѧ́емїи тобо́ю, навы́кнемъ безпло́тныхъ гл҃го́лѡмъ, ѹ҆слы́ши, а҆́ще и҆ ѿ чл҃вѣ́ческихъ, ѻ҆ба́че бл҃года́рныхъ, ѹ҆сте́нъ сицева̑ѧ:

<red>Р</red>а́дꙋйсѧ, ѕвѣздо̀ мі́ра первоѡбра́знаѧ: ра́дꙋйсѧ, свѣщѐ и҆́стины и҆ пра́вды златоза́рнаѧ. Ра́дꙋйсѧ, лꙋче́й свѣ́та несозда́ннагѡ пе́рвый во а҆́гг҃льскихъ ликостоѧ́нїихъ прїе́мниче: ра́дꙋйсѧ, а҆рха́гг҃лѡвъ и҆ а҆́гг҃лѡвъ нача́льниче. Ра́дꙋйсѧ, въ не́мже наивѧ́щше свѣтлѣ́етсѧ сла́ва тво́рческїѧ десни́цы: ра́дꙋйсѧ, и҆́мже красꙋ́ютсѧ собо́ри всѣ́хъ сꙋще́ствъ безпло́тныхъ.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
