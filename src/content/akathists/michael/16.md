---
title: "І҆́косъ и҃"
navigation:
  key: akathists-michael-16
  title: "І҆́косъ и҃"
  parent: akathists-michael
  order: 16
type: "akathist"
---

## І҆́косъ и҃:

<red>В</red>е́сь є҆сѝ въ вы́шнихъ, мїхаи́ле, прⷭ҇то́лꙋ цр҃ѧ̀ сла́вы предстоѧ́й: не дале́къ є҆сѝ и҆ ѿ ни́жнихъ, ра́тꙋѧ вы́нꙋ со врага́ми сп҃се́нїѧ чл҃вѣ́ческагѡ: тѣ́мже всѝ вожделе́ннагѡ ѻ҆течества̀ нбⷭ҇нагѡ дости́гнꙋти хотѧ́щїи согла́снѡ тебѣ̀ зовꙋ́тъ:

<red>Р</red>а́дꙋйсѧ, нача́льниче трист҃а́гѡ а҆́гг҃льскагѡ пѣ́нїѧ: ра́дꙋйсѧ, земноро́дныхъ при́снѡ гото́вый предста́телю и҆ храни́телю. Ра́дꙋйсѧ, прего́рдагѡ фараѡ́на съ невѣ́рными є҆ги́птѧны порази́вый странноѡбра́знѡ: ра́дꙋйсѧ, вѣ̑рныѧ і҆ꙋде́и пꙋтеводи́вый въ пꙋсты́ни пресла́внѡ. Ра́дꙋйсѧ, и҆́мже ѹ҆гаси́сѧ пла́мень пещѝ вавѷлѡ́нскїѧ.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
