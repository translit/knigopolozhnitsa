---
title: "І҆́косъ в҃"
navigation:
  key: akathists-michael-4
  title: "І҆́косъ в҃"
  parent: akathists-michael
  order: 4
type: "akathist"
---

## І҆́косъ в҃:

<red>Р</red>а́зꙋмъ чи́стъ и҆ свобо́денъ ѿ страсте́й и҆спросѝ на́мъ, пречꙋ́дный мїхаи́ле, нб҃е́сныхъ чинѡ́въ нача́льниче, да, возне́сшесѧ мы́слїю ѿ земны́хъ къ нбⷭ҇нымъ, хвале́бнꙋю пѣ́снь воспое́мъ тѝ си́це:

<red>Р</red>а́дꙋйсѧ, бж҃їѧ неизрече́нныѧ красоты̀ и҆ добро́ты ближа́йшїй зри́телю: ра́дꙋйсѧ, всебл҃ги́хъ совѣ́тѡвъ прест҃ы́ѧ трⷪ҇цы преи́скреннїй таи́нниче. Ра́дꙋйсѧ, предвѣ́чныхъ сꙋде́бъ трⷪ҇ческихъ вѣ́рный и҆сполни́телю: ра́дꙋйсѧ, є҆мꙋ́же съ любо́вїю ѹ҆дивлѧ́ютсѧ нбⷭ҇снаѧ вѡ́инства. Ра́дꙋйсѧ, є҆го́же съ вѣ́рою прославлѧ́ютъ земноро́днїи: ра́дꙋйсѧ, ѿ негѡ́же трепе́щꙋтъ а҆́дскїѧ си̑лы.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
