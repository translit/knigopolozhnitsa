---
title: "І҆́косъ в҃і"
navigation:
  key: akathists-michael-24
  title: "І҆́косъ в҃і"
  parent: akathists-michael
  order: 24
type: "akathist"
---

## І҆́косъ в҃і:

<red>П</red>ою́ще многоѡбра̑знаѧ твоѧ̑ чꙋдеса̀, мїхаи́ле, во сп҃се́нїе на́ше содѣ̑ѧннаѧ, мо́лимъ гдⷭ҇а и҆ влⷣкꙋ всѧ́ческихъ, да дꙋ́хъ ре́вности по сла́вѣ бж҃їей, и҆́же въ тебѣ̀, николи́же ѡ҆скꙋдѣ́етъ и҆ въ на́съ, зовꙋ́щихъ тѝ си́це:

<red>Р</red>а́дꙋйсѧ, вѣ́рныхъ рабѡ́въ бж҃їихъ, во вре́мѧ бл҃гопотре́бно, на высотꙋ̀ вла́сти преди́внѣ поставлѧ́ѧй: ра́дꙋйсѧ, проде́рзыхъ и҆ недосто́йныхъ съ высоты̀ си́лы и҆ сла́вы незри́мѡ низлага́ѧй. Ра́дꙋйсѧ, въ де́нь послѣ́днїй и҆збра́нныхъ ѿ четы́рехъ концє́въ землѝ и҆мѣ́ѧй собра́ти: ра́дꙋйсѧ, и҆́мже грѣ́шнїи, ꙗ҆́кѡ пле́велїе, по гла́сꙋ бж҃їю, ѻ҆гню̀ вѣ́чномꙋ преда́ни бꙋ́дꙋтъ. Ра́дꙋйсѧ, и҆́мже сатана̀ со а҆ггєлы є҆гѡ̀ во є҆́зеро ѻ҆́гненное на вѣ́ки пове́ргнетсѧ: ра́дꙋйсѧ, и҆́мже првⷣнїи во ѡ҆би́телехъ ѻ҆ц҃а нбⷭ҇нагѡ пресла́внѣ водворѧ́тсѧ.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
