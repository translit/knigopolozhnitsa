---
title: "Мл҃тва"
navigation:
  key: akathists-michael-26
  title: "Мл҃тва"
  parent: akathists-michael
  order: 26
type: "akathist"
---

## Мл҃тва:

<versal>Ѽ</versal> ст҃ы́й мїхаи́ле а҆рха́гг҃ле, свѣтлоѡбра́зный и҆ гро́зный нбⷭ҇нагѡ цр҃ѧ̀ воево́до! Пре́жде стра́шнагѡ сꙋда̀ ѡ҆сла́би мѝ пока́ѧтисѧ ѿ грѣхѡ́въ мои́хъ, ѿ сѣ́ти ловѧ́щихъ и҆зба́ви дꙋ́шꙋ мою̀ и҆ приведѝ ю҆̀ къ сотво́ршемꙋ ю҆̀ бг҃ꙋ, сѣдѧ́щемꙋ на херꙋві́мѣхъ, и҆ моли́сѧ ѡ҆ не́й приле́жнѡ, да твои́мъ хода́тайствомъ по́слетъ ю҆̀ въ мѣ́сто поко́йное. Ѽ гро́зный воево́до нбⷭ҇ныхъ си́лъ, предста́телю всѣ́хъ ѹ҆ прⷭ҇то́ла влⷣки хрⷭ҇та̀, храни́телю тве́рдый всѣ̑мъ чл҃вѣ́кѡмъ и҆ мꙋ́дрый ѡ҆рꙋ́жниче, крѣ́пкїй воево́до нбⷭ҇нагѡ цр҃ѧ̀! Поми́лꙋй мѧ̀ грѣ́шнагѡ, тре́бꙋющаго твоегѡ̀ застꙋпле́нїѧ, сохрани́ мѧ ѿ всѣ́хъ ви́димыхъ и҆ неви́димыхъ вра̑гъ, па́че же подкрѣпѝ ѿ ѹ҆́жаса сме́ртнагѡ и҆ ѿ смꙋще́нїѧ дїа́вольскагѡ, и҆ сподо́би мѧ̀ непосты́днѡ предста́ти созда́телю на́шемꙋ въ ча́съ стра́шнагѡ и҆ пра́веднагѡ сꙋда̀ є҆гѡ̀. Ѽ всест҃ы́й вели́кїй мїхаи́ле а҆рхїстати́же! Не пре́зри менѐ грѣ́шнаго, молѧ́щагосѧ тебѣ̀ ѡ҆ по́мощи и҆ застꙋпле́нїи твое́мъ въ вѣ́цѣ се́мъ и҆ въ бꙋ́дꙋщемъ, но сподо́би мѧ̀ та́мѡ кꙋ́пнѡ съ тобо́ю сла́вити ѻ҆ц҃а и҆ си҃а и҆ ст҃а́го дх҃а во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
