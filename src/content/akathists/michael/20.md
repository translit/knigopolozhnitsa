---
title: "І҆́косъ і҃"
navigation:
  key: akathists-michael-20
  title: "І҆́косъ і҃"
  parent: akathists-michael
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ вѣ́рꙋющымъ человѣ́кѡмъ, а҆рхїстрати́же бж҃їй, и҆ сто́лпъ крѣ́покъ во бране́хъ со врага́ми ви́димыми и҆ неви́димыми: сегѡ̀ ра́ди ѿ сѣте́й бѣсо́вскихъ тобо́ю и҆збавлѧ́еми, бл҃года́рнымъ се́рдцемъ и҆ ѹ҆сты̀ зове́мъ си́це:

<red>Р</red>а́дꙋйсѧ, врагѡ́мъ вѣ́ры и҆ сопроти́вникѡмъ ст҃ы́ѧ цр҃кве непобѣди́мый противобо́рниче: ра́дꙋйсѧ, смире́ннымъ провозвѣ́стникѡмъ єѵⷢ҇лїа неꙋтоми́мый споспе́шниче. Ра́дꙋйсѧ, во тьмѣ̀ ѕловѣ́рїѧ сѣдѧ́щихъ свѣ́томъ вѣ́ры хрⷭ҇то́вы просвѣща́ѧй: ра́дꙋйсѧ, лжемꙋ́дрїемъ ѡ҆б̾юродѣ́вшихъ на стезю̀ и҆́стины и҆ покаѧ́нїѧ наставлѧ́ѧй. Ра́дꙋйсѧ, гро́зный ѿмсти́телю кленꙋ́щымсѧ и҆́менемъ бж҃їимъ всꙋ́е: ра́дꙋйсѧ, молнїено́сный кара́телю глꙋмѧ́щихсѧ безꙋ́мнѣ ѡ҆ та́инствѣхъ ст҃ы́ѧ вѣ́ры.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
