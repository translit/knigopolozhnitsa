---
title: "Конда́къ и҃"
navigation:
  key: akathists-michael-15
  title: "Конда́къ и҃"
  parent: akathists-michael
  order: 15
type: "akathist"
---

## Конда́къ и҃:

<red>С</red>тра́нное чꙋ́до си́лы твоеѧ̀, а҆рхїстрати́же бж҃їй, ѹ҆вѣ́дѣ на себѣ̀ а҆ввакꙋ́мъ, є҆гда̀ по ма́нїю бж҃їю, восхи́тивъ, прине́слъ є҆сѝ є҆го̀ скороте́чнѣ ѿ і҆ꙋде́и въ вавѷлѡнъ, да́ти пи́щꙋ данїи́лꙋ, въ ро́вѣ со львы̀ заключе́нꙋ: тѣ́мже ѹ҆ди́вльсѧ превели́комꙋ дѣ́йствїю си́лы твоеѧ̀, возопѝ съ вѣ́рою: <red>А҆</red>ллилꙋ́їа.
