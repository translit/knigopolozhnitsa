---
title: "І҆́косъ з҃"
navigation:
  key: akathists-michael-14
  title: "І҆́косъ з҃"
  parent: akathists-michael
  order: 14
type: "akathist"
---

## І҆́косъ з҃:

<red>Н</red>о́ваѧ чꙋдеса̀ показа̀ на́мъ, а҆рхїстрати́же, тобо́ю на землѝ всѣ́хъ чꙋде́съ творе́цъ и҆ влⷣка, є҆гда̀ хра́мъ, во и҆́мѧ твоѐ созда́нный, ѿ потопле́нїѧ вода́ми рѣ́чными ди́внѡ спа́слъ є҆сѝ, стрꙋѧ́мъ пото́ка въ не̑дра земна̑ѧ ѹ҆стреми́тисѧ повелѣ́вый: є҆́же ви́дѧ бл҃же́нный а҆рхі́ппъ съ дх҃о́вными ча́ды свои́ми, бл҃года́рнѣ къ тебѣ̀ возопѝ:

<red>Р</red>а́дꙋйсѧ, ст҃ы́хъ хра́мовъ бж҃їихъ несокрꙋши́маѧ ѡ҆гра́до: ра́дꙋйсѧ, врагѡ́мъ вѣ́ры хрⷭ҇то́вы неѡбори́маѧ прегра́до. Ра́дꙋйсѧ, є҆го́же велѣ́нїю стїхі́и покарѧ́ютсѧ: ра́дꙋйсѧ, и҆́мже всѝ ѕло́бнїи за́мыслы сокрꙋша́ютсѧ. Ра́дꙋйсѧ, вѣ̑рнымъ ра́дость ѿ прⷭ҇то́ла вседержи́телѧ и҆зносѧ́щїй: ра́дꙋйсѧ, невѣ́рныхъ на стезю̀ пра́вды и҆ и҆́стины приводѧ́щїй.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
