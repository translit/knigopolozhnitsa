---
title: "І҆́косъ а҃і"
navigation:
  key: akathists-michael-22
  title: "І҆́косъ а҃і"
  parent: akathists-michael
  order: 22
type: "akathist"
---

## І҆́косъ а҃і:

<red>С</red>вѣтоно́сный слꙋжи́тель и҆́стины и҆ чистоты̀ бг҃опочита́нїѧ ꙗ҆ви́лсѧ є҆сѝ а҆рхїстрати́же, є҆гда̀, прови́дѧ кѡ́зни дꙋ́ха тьмы̀, воспрети́лъ є҆сѝ є҆мꙋ̀ и҆́менемъ бж҃їимъ, да не де́рзнетъ сокрове́нное тѣ́ло почи́вшагѡ вождѧ̀ і҆и҃лева мѡѷсе́а ꙗ҆ви́ти ко ѡ҆боже́нїю чꙋ́втвеннымъ сыновѡ́мъ і҆и҃левымъ. Сегѡ̀ ра́ди, чтꙋ́ще ны́нѣ бл҃госвѣ́тлый собо́ръ тво́й, бл҃года́рнѣ вопїе́мъ тѝ:

<red>Р</red>а́дꙋйсѧ, чистотꙋ̀ бг҃овѣ́дѣнїѧ во дни̑ ве́тхагѡ завѣ́та средѝ і҆ꙋде́євъ сохрани́вый: ра́дꙋйсѧ, пле́велы заблꙋ́жденїй во дни̑ но́выѧ бл҃годати мно́гажды и҆скорени́вый. Ра́дꙋйсѧ, ꙗ҆зы́ческихъ прорица́лищъ и҆ кꙋмі́рѡвъ и҆стреби́телю: ра́дꙋйсѧ, хрⷭ҇тїа́нскихъ подви́жникѡвъ и҆ страстоте́рпцєвъ ѹ҆крѣпи́телю. Ра́дꙋйсѧ, немощны̑ѧ дꙋ́хомъ си́лою бл҃года́ти бж҃їѧ и҆сполнѧ́ѧй: ра́дꙋйсѧ, и҆знемога́ющыѧ пло́тїю всеѡрꙋ́жїемъ вѣ́ры ѡ҆блека́ѧй.

<red>Р</red>а́дꙋйсѧ, мїхаи́ле, вели́кїй а҆рхїстрати́же, со всѣ́ми нбⷭ҇ными си́лами.
