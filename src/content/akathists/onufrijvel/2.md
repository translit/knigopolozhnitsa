---
title: "І҆́косъ а҃"
navigation:
  key: akathists-onufrijvel-2
  title: "І҆́косъ а҃"
  parent: akathists-onufrijvel
  order: 2
type: "akathist"
---

## І҆́косъ а҃:

<red>А҆́</red>гг҃льстїи чинѝ твои̑мъ, ѻ҆́ч҃е , ѹ҆диви́шасѧ по́двигѡмъ, и҆̀миже въ пꙋсты́ни непреста́ннѡ ѹ҆пражнѧ́лсѧ є҆сѝ: три́ бо и҆ шестьдесѧ́тъ лѣ́тъ пости́лсѧ є҆сѝ, бжⷭ҇твенныѧ же хрⷭ҇то́вы та̑йны ѿ рꙋ́къ а҆́гг҃льскихъ прїима́ти сподо́билсѧ є҆сѝ, и҆ ны́нѣ ѹ҆̀бо почита́ѧ тѧ̀ є҆диновсе́льника и҆ собесѣ́дника а҆́гг҃лѡвъ, сицєва́ѧ вопїю̀ тѝ, свѧ́те ѻ҆нꙋ́фрїе:

<red>Р</red>а́дꙋйсѧ, а҆́гг҃лѡвъ преди́вное чꙋ́до: ра́дꙋйсѧ, дꙋшетлѣ́нныхъ страсте́й разрꙋши́телю. Ра́дꙋйсѧ, непроходи́мыѧ пꙋсты́ни просвѣти́телю: ра́дꙋйсѧ, воздержа́нїѧ наказа́телю и҆ ѹ҆чи́телю. Ра́дꙋйсѧ, пꙋстынножи́телей ѹ҆добре́нїе: ра́дꙋйсѧ, мона́хѡвъ бг҃одꙋхнове́нное свѣти́ло. Ра́дꙋйсѧ, ѹ҆го́дниче хрⷭ҇то́въ преизѧ́щный: ра́дꙋйсѧ, безмо́лвїѧ рачи́телю теплѣ́йшїй. Ра́дꙋйсѧ, бѣсо́вскїѧ си́лы крѣ́пкое попра́нїе: ра́дꙋйсѧ, сп҃се́нїѧ и҆́стинный наста́вниче. Ра́дꙋйсѧ, пода́телю ра́дости вѣ̑рнымъ: ра́дꙋйсѧ, ско́рый помо́щниче къ тебѣ̀ притека́ющымъ.

<red>Р</red>а́дꙋйсѧ, ѻ҆́ч҃е ѻ҆нꙋ́фрїе, пресвѣ́тлый свѣти́льниче всеѧ̀ вселе́нныѧ.
