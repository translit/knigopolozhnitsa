---
title: "І҆́косъ в҃"
navigation:
  key: akathists-onufrijvel-4
  title: "І҆́косъ в҃"
  parent: akathists-onufrijvel
  order: 4
type: "akathist"
---

## І҆́косъ в҃:

<red>Р</red>а́зꙋмꙋ да́тисѧ мнѣ̀ бжⷭ҇твенномꙋ, помоли́сѧ прпⷣбне ѻ҆нꙋ́фрїе, ты́ бо, бжⷭ҇твенным сїѧ́ющи свѣ́томъ и҆ съ а҆́гг҃лы водворѧ́ющисѧ посо́бствꙋеши па́мѧть твою̀ соверша́ющымъ и҆ ра́достнѡ похва̑льнаѧ тебѣ̀ си́це приносѧ́щымъ:

<red>Р</red>а́дꙋйсѧ, стра́ннѡ добродѣ́тельми просїѧ́вый: ра́дꙋйсѧ, со́лнечнагѡ свѣ́та свѣтлѣ́йшїй. Ра́дꙋйсѧ, а҆́гг҃лѡмъ въ пꙋсты́ню проводи́мый: ра́дꙋйсѧ, го́рлице пꙋстыннолю́бнаѧ. Ра́дꙋйсѧ, рожо̀ багрѧнноцвѣтꙋ́щаѧ: ра́дꙋйсѧ, хра́ме всечестны́й и҆ бг҃ꙋ ѡ҆сщ҃е́нный. Ра́дꙋйсѧ, бж҃їихъ даро́ванїй и҆сполне́нїе: ра́дꙋйсѧ, пречꙋ́дное въ человѣ́цѣхъ ѹ҆дивле́нїе. Ра́дꙋйсѧ, бѣсѡ́въ стра́нное и҆ гро́зное ѹ҆страше́нїе: ра́дꙋйсѧ, предрагі́й а҆дама́нте. Ра́дꙋйсѧ, трои́чнагѡ свѣ́та зри́телю: ра́дꙋйсѧ, те́плый въ мл҃твахъ предста́телю.

<red>Р</red>а́дꙋйсѧ, ѻ҆́ч҃е ѻ҆нꙋ́фрїе, пресвѣ́тлый свѣти́льниче всеѧ̀ вселе́нныѧ.
