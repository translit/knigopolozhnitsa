---
title: "І҆́косъ д҃"
navigation:
  key: akathists-onufrijvel-8
  title: "І҆́косъ д҃"
  parent: akathists-onufrijvel
  order: 8
type: "akathist"
---

## І҆́косъ д҃:

<red>С</red>вѣтоно́сное со́лнце и҆ златоза́рное свѣти́ло и҆мꙋ́ще тѧ̀ вѣ́рнїи, свѧ́те ѻ҆нꙋ́фрїе, ѹ҆ми́льнѡ тѧ̀ мо́лимъ, просвѣтѝ, вразꙋмѝ, наꙋчѝ вопи́ти тебѣ̀ си́це:

<red>Р</red>а́дꙋйсѧ, пꙋсты́ни свѣ́тлое ѡ҆заре́нїе: ра́дꙋйсѧ, златоза́рный мі́ра свѣти́льниче. Ра́дꙋйсѧ, ѳиве́ѡв пречꙋ́днаѧ красото̀: ра́дꙋйсѧ, ли́вїи прекра́снаѧ добро́то. Ра́дꙋйсѧ, є҆гѵ́пта пресвѣ́тлое ѹ҆краше́нїе: ра́дꙋйсѧ, месопота́мїи превели́кїй наста́вниче. Ра́дꙋйсѧ, і҆ѡа́нна крести́телѧ и҆́стинный и҆ при́сный подража́телю: ра́дꙋйсѧ, бл҃гово́нный пꙋсты́ни ке́дре. Ра́дꙋйсѧ, ꙗ҆́кѡ равноа́гг҃льнѡ слꙋ́жиши бг҃ꙋ: ра́дꙋйсѧ, ꙗ҆́кѡ застꙋпа́вши всѣ́хъ, те́плѣ тѧ̀ на по́мощь призыва́ющихъ.

<red>Р</red>а́дꙋйсѧ, ѻ҆́ч҃е ѻ҆нꙋ́фрїе, пресвѣ́тлый свѣти́льниче всеѧ̀ вселе́нныѧ.
