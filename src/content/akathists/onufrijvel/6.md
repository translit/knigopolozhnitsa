---
title: "І҆́косъ г҃"
navigation:
  key: akathists-onufrijvel-6
  title: "І҆́косъ г҃"
  parent: akathists-onufrijvel
  order: 6
type: "akathist"
---

## І҆́косъ г҃:

<red>И҆</red>мꙋ́ще тѧ̀ вели́ка, ѻ҆́ч҃е, застꙋ́пника и҆ ско́раго въ напа́стѣхъ помо́щника, разли́чными ѡ҆держи́мїи напа́стьми тѧ̀ на по́мощь призыва́емъ, и҆ ве́селѡ въ твое́й свѣ́тлой па́мѧти торжествꙋ́юще, сїѧ̑ тебѣ̀ вопїе́мъ:

<red>Р</red>а́дꙋйсѧ, ско́рый послꙋ́шателю молѧ́щихсѧ тебѣ̀ съ вѣ́рою: ра́дꙋйсѧ, пра́веднагѡ сꙋдїѝ и҆звѣ́стное ѹ҆моле́нїе. Ра́дꙋйсѧ, честно́е прест҃а́гѡ дх҃а селе́нїе: ра́дꙋйсѧ, непоро́чный прест҃ы́ѧ трⷪ҇цы слꙋжи́телю. Ра́дꙋйсѧ, предрагі́й хрⷭ҇та̀ бг҃а би́сере: ра́дꙋйсѧ, неизрече́ннаѧ вели́комꙋ пафнꙋ́тїю ра́досте. Ра́дꙋйсѧ, тогѡ́жде пафнꙋ́тїѧ наста́вниче и҆ ѹ҆чи́телю: ра́дꙋйсѧ, скорбѧ́щихъ ско́рое ѹ҆тѣше́нїе. Ра́дꙋйсѧ, ѹ҆ныва́ющихъ всежела́тельный посѣти́телю: ра́дꙋйсѧ, слѣпы́хъ врачꙋ̀ и҆ хромы́хъ цѣли́телю. Ра́дꙋйсѧ, болѧ́щихъ здра́вїе и҆ недꙋ́гꙋющихъ врачева́нїе: ра́дꙋйсѧ, вѣ́рныхъ сп҃се́нное прибѣ́жище.

<red>Р</red>а́дꙋйсѧ, ѻ҆́ч҃е ѻ҆нꙋ́фрїе, пресвѣ́тлый свѣти́льниче всеѧ̀ вселе́нныѧ.
