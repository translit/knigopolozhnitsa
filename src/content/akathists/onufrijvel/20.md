---
title: "І҆́косъ і҃"
navigation:
  key: akathists-onufrijvel-20
  title: "І҆́косъ і҃"
  parent: akathists-onufrijvel
  order: 20
type: "akathist"
---

## І҆́косъ і҃:

<red>С</red>тѣ́нꙋ тѧ̀, застꙋ́пника и҆ мл҃твенника те́пла ѡ҆брѣ́тъ, прпⷣбне, и҆з̾ глꙋбины̀ се́рдца, ꙗ҆́кѡ бл҃гоꙋха́нное кади́ло, съ воздыха́нїемъ бг҃ꙋ возсыла́ю хвалꙋ̀: тебѣ̀ же, при́сномꙋ сꙋ́щꙋ мл҃твенникꙋ, сицєва́ѧ приношꙋ̀ пѣ̑нїѧ:

<red>Р</red>а́дꙋйсѧ, плодѡ́въ добродѣ́тельныхъ бл҃гопроцвѣ́тшаѧ ни́во: ра́дꙋйсѧ, бл҃гоче́стїѧ преизрѧ́дное ѹ҆добре́нїе. Ра́дꙋйсѧ, земны́мъ застꙋ́пниче крѣ́пкїй: ра́дꙋйсѧ, послꙋ́шателю притека́ющымъ къ тебѣ̀ те́плый. Ра́дꙋйсѧ, свѣти́льниче, де́монскїй мра́къ ѿрѣва́ѧй: ра́дꙋйсѧ, дꙋшетлѣ́нныхъ недꙋ́гѡвъ тмꙋ̀ ѿгонѧ́ѧй. Ра́дꙋйсѧ, ꙗ҆́кѡ заблꙋжда́ющихъ прпⷣбными нра́вы на пꙋ́ть пра́вый рꙋково́дствꙋеши: ра́дꙋйсѧ, ꙗ҆́кѡ къ и҆сполне́нїю бж҃їихъ хотѣ́нїй ѹ҆правлѧ́еши. Ра́дꙋйсѧ, ꙗ҆́кѡ многѡразли́чнаѧ бл҃годѣѧ̑нїѧ тобо́ю свы́ше подае́ма быва́ютъ: ра́дꙋйсѧ, ꙗ҆́кѡ дꙋхѡ́въ ѕло́бныхъ навѣ́ты ѿ призыва́ющихъ тѧ̀ бѣ́гаютъ. Ра́дꙋйсѧ, ꙗ҆́кѡ всѣ́хъ молє́нїѧ дерзнове́ннѡ вы́шнемꙋ прино́сиши: ра́дꙋйсѧ, ꙗ҆́кѡ всѣ́хъ въ нꙋжда́хъ и҆ печа́лехъ защища́еши.

<red>Р</red>а́дꙋйсѧ, ѻ҆́ч҃е ѻ҆нꙋ́фрїе, пресвѣ́тлый свѣти́льниче всеѧ̀ вселе́нныѧ.
