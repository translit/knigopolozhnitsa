---
title: "І҆́косъ в҃і"
navigation:
  key: akathists-onufrijvel-24
  title: "І҆́косъ в҃і"
  parent: akathists-onufrijvel
  order: 24
type: "akathist"
---

## І҆́косъ в҃і:

<red>П</red>ое́мъ до́блествєнныѧ по́двиги твоѧ̑, ѹ҆бл҃жа́емъ достохва́льнꙋю кончи́нꙋ, почита́емъ и҆ сщ҃е́ннꙋю па́мѧть твою̀, прпⷣбне, къ не́йже и҆ ꙗ҆́кѡ є҆ди́номꙋ тебѣ̀ ѿ два́десѧти четыре́хъ ста́рецъ, ѡ҆крꙋжа́ющихъ прⷭ҇то́лъ вы́шнѧгѡ, председѧ́щемꙋ пѡхва́льнаѧ си́це вопїе́мъ:

<red>Р</red>а́дꙋйсѧ, стра́ннѡ на землѝ пожи́вый: ра́дꙋйсѧ, стра́ннꙋю и҆ кончи́нꙋ наслѣ́дивый. Ра́дꙋйсѧ, ꙗ҆́кѡ свѣ́тлыми по́двиги твои́ми къ свѣ́тꙋ невече́рнемꙋ вше́лъ є҆сѝ: ра́дꙋйсѧ, ꙗ҆́кѡ премі́рное наслѣ́дїе бога́тнѡ стѧжа́лъ є҆сѝ. Ра́дꙋйсѧ, ꙗ҆́ко съ безпло́тными трїсвѧтꙋ́ю пѣ́снь бг҃ꙋ немочнѡ вопие́ши: ра́дꙋйсѧ, неизрече́нныхъ бла́гъ наслѣ́дниче. Ра́дꙋйсѧ, прпⷣбныхъ и҆ првⷣныхъ собесѣ́дниче: ра́дꙋйсѧ, ꙗ҆́кѡ ны́нѣ разреши́мсѧ зерца́ломъ трⷪ҇цꙋ ст҃ꙋ́ю зри́ши непосре́дственнѡ. Ра́дꙋйсѧ, ꙗ҆́кѡ въ па́мѧти твое́й цр҃ковь хрⷭ҇то́вꙋ весели́ши неизрече́ннѡ: ра́дꙋйсѧ, ꙗ҆́кѡ тобо́ю пѡ́стницы и҆ пꙋстынножи́тєли въ по́двигъ ѹ҆крѣплѧ́ютсѧ. Ра́дꙋйсѧ, ꙗ҆́кѡ вѣ́рнїи хода́тайствомъ твои̑мъ всѣ́хъ бла́гъ свы́ше сподоблѧ́ютсѧ.

<red>Р</red>а́дꙋйсѧ, ѻ҆́ч҃е ѻ҆нꙋ́фрїе, пресвѣ́тлый свѣти́льниче всеѧ̀ вселе́нныѧ.
