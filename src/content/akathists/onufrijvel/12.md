---
title: "І҆́косъ ѕ҃"
navigation:
  key: akathists-onufrijvel-12
  title: "І҆́косъ ѕ҃"
  parent: akathists-onufrijvel
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ ѿ є҆гѵ́пта, столпо́мъ бжⷭ҇твеннагѡ свѣ́та наставлѧ́емъ, прпⷣбне ѻ҆нꙋ́фрїе, не терпѧ́ще же тѧ̀ бѣсо́встїи полцы̀ въ пꙋсты́ни, бѣжа́ша: ѿ и҆́хже навѣ́тѡвъ и҆ на́съ и҆зба́ви мл҃твами твои́ми, вопїю́щихъ тѝ си́це:

<red>Р</red>а́дꙋйсѧ, пре́лести бѣсо́вскїѧ потреби́телю: ра́дꙋйсѧ, бѣсѡ́въ стра́шный прогони́телю. Ра́дꙋйсѧ, главꙋ̀ ѕмі́евꙋ ѹ҆ѧзви́вый мл҃твами твои́ми: ра́дꙋйсѧ, даро́ванїй ст҃а́гѡ дх҃а преиспо́лненный. Ра́дꙋйсѧ, дꙋ́хи лꙋка́вствїѧ смиренномꙋ́дрїемъ покори́вый: ра́дꙋйсѧ, ꙗ҆́кѡ кре́стъ тво́й на ра́мѣ поне́слъ є҆сѝ. Ра́дꙋйсѧ, ꙗ҆́кѡ тѣ́мъ а҆мали́ка мы́сленнагѡ си́лꙋ низложи́лъ є҆сѝ: ра́дꙋйсѧ, ꙗ҆́кѡ бре́мѧ ле́гкое хрⷭ҇то́во воспрїѧ́лъ є҆сѝ на ра́мо. Ра́дꙋйсѧ, ꙗ҆́кѡ ѿ ю҆́ности возлю́билъ є҆сѝ и҆́го хрⷭ҇то́во: ра́дꙋйсѧ, ꙗ҆́кѡ спасе́нъ ѿ вра́жїихъ сѣте́й, бл҃года́рственнѡ бг҃ꙋ вопїе́ши. Ра́дꙋйсѧ, ꙗ҆́кѡ и҆ вѣ̑рнымъ на врагѝ мо́щнѡ посо́бствꙋеши: ра́дꙋйсѧ, ꙗ҆́кѡ те́плѣ къ тебѣ̀ притека́ющихъ треволне́нїѧ страсте́й и҆змѣнѧ́еши.

<red>Р</red>а́дꙋйсѧ, ѻ҆́ч҃е ѻ҆нꙋ́фрїе, пресвѣ́тлый свѣти́льниче всеѧ̀ вселе́нныѧ.
