---
title: "І҆́косъ є҃"
navigation:
  key: akathists-onufrijvel-10
  title: "І҆́косъ є҃"
  parent: akathists-onufrijvel
  order: 10
type: "akathist"
---

## І҆́косъ є҃:

<red>В</red>и́дѧ твоѐ стра́нное житїѐ, собо́ръ цр҃ко́вный, ѻ҆нꙋ́фрїе прпⷣбне, съ бл҃гоговѣ́нїемъ твою̀ бл҃же́ннꙋю па́мѧть вели́тъ почита́ти. сегѡ̀ ра́ди и҆ а҆́зъ, сп҃се́нїе хотѧ̀ полꙋчи́ти, съ весе́лїемъ почита́ю и҆ си́це тебѣ̀ вопїю̀:

<red>Р</red>а́дꙋйсѧ, пресвѣ́тлаѧ красото̀ цр҃кве хрⷭ҇то́вы: ра́дꙋйсѧ, неꙋсы́пный предста́телю и҆́щꙋщымъ хода́тайства твоегѡ̀. Ра́дꙋйсѧ, ꙗ҆́кѡ къ гдⷭ҇ꙋ вы́нꙋ вопїе́ши за ны̀: ра́дꙋйсѧ, ꙗ҆́кѡ тобо́ю просвѣти́шасѧ внꙋ́треннѧѧ пꙋсты́ни. Ра́дꙋйсѧ, ꙗ҆́кѡ просїѧ́ша дѡ́браѧ дѣла̀ твоѧ̑, а҆́ки со́лнце на землѝ и҆ на нб҃сѝ: ра́дꙋйсѧ, ꙗ҆́кѡ впери́лъ є҆сѝ ѹ҆́мъ тво́й къ бг҃ꙋ. Ра́дꙋйсѧ, ꙗ҆́кѡ ѡ҆богати́лсѧ є҆сѝ нището́ю дх҃а: ра́дꙋйсѧ, ѻ҆рлѐ гнѣ́зда нбⷭ҇нагѡ. Ра́дꙋйсѧ, пре́лєсти бѣсѡ́вскїѧ, ꙗ҆́кѡ тро́сть, попалѧ́ющїй: ра́дꙋйсѧ, послꙋ́шателю є҆ѵⷢ҇лїа хрⷭ҇то́ва. Ра́дꙋйсѧ, мꙋдрова́нїе пло́ти крѣ́постїю бжⷭ҇твеннагѡ дх҃а смири́вый: ра́дꙋйсѧ, земны́й а҆́гг҃ле, нбⷭ҇ный человѣ́че.

<red>Р</red>а́дꙋйсѧ, ѻ҆́ч҃е ѻ҆нꙋ́фрїе, пресвѣ́тлый свѣти́льниче всеѧ̀ вселе́нныѧ.
