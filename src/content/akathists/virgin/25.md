---
title: "І҆́косъ в҃і"
navigation:
  key: akathists-virgin-25
  title: "І҆́косъ в҃і"
  parent: akathists-virgin
  order: 25
type: "akathist"
---

## І҆́косъ в҃і:

<red>П</red>ою́ще твоѐ ржⷭ҇тво̀, хва́лимъ тѧ̀ всѝ, ꙗ҆́кѡ ѡ҆дꙋшевле́нный хра́мъ бцⷣе: во твое́й бо всели́всѧ ѹ҆тро́бѣ, содержа́й всѧ̑ рꙋко́ю гдⷭ҇ь, ѡ҆свѧтѝ, просла́ви, и҆ наꙋчѝ вопи́ти тебѣ̀ всѣ́хъ:

<red>Р</red>а́дꙋйсѧ, селе́нїе бг҃а и҆ сло́ва: ра́дꙋйсѧ, ст҃а̑ѧ ст҃ы́хъ бо́льшаѧ. Ра́дꙋйсѧ, ковче́же позлаще́нный дх҃омъ: ра́дꙋйсѧ, сокро́вище живота̀ неистощи́мое. Ра́дꙋйсѧ, чⷭ҇тны́й вѣ́нче царе́й бл҃гочести́выхъ: ра́дꙋйсѧ, чⷭ҇тна́ѧ похвало̀ і҆ере́євъ бл҃гоговѣ́йныхъ. Ра́дꙋйсѧ, цр҃кве непоколеби́мый сто́лпе: ра́дꙋйсѧ, црⷭ҇твїѧ нерꙋши́маѧ стѣно̀. Ра́дꙋйсѧ, є҆́юже воздви́жꙋтсѧ побѣ̑ды: ра́дꙋйсѧ, є҆́юже низпа́даютъ вразѝ. Ра́дꙋйсѧ, тѣ́ла моегѡ̀ врачева́нїе: ра́дꙋйсѧ, дꙋшѝ моеѧ̀ сп҃се́нїе.

<red>Р</red>а́дꙋйсѧ, невѣ́сто неневѣ́стнаѧ.
