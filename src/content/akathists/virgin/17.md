---
title: "І҆́косъ и҃"
navigation:
  key: akathists-virgin-17
  title: "І҆́косъ и҃"
  parent: akathists-virgin
  order: 17
type: "akathist"
---

## І҆́косъ и҃:

<red>В</red>е́сь бѣ̀ въ ни́жнихъ, и҆ вы́шнихъ ника́коже ѿстꙋпѝ, неѡпи́санное сло́во: снизхожде́нїе бо бж҃е́ственное, не прехожде́нїе же мѣ́стное бы́сть, и҆ ржⷭ҇тво̀ ѿ дв҃ы бг҃опрїѧ́тныѧ, слы́шащїѧ сїѧ̑:

<red>Р</red>а́дꙋйсѧ, бг҃а невмѣсти́магѡ вмѣсти́лище: ра́дꙋйсѧ, чⷭ҇тна́гѡ та́инства двє́ри. Ра́дꙋйсѧ, невѣ́рныхъ сꙋмни́тельное слы́шанїе: ра́дꙋйсѧ, вѣ́рныхъ и҆звѣ́стнаѧ похвало̀. Ра́дꙋйсѧ, колесни́це прест҃а́ѧ сꙋ́щагѡ на херꙋві́мѣхъ: ра́дꙋйсѧ, селе́нїе пресла́вное сꙋ́щагѡ на серафі́мѣхъ. Ра́дꙋйсѧ, проти̑внаѧ въ то́жде собра́вшаѧ: ра́дꙋйсѧ, двⷭ҇тво и҆ ржⷭ҇тво̀ сочета́вшаѧ. Ра́дꙋйсѧ, є҆́юже разрѣши́сѧ престꙋпле́нїе: ра́дꙋйсѧ, є҆́юже ѿве́рзесѧ ра́й. Ра́дꙋйсѧ, ключꙋ̀ црⷭ҇твїѧ хрⷭ҇то́ва: ра́дꙋйсѧ, наде́ждо бл҃гъ вѣ́чныхъ.

<red>Р</red>а́дꙋйсѧ, невѣ́сто неневѣ́стнаѧ.
