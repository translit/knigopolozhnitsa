---
title: "І҆́косъ д҃"
navigation:
  key: akathists-virgin-9
  title: "І҆́косъ д҃"
  parent: akathists-virgin
  order: 9
type: "akathist"
---

## І҆́косъ д҃:

<red>С</red>лы́шаша па́стырїе а҆́гг҃лѡвъ, пою́щихъ плотско́е хрⷭ҇то́во прише́ствїе, и҆ те́кше ꙗ҆́кѡ къ па́стырю, ви́дѧтъ сего̀, ꙗ҆́кѡ а҆́гнца непоро́чна, во чре́вѣ мр҃і́инѣ ѹ҆па́сшасѧ, ю҆́же пою́ще рѣ́ша:

<red>Р</red>а́дꙋйсѧ, а҆́гнца и҆ па́стырѧ мт҃и: ра́дꙋйсѧ, дво́ре слове́сныхъ ѻ҆ве́цъ. Ра́дꙋйсѧ, неви́димыхъ врагѡ́въ мꙋче́нїе: ра́дꙋйсѧ, ра́йскихъ двере́й ѿверзе́нїе. Ра́дꙋйсѧ, ꙗ҆́кѡ нбⷭ҇наѧ сра́дꙋютсѧ земны̑мъ: ра́дꙋйсѧ, ꙗ҆́кѡ зємна́ѧ сликовствꙋ́ютъ нбⷭ҇нымъ. Ра́дꙋйсѧ, а҆пⷭ҇лѡвъ немѡ́лчнаѧ ѹ҆ста̀: ра́дꙋйсѧ, страстоте́рпцєвъ непобѣди́маѧ де́рзосте. Ра́дꙋйсѧ, тве́рдое вѣ́ры ѹ҆твержде́нїе: ра́дꙋйсѧ, свѣ́тлое бл҃года́ти позна́нїе. Ра́дꙋйсѧ, є҆́юже ѡ҆бнажи́сѧ а҆́дъ: ра́дꙋйсѧ, є҆́юже ѡ҆блеко́хомсѧ сла́вою.

<red>Р</red>а́дꙋйсѧ, невѣ́сто неневѣ́стнаѧ.
