---
title: "І҆́косъ ѕ҃"
navigation:
  key: akathists-amvrosiyopt-12
  title: "І҆́косъ ѕ҃"
  parent: akathists-amvrosiyopt
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ꙗ҆́кѡ свѣща̀ многосвѣ́тлаѧ въ землѝ рѡссі́йстѣй, просвѣща́ѧ всѧ́каго человѣ́ка, приходѧ́щаго къ тебѣ̀, свѣ́томъ и҆́стины: лю́дїе же, ѡ҆бремене́ннїи грѣхмѝ и҆ скорбьмѝ мно́гими, ѡ҆брѣто́ша въ тебѣ̀ бг҃оразꙋ́мнаго наста́вника бл҃гоче́стїѧ и҆ до́браго ѻ҆тца̀ всѣ̑мъ немощствꙋ́ющымъ, стра́ждꙋщымъ и҆ ѹ҆ничиже́ннымъ, воспѣва́юще такова̑ѧ:

<red>Р</red>а́дꙋйсѧ, свѣти́льниче правосла́вныѧ страны̀ рѡссі́йскїѧ: ра́дꙋйсѧ, зерца́ло бж҃е́ственныѧ любвѐ. Ра́дꙋйсѧ, сто́лпе вѣ́ры апⷭ҇льскїѧ: ра́дꙋйсѧ, ка́меню наде́жды жи́зни вѣ́чныѧ. Ра́дꙋйсѧ, наста́вниче во всѧ́кихъ ѡ҆бстоѧ́нїихъ бг҃овдохнове́нный: ра́дꙋйсѧ, проповѣ́дниче покаѧ́нїѧ рачи́тельный. Ра́дꙋйсѧ, врачꙋ̀ недꙋ́гѡвъ тѣле́сныхъ: ра́дꙋйсѧ, цѣли́телю болѣ́зней дꙋше́вныхъ.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
