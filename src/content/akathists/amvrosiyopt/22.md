---
title: "І҆́косъ а҃і"
navigation:
  key: akathists-amvrosiyopt-22
  title: "І҆́косъ а҃і"
  parent: akathists-amvrosiyopt
  order: 22
type: "akathist"
---

## І҆́косъ а҃і:

<red>С</red>вѣти́льника добродѣ́телей ви́дѣша въ тебѣ̀ всѝ концы̀ страны̀ на́шеѧ, ѻ҆́тче на́шъ а҆мвро́сїе, ꙗ҆́кѡ въ терпѣ́нїи и҆ смире́нїи земно́е стра́нствїе сконча́лъ є҆сѝ, и҆ и҆спо́лнилъ є҆сѝ всѧ̑, ꙗ҆̀же заповѣ́да на́мъ хрⷭ҇то́съ во ст҃ѣ́мъ ѹ҆че́нїи, и҆ пресели́лсѧ є҆сѝ ѿ землѝ на нб҃о, вни́дѧ въ ра́дость гдⷭ҇а своегѡ̀, ꙗ҆́кѡ вѣ́рный ра́бъ хрⷭ҇то́въ, тѣ́мже ра́дꙋющесѧ воспѣва́емъ тѝ такѡва́ѧ:

<red>Р</red>а́дꙋйсѧ, слꙋго̀ ѹ҆се́рдный, сотвори́вый во́лю господи́на своегѡ̀: ра́дꙋйсѧ, во́ине хрⷭ҇то́въ, сꙋетꙋ̀ жите́йскꙋю ѡ҆ста́вивый. Ра́дꙋйсѧ, бг҃ꙋ є҆ди́номꙋ послꙋжи́вый: ра́дꙋйсѧ, всѧ̑ за́пѡвѣди бж҃їѧ и҆спо́лнивый. Ра́дꙋйсѧ, ѻ҆би́тели нбⷭ҇ныѧ ѹ҆досто́ивыйсѧ: ра́дꙋйсѧ, го́рнїѧ сла́вы прїѻбщи́выйсѧ. Ра́дꙋйсѧ, наслѣ́дниче жи́зни вѣ́чныѧ: ра́дꙋйсѧ, ѹ҆го́дниче бж҃їй прехва́льный.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
