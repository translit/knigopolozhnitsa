---
title: "І҆́косъ г҃"
navigation:
  key: akathists-amvrosiyopt-6
  title: "І҆́косъ г҃"
  parent: akathists-amvrosiyopt
  order: 6
type: "akathist"
---

## І҆́косъ г҃:

<red>И҆</red>мѣ́ѧ крѣ́пкꙋю вѣ́рꙋ во бл҃го́е промышле́нїе бж҃їе ѡ҆ сп҃се́нїи чл҃вѣ́ка, прите́клъ є҆си къ чⷭ҇тно́мꙋ ѻ҆́бразꙋ прест҃ы́ѧ бцⷣы тамбо́вскїѧ, є҆́же бы́сть тебѣ̀ бл҃гослове́нїе роди́тельское, и҆ смире́ннѡ моли́лъ є҆сѝ влⷣчцꙋ, да ѹ҆пра́витъ пꙋ́ть тво́й. мы́ же, ви́дѧще твоѐ неѿстꙋ́пное ѹ҆пова́нїе на ми́лость цр҃и́цы нбⷭ҇ныѧ, пое́мъ тѝ:

<red>Р</red>а́дꙋйсѧ, бж҃їѧ мт҃ре вѣ́рное и҆ возлю́бленное ча́до: ра́дꙋйсѧ, є҆ѧ̀ сщ҃е́ннагѡ покро́ва си́лы та́йное постиже́нїе. Ра́дꙋйсѧ, бл҃гослове́нїѧ роди́тельскагѡ чрез̾ є҆ѧ̀ ѻ҆́бразъ добронра́вный храни́телю: ра́дꙋйсѧ, застꙋ́пницы ѹ҆се́рдныѧ бл҃гоговѣ́йный почита́телю. Ра́дꙋйсѧ, многоча́стнѣ въ нощѝ моли̑твы къ не́й сле́знѡ возноси́вый: ра́дꙋйсѧ, нбⷭ҇ныѧ по́мощи ѿ неѧ̀ непосты́днѡ воспрїе́мый. Ра́дꙋйсѧ, та́кѡ ѹ҆тѣше́нїе въ се́рдцѣ свое́мъ ѡ҆брѣты́й сла́достное: ра́дꙋйсѧ, ꙗ҆́кѡ ѹ҆миле́нїе прїѧ́лъ є҆сѝ бл҃гоѡти́шное.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
