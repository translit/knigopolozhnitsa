---
title: "І҆́косъ є҃"
navigation:
  key: akathists-amvrosiyopt-10
  title: "І҆́косъ є҃"
  parent: akathists-amvrosiyopt
  order: 10
type: "akathist"
---

## І҆́косъ є҃:

<red>В</red>и́дѧще твоѐ и҆́ноческое преспѣ́ѧнїе, ѡ҆блеко́ша тѧ̀ ѻ҆тцы̀ пꙋ́стыни въ ри̑зы схи́мы вели́кїѧ, и҆ сподо́би тѧ̀ подвигонача́льникъ хрⷭ҇то́съ бл҃года́ти а҆́гг҃льскагѡ чи́на прїѻбщи́тисѧ, сегѡ̀ ра́ди вопїе́мъ тѝ:

<red>Р</red>а́дꙋйсѧ, всѣ́мъ се́рдцемъ бг҃а возлюби́вый: ра́дꙋйсѧ, все́ю дꙋше́ю є҆мꙋ̀ послꙋжи́вый. Ра́дꙋйсѧ, вѣ́рꙋ чрез̾ мнѡ́гїѧ трꙋды̀ непрело́жнѡ ѹ҆тверди́вый: ра́дꙋйсѧ, наде́ждою на по́мощь свы́ше себѐ воѻрꙋжи́вый. Ра́дꙋйсѧ, любвѐ є҆ѵⷢ҇льскїѧ сокро́вище: ра́дꙋйсѧ, дарѡ́въ дх҃а ст҃а́гѡ вмѣсти́лище. Ра́дꙋйсѧ, по́двигѡвъ мона́шескихъ во́ине до́блественный: ра́дꙋйсѧ, равноа́гг҃льнагѡ житїѧ̀ подража́телю преди́вный.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
