---
title: "І҆́косъ в҃"
navigation:
  key: akathists-amvrosiyopt-4
  title: "І҆́косъ в҃"
  parent: akathists-amvrosiyopt
  order: 4
type: "akathist"
---

## І҆́косъ в҃:

<red>Р</red>а́зꙋмъ бж҃е́ственныхъ писа́нїй стѧжа́въ, въ стра́сѣ бж҃їемъ помышлѧ́лъ є҆сѝ, ка́кѡ гдⷭ҇ь ѹ҆стро́итъ грѧдꙋ́щїй пꙋ́ть твоегѡ̀ сп҃се́нїѧ и҆ ка́кѡ встꙋпи́ти на стезю̀ многотрꙋ́днагѡ и҆ ско́рбнагѡ мона́шескагѡ жи́тельства. мы́ же, дивѧ́щесѧ твоемꙋ̀ бл҃го́мꙋ намѣ́ренїю, воспѣва́емъ тѝ:

<red>Р</red>а́дꙋйсѧ, на бг҃а промысли́телѧ всю̀ наде́ждꙋ возложи́вый: ра́дꙋйсѧ, то́кмѡ є҆гѡ̀ бл҃гоизволе́нїѧ взыска́вый. Ра́дꙋйсѧ, всѧ́кое и҆спыта́нїе во спасе́нїе дꙋшѝ понестѝ гото́вый: ра́дꙋйсѧ, со́вѣсти своеѧ̀ велѣ́нїю послѣ́довавый. Ра́дꙋйсѧ, ѹ҆веселє́нїѧ мїрска̑ѧ возненави́дѣвый: ра́дꙋйсѧ, бога̑тства зємна́ѧ невозлюби́вый. Ра́дꙋйсѧ, бг҃ꙋ є҆ди́номꙋ порабо́тати всего̀ себѐ подви́гнꙋвый: ра́дꙋйсѧ, томꙋ̀ то́чїю ѹ҆годи́ти восхотѣ́вый.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
