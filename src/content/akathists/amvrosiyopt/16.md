---
title: "І҆́косъ и҃"
navigation:
  key: akathists-amvrosiyopt-16
  title: "І҆́косъ и҃"
  parent: akathists-amvrosiyopt
  order: 16
type: "akathist"
---

## І҆́косъ и҃:

<red>В</red>е́сь ѻ҆гне́мъ бж҃е́ственныѧ любвѐ и҆спо́лненный, крⷭ҇тъ многотрꙋ́дный болѣ́зней тѣле́сныхъ проне́слъ є҆сѝ чрез̾ всѐ твоѐ и҆́ноческое житїѐ, въ терпѣ́нїи стѧжа́въ дꙋ́шꙋ твою̀, по сло́вꙋ є҆ѵⷢ҇лїа хрⷭ҇то́ва, и҆ всѣ́хъ на́съ наꙋчи́лъ є҆сѝ безро́потномꙋ крⷭ҇тоноше́нїю, зовꙋ́щихъ тѝ:

<red>Р</red>а́дꙋйсѧ, вождю̀ и҆́щꙋщихъ спасе́нїѧ: ра́дꙋйсѧ, ѻ҆́бразе и҆́стиннагѡ послꙋша́нїѧ. Ра́дꙋйсѧ, са́мъ тѧ̑жкїѧ недꙋ́ги до конца̀ претерпѣ́вый: ра́дꙋйсѧ, приходѧ́щыѧ къ тебѣ̀ въ болѣ́знехъ и҆ печа́лехъ терпѣ́нїю наꙋчи́вый. Ра́дꙋйсѧ, па́ствы твоеѧ̀ и҆зрѧ́дный дꙋшепопечи́телю: ра́дꙋйсѧ, а҆́лчꙋщихъ жи́зни вѣ́чныѧ пита́телю. Ра́дꙋйсѧ, ѡ҆би́димыхъ покрови́телю: ра́дꙋйсѧ, непоко́рныхъ во́ли бж҃їей вразꙋми́телю.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
