---
title: "І҆́косъ в҃і"
navigation:
  key: akathists-amvrosiyopt-24
  title: "І҆́косъ в҃і"
  parent: akathists-amvrosiyopt
  order: 24
type: "akathist"
---

## І҆́косъ в҃і:

<red>П</red>ою́ще твоѐ всерѡссі́йское прославле́нїе и҆ ѡ҆брѣ́тенїе честны́хъ моще́й твои́хъ, возно́симъ тѝ, ꙗ҆́кѡ бл҃гоꙋха́нїе кади́льное, смирє́нныѧ на́шѧ моли̑твы: не забꙋ́ди ча́дъ твои́хъ, почита́ющихъ и҆́мѧ твоѐ ст҃о́е и҆ взыва́ющихъ къ тебѣ̀ въ бл҃годаре́нїи:

<red>Р</red>а́дꙋйсѧ, а҆мвро́сїе, бж҃е́ственнагѡ безсме́ртїѧ тезоимени́тый: ра́дꙋйсѧ, цр҃кве правосла́вныѧ чⷭ҇тна́ѧ похвало̀. Ра́дꙋйсѧ, ли́ка ст҃ы́хъ ѹ҆го́дникѡвъ прича́стниче: ра́дꙋйсѧ, со́нма прпⷣбныхъ ѻ҆ц҃є́въ сотаи́нниче. Ра́дꙋйсѧ, пред̾ прⷭ҇толомъ бг҃а всевы́шнѧгѡ на́шъ тве́рдый предста́телю: ра́дꙋйсѧ, пред̾ сꙋдо́мъ бж҃їимъ на́шъ те́плый хода́таю. Ра́дꙋйсѧ, на́съ, стра́нствꙋющихъ въ ю҆до́ли плаче́внѣй, пꙋтеводи́телю: ра́дꙋйсѧ, ѡ҆ все́й землѝ рѡссі́йстѣй неꙋсы́пный моли́твенниче.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
