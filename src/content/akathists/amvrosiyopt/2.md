---
title: "І҆́косъ а҃"
navigation:
  key: akathists-amvrosiyopt-2
  title: "І҆́косъ а҃"
  parent: akathists-amvrosiyopt
  order: 2
type: "akathist"
---

## І҆́косъ а҃:

<red>А҆</red>гг҃льскомꙋ житїю̀ подража́ѧ, ѿве́рглъ є҆сѝ всѧ̑ кра̑снаѧ и҆ скоропреходѧ̑щаѧ тлѣ́ннагѡ мі́ра сегѡ̀ и҆ стѡпы̀ своѧ̑ напра́вилъ є҆сѝ къ дх҃о́вномꙋ ѹ҆чи́телю и҆ прозорли́вцꙋ затво́рникꙋ ста́рцꙋ і҆ларїѡ́нꙋ, да наста́витъ тѧ̀ на пꙋ́ть и҆́стиннагѡ жи́тельства и҆ бл҃гослови́тъ на по́двиги сп҃се́нїѧ. Ѻ҆́нъ же, прови́дѣвъ грѧдꙋ́щее твоѐ бг҃оꙋго́дное житїѐ, посла́ тѧ въ ѻ҆би́тель ѻ҆́птинꙋ, и҆ та́мѡ ты̀ ѡ҆брѣ́лъ є҆сѝ себѣ̀ до́брое приста́нище. Сїѐ ѹ҆ви́дѣвше таково́е бж҃їе и҆зволе́нїе ѡ҆ тебѣ̀, глаго́лемъ сицева̑ѧ:

<red>Р</red>а́дꙋйсѧ, бг҃омъ и҆збра́ннаѧ ѻ҆́трасле бл҃гоче́стїѧ роди́телей: ра́дꙋйсѧ, и҆змла́да лѣ́тъ твои́хъ гдⷭ҇а возлюби́вый. Ра́дꙋйсѧ, къ кни́жнѣй мꙋ́дрости ѹ҆се́рдїе ѿ ю҆́ности и҆мѣ́вый: ра́дꙋйсѧ, ст҃ы́хъ ѻ҆ц҃е́въ дх҃оно́сное ѹ҆че́нїе позна́вый. Ра́дꙋйсѧ, скороги́бнꙋщихъ бла̑гъ мі́ра сегѡ̀ ѿверже́нїе: ра́дꙋйсѧ, нетлѣ́нныхъ сокро́вищъ неѡсла́бное жела́нїе. Ра́дꙋйсѧ, бж҃їѧ произволе́нїѧ ѡ҆ сп҃се́нїи дꙋшѝ твоеѧ̀ и҆ска́вый: ра́дꙋйсѧ, благослове́нїе на пꙋ́ть мона́шескїй полꙋчи́вый.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
