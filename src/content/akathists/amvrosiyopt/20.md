---
title: "І҆́косъ і҃"
navigation:
  key: akathists-amvrosiyopt-20
  title: "І҆́косъ і҃"
  parent: akathists-amvrosiyopt
  order: 20
type: "akathist"
---

## І҆́косъ і҃:

<red>С</red>тѣна̀ и҆ прибѣ́жище бы́лъ є҆сѝ ча́дѡмъ твои̑мъ, моли́твами неꙋсы́пными ѿ де́мѡнскихъ наважде́нїй ѡ҆хранѧ́ѧ: на неви́димꙋю бра́нь съ дꙋ́хи ѕло́бы вдохновлѧ́лъ є҆сѝ и҆̀хъ, го́рдость и҆ славолю́бїе смире́нїемъ ѹ҆празднѧ́ѧ. тѣ́мже ра́дꙋющесѧ зове́мъ тѝ:

<red>Р</red>а́дꙋйсѧ, стрѣ̑лы вра̑жїѧ ѹ҆гаси́вый: ра́дꙋйсѧ, де́мѡнскїѧ полкѝ побѣди́вый. Ра́дꙋйсѧ, плѣ́нныхъ ѿ дꙋхѡ́въ ѕло́бы свободи́вый: ра́дꙋйсѧ, и҆з̾ темни́цы страсте́й мно́гїѧ дꙋ́шы и҆зведы́й. Ра́дꙋйсѧ, любо́вїю и҆ мл҃твами заблꙋ́дшыѧ къ бг҃ꙋ ѡ҆брати́вый: ра́дꙋйсѧ, сиро́тъ и҆ вдови́цъ до́брый попечи́телю. Ра́дꙋйсѧ, води́тельства и҆́нокѡвъ и҆ и҆́нокинь бг҃оно́сный зижди́телю: ра́дꙋйсѧ, смиренномꙋ́дрїѧ и҆ кро́тости доброгла́сный проповѣ́дниче.

<red>Р</red>а́дꙋйсѧ, прпⷣбне а҆мвро́сїе, бг҃омꙋ́дрый ѹ҆чи́телю вѣ́ры и҆ бл҃гоче́стїѧ.
