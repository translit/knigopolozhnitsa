---
title: "Конда́къ в҃і"
navigation:
  key: akathists-elisavetakn-23
  title: "Конда́къ в҃і"
  parent: akathists-elisavetakn
  order: 23
type: "akathist"
---

## Конда́къ в҃і:

<red>Б</red>л҃года́ть и҆сточа́ютъ чтⷭ҇ны̑ѧ мо́щи ва́шѧ, ст҃ы̑ѧ прпⷣбномч҃нцы є҆лїсаве́то и҆ варва́ро, и҆̀хже ѿ порꙋга́нїѧ и҆ безче́стїѧ спа́сше, бл҃гочести́вїи лю́дїе и҆з̾ рѡссі́и во ст҃ы́й гра́дъ і҆ерⷭ҇ли́мъ принесо́ша и҆ въ ве́си геѳсимані́йстѣй погребо́ша, и҆дѣ́же мно́зїи къ ни̑мъ приходѧ́ще, ѹ҆бл҃жа́ютъ ва́съ, воспѣва́юще бг҃ꙋ, ди́вномꙋ во ст҃ы́хъ свои́хъ: <red>А҆</red>ллилꙋ́їа.
