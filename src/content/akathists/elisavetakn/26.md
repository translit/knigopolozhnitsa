---
title: "Мл҃тва"
navigation:
  key: akathists-elisavetakn-26
  title: "Мл҃тва"
  parent: akathists-elisavetakn
  order: 26
type: "akathist"
---

## Мл҃тва:

<versal>Ѽ</versal> вели́каѧ кнѧги́не, ст҃а́ѧ прпⷣбномч҃нце є҆лїсаве́то, рѡссі́йскаѧ похвало̀, гра́да москвы̀ пресла́вное ѹ҆краше́нїе и҆ ст҃ы́ѧ землѝ сщ҃е́нное достоѧ́нїе! Ты̀ во дни̑ житїѧ̀ твоегѡ̀ вѣ́рꙋ, наде́ждꙋ, любо́вь нелѡ́жны стѧжа́вши, млⷭ҇рдїемъ къ стра́ждꙋщымъ свѣ́тлѡ просїѧ́ла є҆сѝ. Терпѣ́нїемъ же скорбе́й и҆ и҆скꙋше́нїй ѻ҆́бразъ смире́нїѧ бли̑жнимъ ꙗ҆ви́вши, и҆згна́нїемъ и҆ страда́ньми житїѐ ѹ҆вѣнча́ла є҆сѝ и҆ во црⷭ҇твїи нбⷭ҇нѣмъ ны́нѣ пребыва́еши. Сегѡ̀ ра́ди мо́лимъ тѧ̀, стрⷭ҇тоте́рпице ст҃а́ѧ, мл҃твами твои́ми да́рꙋй на́мъ се́рдце смире́нное и҆ покаѧ́нное, млⷭ҇рдїе неѡскꙋдѣва́ющее, слꙋже́нїе бли̑жнимъ же́ртвенное, терпѣ́нїе непоколе́блемое, мꙋ́жество въ ско́рбехъ и҆ ѡ҆бстоѧ́нїихъ неѡслабѣва́ющее, въ стра́шный же ча́съ сме́ртный ѹ҆пова́нїе тве́рдое на гдⷭ҇а на́шего і҆и҃са хрⷭ҇та̀, є҆мꙋ́же подоба́етъ всѧ́каѧ сла́ва, че́сть и҆ поклоне́нїе со безнача́льнымъ є҆гѡ̀ ѻ҆ц҃е́мъ, и҆ прест҃ы́мъ, бл҃ги́мъ и҆ животворѧ́щимъ є҆гѡ̀ дх҃омъ ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.
