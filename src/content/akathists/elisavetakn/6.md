---
title: "І҆́косъ г҃"
navigation:
  key: akathists-elisavetakn-6
  title: "І҆́косъ г҃"
  parent: akathists-elisavetakn
  order: 6
type: "akathist"
---

## І҆́косъ г҃:

<red>И҆</red>мꙋ́щи се́рдце, до́брѣй землѝ подо́бное, вѣ́рꙋ правосла́внꙋю ѹ҆до́бь воспрїѧ́ла є҆сѝ, тѣ́мже ст҃а́гѡ мѷропома́занїѧ и҆ причаще́нїѧ ст҃ы́хъ хрⷭ҇то́выхъ та̑инъ въ пра́здникъ воскреше́нїѧ првⷣнагѡ ла́зарѧ сподо́биласѧ є҆сѝ. Мы́ же, сла́вѧще просвѣще́нїе твоѐ бл҃года́тїю ст҃а́гѡ дх҃а, велича́емъ тѧ̀:

<red>Р</red>а́дꙋйсѧ, ѿ заблꙋжде́нїй ѿре́кшаѧсѧ: ра́дꙋйсѧ, вѣ́рꙋ правосла́внꙋю прїе́мшаѧ. Ра́дꙋйсѧ, пома́занїемъ ст҃а́гѡ дх҃а запечатлѣ́ннаѧ: ра́дꙋйсѧ, съ цр҃ковїю и҆́стинною возсоедине́ннаѧ. Ра́дꙋйсѧ, ст҃ѣ́й првⷣнѣй є҆лїсаве́тѣ тезоимени́таѧ: ра́дꙋйсѧ, въ по́двизѣхъ є҆́й ѹ҆се́рднѡ подража́вшаѧ. Ра́дꙋйсѧ, сыновѡ́мъ за́пада пꙋ́ть къ и҆́стиннѣй вѣ́рѣ показꙋ́ющаѧ: ра́дꙋйсѧ, ѿ бл҃гочести́выхъ люде́й рѡссі́йскихъ любо́вїю почита́емаѧ. Ра́дꙋйсѧ, млⷭ҇тиваѧ ма́ти, млⷭ҇ть ѹ҆ влⷣки и҆ гдⷭ҇а ѡ҆брѣ́тшаѧ: ра́дꙋйсѧ, и҆ ѡ҆ на́шемъ поми́лованїи ѹ҆се́рднѡ молѧ́щаѧсѧ. Ра́дꙋйсѧ, свѣ́тъ бжⷭ҇твенный въ се́рдцѣ свое́мъ носи́вшаѧ: ра́дꙋйсѧ, тьмꙋ̀ жи́зни на́шеѧ свѣ́томъ хрⷭ҇то́выхъ за́повѣдей ѡ҆зарѧ́ющаѧ.

<red>Р</red>а́дꙋйсѧ, бл҃говѣ́рнаѧ кнѧги́не є҆лїсаве́то, прпⷣбномч҃нце достосла́внаѧ.
