---
title: "І҆́косъ є҃"
navigation:
  key: akathists-elisavetakn-10
  title: "І҆́косъ є҃"
  parent: akathists-elisavetakn
  order: 10
type: "akathist"
---

## І҆́косъ є҃:

<red>В</red>и́дѣвше тѧ̀ лю́дїе бг҃оспаса́емагѡ гра́да москвы̀ ди́внꙋю ѹ҆строи́тельницꙋ ѻ҆би́тели млⷭ҇рдїѧ, возра́довашасѧ, ꙗ҆́кѡ мнѡ́ги жєны̀, дѣ̑вы и҆ ста̑рицы рѡссі̑йскїѧ ѡ҆брѣто́ша здѣ̀ ти́хое и҆ дꙋшесп҃си́тельное приста́нище, подража́юще ст҃ы̑мъ жена́мъ мѷроно́сицамъ ма́рѳѣ и҆ марі́и въ слꙋже́нїи бг҃ꙋ и҆ бли̑жнимъ. Сегѡ̀ ра́ди, прославлѧ́юще тѧ̀, глаго́лемъ си́це:

<red>Р</red>а́дꙋйсѧ, средѝ сла́вы земны́ѧ сꙋетꙋ̀ мїрска́гѡ житїѧ̀ ѹ҆разꙋмѣ́вшаѧ: ра́дꙋйсѧ, и҆мѣ́нїе своѐ разда́вшаѧ и҆ нищетꙋ̀ хрⷭ҇то́вꙋ возлюби́вшаѧ. Ра́дꙋйсѧ, гра́дъ москвꙋ̀ ѻ҆би́телїю ди́вною ѹ҆краси́вшаѧ: ра́дꙋйсѧ, бл҃го́е и҆́го хрⷭ҇то́во на ра́мо воспрїи́мшаѧ. Ра́дꙋйсѧ, слꙋже́нїю ст҃ы́хъ же́нъ мѷроно́сицъ подража́вшаѧ: ра́дꙋйсѧ, мнѡ́гїѧ жєны̀ во ѻ҆би́тель млⷭ҇рдїѧ приве́дшаѧ. Ра́дꙋйсѧ, ко сп҃се́нїю се́стръ твои́хъ мꙋ́драѧ ѹ҆пра́вительнице: ра́дꙋйсѧ, ѻ҆би́тели твоеѧ̀ неꙋсы́пнаѧ храни́тельнице. Ра́дꙋйсѧ, въ по́двизѣхъ тѣле́сныхъ и҆ дꙋхо́вныхъ на́съ ѹ҆крѣплѧ́ющаѧ: ра́дꙋйсѧ, пꙋ́ть ѿ землѝ на нб҃о на́мъ показꙋ́ющаѧ. Ра́дꙋйсѧ, свѣти́ло млⷭ҇рдїѧ, над̾ гра́домъ москво́ю возше́дшее: ра́дꙋйсѧ, всѣ́хъ слꙋжа́щихъ бли̑жнимъ покрови́тельнице.

<red>Р</red>а́дꙋйсѧ, бл҃говѣ́рнаѧ кнѧги́не є҆лїсаве́то, прпⷣбномч҃нце достосла́внаѧ.
