---
title: "І҆́косъ і҃"
navigation:
  key: akathists-elisavetakn-20
  title: "І҆́косъ і҃"
  parent: akathists-elisavetakn
  order: 20
type: "akathist"
---

## І҆́косъ і҃:

<red>С</red>тѣна̀ неѡбори́маѧ и҆ застꙋпле́нїе странѣ̀ на́шей дарова́сѧ ст҃а́ѧ і҆кѡ́на бж҃їѧ мт҃ре держа́внаѧ, ю҆́же прїѧ́ла є҆сѝ во ѻ҆би́тели млⷭ҇рдїѧ, ст҃а́ѧ є҆лїсаве́то, ꙗ҆́кѡ зна́менїе побѣ́ды над̾ мїродержи́тєли тьмы̀ вѣ́ка сегѡ̀. Сегѡ̀ ра́ди и҆ мы̀, всѐ ѹ҆пова́нїе на держа́внꙋю влⷣчцꙋ возложи́вше, тебѐ ꙗ҆́кѡ и҆́стиннꙋю слꙋжи́тельницꙋ и҆ послꙋ́шницꙋ пречⷭ҇тыѧ мт҃ре гдⷭ҇а восхвалѧ́емъ:

<red>Р</red>а́дꙋйсѧ, и҆спо́лненнаѧ бл҃года́ти и҆ си́лы бж҃їѧ: ра́дꙋйсѧ, и҆збра́вшаѧ бл҃гꙋ́ю ча́сть, ꙗ҆́же не ѿи́метсѧ ѿ тебє̀. Ра́дꙋйсѧ, въ кро́тости и҆ смире́нїи бж҃їей мт҃ри подража́вшаѧ: ра́дꙋйсѧ, ꙗ҆́кѡ мꙋ́драѧ є҆ѵⷢ҇льскаѧ дѣ́ва є҆ле́й бл҃года́ти собра́вшаѧ. Ра́дꙋйсѧ, прест҃ы́ѧ бцⷣы бл҃гоговѣ́йнаѧ слꙋжи́тельнице: ра́дꙋйсѧ, ѹ҆ прⷭ҇то́ла сн҃а є҆ѧ̀ непреста́ннаѧ мл҃твеннице. Ра́дꙋйсѧ, ѻ҆́бразъ самоѿверже́нїѧ на́мъ ꙗ҆ви́вшаѧ: ра́дꙋйсѧ, дрꙋ́гъ дрꙋ́га тѧготы̑ носи́ти наꙋча́ющаѧ. Ра́дꙋйсѧ, скорбьмѝ и҆ слеза́ми въ црⷭ҇тво нбⷭ҇ное возше́дшаѧ: ра́дꙋйсѧ, любвѝ и҆ терпѣ́нїю въ страда́нїи сꙋ́щихъ всѣ́хъ наꙋча́ющаѧ. Ра́дꙋйсѧ, а҆́гг҃льски на землѝ пожи́вшаѧ: ра́дꙋйсѧ, на нб҃сѝ вѣне́цъ сла́вы ѹ҆лꙋчи́вшаѧ.

<red>Р</red>а́дꙋйсѧ, бл҃говѣ́рнаѧ кнѧги́не є҆лїсаве́то, прпⷣбномч҃нце достосла́внаѧ.
