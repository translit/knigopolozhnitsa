---
title: "І҆́косъ ѳ҃"
navigation:
  key: akathists-elisavetakn-18
  title: "І҆́косъ ѳ҃"
  parent: akathists-elisavetakn
  order: 18
type: "akathist"
---

## І҆́косъ ѳ҃:

<red>В</red>ѣті́й человѣ́ческихъ ѹ҆ста̀ не возмо́гꙋтъ досто́йнѡ восхвали́ти крѣ́пость любвѐ твоеѧ̀ во дни̑ бѣ́дъ и҆ напа́стей вели́кихъ, ѡ҆быше́дшихъ ѻ҆те́чество на́ше, є҆гда̀ не восхотѣ́ла є҆сѝ поки́нꙋти рѡссі́ю и҆ ѻ҆би́тель, тобо́ю созда́ннꙋю, се́стры тоѧ̀ за вѣ́рꙋ правосла́внꙋю да́же до сме́рти стоѧ́ти ѹ҆вѣщава́ющи. Мы́ же съ любо́вїю восхвалѧ́емъ тѧ̀:

<red>Р</red>а́дꙋйсѧ, зе́млю на́шꙋ возлюби́вшаѧ: ра́дꙋйсѧ, ѿ люде́й правосла́вныхъ съ любо́вїю прославлѧ́емаѧ. Ра́дꙋйсѧ, щито́мъ вѣ́ры ѡ҆гражда́тисѧ на́съ наꙋча́ющаѧ: ра́дꙋйсѧ, жела́нїе крⷭ҇тнымъ пꙋте́мъ слѣ́довати въ на́съ ѹ҆крѣплѧ́ющаѧ. Ра́дꙋйсѧ, ѿ ро́ва поги́бели мнѡ́гїѧ сп҃сшаѧ: ра́дꙋйсѧ, ѻ҆би́тели твое́й и҆ гра́дꙋ москвѣ̀ покро́ве и҆ защи́тнице. Ра́дꙋйсѧ, се́стры ѻ҆би́тели млⷭ҇рдїѧ въ вѣ́рѣ и҆ наде́жди ѹ҆тверди́вшаѧ: ра́дꙋйсѧ, на по́двигъ мч҃нчества за хрⷭ҇та̀ и҆̀хъ наста́вльшаѧ. Ра́дꙋйсѧ, прїѡбщи́тисѧ стрⷭ҇те́мъ хрⷭ҇тѡ́вымъ ѹ҆досто́ившаѧсѧ: ра́дꙋйсѧ, въ по́двизѣ и҆сповѣ́дничества вѣ̑рныѧ ѹ҆твержда́ющаѧ. Ра́дꙋйсѧ, любвѝ же́ртвеннѣй, вѣ́чнѣй на́съ наꙋча́ющаѧ: ра́дꙋйсѧ, въ ра́дость гдⷭ҇а твоегѡ̀ вше́дшаѧ.

<red>Р</red>а́дꙋйсѧ, бл҃говѣ́рнаѧ кнѧги́не є҆лїсаве́то, прпⷣбномч҃нце достосла́внаѧ.
