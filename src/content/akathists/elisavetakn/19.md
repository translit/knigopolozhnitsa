---
title: "Конда́къ і҃"
navigation:
  key: akathists-elisavetakn-19
  title: "Конда́къ і҃"
  parent: akathists-elisavetakn
  order: 19
type: "akathist"
---

## Конда́къ і҃:

<red>С</red>п҃си́тельнагѡ по́двига и҆́щꙋщи, ст҃а́ѧ є҆лїсаве́то, съ ра́достїю бл҃годари́ла є҆сѝ бг҃а, ꙗ҆́кѡ сподо́би тѧ̀ понестѝ крⷭ҇тъ є҆гѡ̀. Тѣ́мже просїѧ̀ побѣ́дою вѣ́ра твоѧ̀, є҆гда̀ къ голго́ѳѣ свое́й восходѧ́щи, непреста́ннѡ возглаша́ла є҆сѝ: сла́ва бг҃ꙋ за всѧ̑! ѹ҆молѝ, ѽ ма́ти на́ша, да да́рꙋетъ на́мъ гдⷭ҇ь стѧжа́ти мꙋ́дрость и҆ си́лꙋ за вѣ́рꙋ пра́вꙋю да́же до сме́рти стоѧ́ти и҆ воспѣва́ти є҆мꙋ̀ є҆ди́ными ѹ҆сты̀ и҆ є҆ди́нымъ се́рдцемъ: <red>А҆</red>ллилꙋ́їа.
