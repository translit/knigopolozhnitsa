---
title: "І҆́косъ в҃і"
navigation:
  key: akathists-viacheslavchesh-24
  title: "І҆́косъ в҃і"
  parent: akathists-viacheslavchesh
  order: 24
type: "akathist"
---

## І҆́косъ в҃і:

<red>Ц</red>р҃ко́вь бж҃їѧ земна́ѧ сла́вꙋ нбⷭ҇нꙋю ѹ҆твержда́ѧй, пою́ще страда́нїѧ твоѧ̀, подо́бнѡ хрⷭ҇топрода́вцꙋ і҆ꙋ́дѣ, бра́тъ тво́й болесла́въ на пи́ръ нечести́вагѡ ско́пища преда́телей ѹ҆вле́къ є҆сѝ тѧ̀, великодꙋ́шный ст҃ы́й мч҃ниче вѧчесла́ве, ѹ҆́тромъ во врата́хъ до́ма кн҃жескагѡ сме́рть ѿ меча̀ бра́та и҆ клевре́тѡвъ є҆гѡ̀ съ кро́тостїю прїѧ́лъ є҆сѝ и҆ на поро́гѣ цр҃ко́вномъ дꙋ́шꙋ гдⷭ҇ꙋ преда́лъ є҆сѝ. Мы́ же всѐ сїѧ̑ зрѧ̀, со слеза́ми вопїе́мъ тѝ:

<red>Р</red>а́дꙋйсѧ, ст҃ы́й кн҃же, по́сланный на́мъ во ѹ҆крѣпле́нїе. Ра́дꙋйсѧ, ѻ҆́бразе хрⷭ҇то́въ, при́званный въ покаѧ́нное ѡ҆чище́нїе. Ра́дꙋйсѧ, лю́бѧщимъ тѧ̀ хода́таю сп҃се́нїѧ. Ра́дꙋйсѧ, велича́ющимъ тѧ̀ и҆ подража́ющимъ щи́тъ и҆ ѡ҆гражде́нїе. Ра́дꙋйсѧ, не́мощнымъ во бл҃го́е ѹ҆тѣше́нїе. Ра́дꙋйсѧ, всѣ́мъ вѣ́рнымъ побѣдоно́сное бл҃гослове́нїе. Ра́дꙋйсѧ, всѣ́хъ при́сныхъ въ нбⷭ҇ныѧ ѻ҆би́тели съ собо́ю призва́вый. Ра́дꙋйсѧ, сле́зы по́зднегѡ раска́ѧнїѧ ма́тери твоеѧ̀ драгомі́ры позна́вый.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
