---
title: "І҆́косъ з҃"
navigation:
  key: akathists-viacheslavchesh-14
  title: "І҆́косъ з҃"
  parent: akathists-viacheslavchesh
  order: 14
type: "akathist"
---

## І҆́косъ з҃:

<red>В</red>и́дѧще тѧ̀ и҆збра́нника бж҃їѧ, ст҃ы́й ѻ҆́тче на́шъ вѧчесла́ве, безмо́лвнѡ стоѧ́ло пре́данное тебѣ̀ во́йско сꙋда̀ гдⷭ҇нѧ ѡ҆жида́ѧй, и҆ во́тъ внеза́пнѡ кн҃зь ꙗ҆зы́чникъ пред̾ лице́мъ твои́мъ свѣ́тлый крⷭ҇тъ ѹ҆зрѣ́лъ є҆сѝ: па́въ ни́цъ, твоѐ бл҃годꙋ́шное проще́нїе ѡ҆брѣта́ѧй. Мы́ же, всѝ трꙋды̀ твоѝ помина́юще непреста́ннѡ воспѣва́емъ тѝ сицева̑ѧ:

<red>Р</red>а́дꙋйсѧ, бл҃гоче́стїѧ хрⷭ҇тїа́нскагѡ попечи́телю. Ра́дꙋйсѧ, безкро́вной би́твы побѣди́телю. Ра́дꙋйсѧ, врачꙋ̀ на́шъ ско́рый и҆ бл҃года́тный. Ра́дꙋйсѧ, вѣ́рныхъ гдⷭ҇ꙋ і҆и҃сꙋ хрⷭ҇тꙋ̀ защи́тниче сла́вный. Ра́дꙋйсѧ, гра́дѡвъ че́шскихъ щи́тъ и҆ ѡ҆гражде́нїе. Ра́дꙋйсѧ, въ вѣ́рѣ правосла́вной ѹ҆твержде́нїе. Ра́дꙋйсѧ, въ нꙋжда́хъ ѹ҆пова́нїю на бг҃а наꙋча́еши. Ра́дꙋйсѧ, бога́тство ли́шь на нб҃ѣ собира́ти призыва́еши.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
