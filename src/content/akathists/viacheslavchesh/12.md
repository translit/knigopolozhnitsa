---
title: "І҆́косъ ѕ҃"
navigation:
  key: akathists-viacheslavchesh-12
  title: "І҆́косъ ѕ҃"
  parent: akathists-viacheslavchesh
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ свѣ́томъ и҆́стины въ странѣ̀ многострада́льной, ст҃ы́й кн҃же вѧчесла́ве, любо́вїю твое́ю ѻ҆́бразъ хрⷭ҇та̀ ꙗ҆влѧ́еши, гро́бомъ го́рдости, тщесла́вїѧ и҆ себѧлю́бїѧ себѐ пред̾ всѣ́ми ѹ҆твержда́юще. Сегѡ̀ ра́ди воспѣва́емъ тѝ такова̑ѧ:

<red>Р</red>а́дꙋйсѧ, кн҃жеское страны̀ твоеѧ̀ ѡ҆кормле́нїе. Ра́дꙋйсѧ, всѣ́мъ жа́ждꙋщимъ сп҃се́нїѧ и҆ до ны́нѣ бл҃го́е ѹ҆тѣше́нїе. Ра́дꙋйсѧ, ѹ҆краше́нїемъ хра́мѡвъ и҆ ѡ҆чище́нїемъ дꙋ́шъ вѣ́рныхъ ко сп҃се́нїю препровожда́еши. Ра́дꙋйсѧ, кн҃жествомъ твои́мъ и҆ вѣ́рою правосла́вныхъ хрⷭ҇тїа́нъ ѹ҆мꙋдрѧ́еши. Ра́дꙋйсѧ, ста́до хрⷭ҇то́во ст҃ы́ми моли́твами вразꙋмлѧ́еши. Ра́дꙋйсѧ, волкѡ́въ въ ѻ҆ве́чьихъ шкꙋ́рахъ доны́нѣ ѡ҆блича́еши. Ра́дꙋйсѧ, страны̀ че́шскїе ѹ҆краше́нїе. Ра́дꙋйсѧ, ст҃о́й людми́лы че́шскїѧ досто́йное послѣ́дованїе.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
