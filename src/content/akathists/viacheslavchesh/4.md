---
title: "І҆́косъ в҃"
navigation:
  key: akathists-viacheslavchesh-4
  title: "І҆́косъ в҃"
  parent: akathists-viacheslavchesh
  order: 4
type: "akathist"
---

## І҆́косъ в҃:

<red>П</red>од̾ сѣ́нїю бл҃же́нной людми́лы бг҃овѣ́дѣнїе твоѐ гдⷭ҇ь ѹ҆крѣплѧ́лъ є҆сѝ, ст҃че бж҃їй, и҆ въ ѹ҆твержде́нїе твоѐ на прароди́тельскомъ престо́лѣ кн҃же вратисла́въ на стꙋпє́ни ѻ҆лтарѧ̀ пред̾ лицѣ̀ ст҃и́тельское возве́лъ є҆си́ тѧ, глаго́лѧ: препода́й, влады́ко, бл҃гослове́нїе сы́нꙋ, наслѣ́дникꙋ моемꙋ̀. Мы́ же, ви́дѧще бж҃їе бл҃говоле́нїе къ тебѣ̀, съ ра́достїю вопїе́мъ тѝ си́це:

<red>Р</red>а́дꙋйсѧ, подо́бнѡ пра́веднымъ пра́ѻтцамъ а҆враа́мꙋ, і҆саа́кꙋ и҆ і҆а́кѡвꙋ бл҃гослове́нный. Ра́дꙋйсѧ, въ вѣ́нчанїи равноапⷭ҇льнымъ царе́мъ константі́нꙋ и҆ є҆ле́нѣ ѹ҆подо́бленный. Ра́дꙋйсѧ, ѿ ю҆́ности ревни́телю бл҃гоче́стїѧ бг҃оизбра́нный. Ра́дꙋйсѧ, ѹ҆твержде́нїѧ правосла́вной вѣ́ры и҆сто́чниче ѿра́дный. Ра́дꙋйсѧ, ꙗ҆зы́чества ди́вный просвѣти́телю. Ра́дꙋйсѧ, а҆скети́ческагѡ житїѧ̀ ревни́телю. Ра́дꙋйсѧ, ѡ҆ слове́сномъ ста́дѣ хрⷭ҇то́вомъ землѝ че́шскїѧ попече́нїе. Ра́дꙋйсѧ, ѡ҆ сп҃се́нїи наро́да твоегѡ̀ непреста́нное помышле́нїе.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
