---
title: "І҆́косъ є҃"
navigation:
  key: akathists-viacheslavchesh-10
  title: "І҆́косъ є҃"
  parent: akathists-viacheslavchesh
  order: 10
type: "akathist"
---

## І҆́косъ є҃:

<red>В</red>и́дѣвши вельмо́жи страны̀ че́шскїѧ вели́кагѡ тѧ̑ бл҃гоче́стїѧ защи́тника, ст҃ы́й ѻ҆́тче, бра́та твоегѡ̀ болесла́ва ло́жїю во и҆скꙋше́нїе ввелѝ, бл҃гоче̑стїе твоѐ и҆скажа́ли. Мы́ же всѝ, твоемꙋ̀ бг҃олю́бїю дивѧ́щесѧ, вопїе́мъ тѝ:

<red>Р</red>а́дꙋйсѧ, подви́жниче бг҃опросла́вленный и҆ ди́вный. Ра́дꙋйсѧ, враго́мъ ро́да чл҃вѣ́ческагѡ дїа́воломъ поноси́мый. Ра́дꙋйсѧ, къ чистотѣ̀ дꙋхо́внѣй, къ вѣ́рѣ въ и҆́стинꙋ призыва́вый. Ра́дꙋйсѧ, ѡ҆ любвѝ хрⷭ҇то́вой житїе́мъ твои́мъ вѣща́вый. Ра́дꙋйсѧ, четырѣ́хъ твои́хъ сесте́ръ въ же́ны за кн҃зей ѡ҆крестны́хъ стра́нъ съ ра́достїю ѿда́вый. Ра́дꙋйсѧ, бл҃года́тїю ст҃а́гѡ дх҃а странꙋ̀ твою̀ ѡ҆мыва́вый. Ра́дꙋйсѧ, бра́та болесла́ва по хрⷭ҇тїа́нски возлюби́вый. Ра́дꙋйсѧ, ни во что̀ нагово́ры є҆гѡ̀ на тѧ̀ вмѣни́вый.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
