---
title: "І҆́косъ и҃"
navigation:
  key: akathists-viacheslavchesh-16
  title: "І҆́косъ и҃"
  parent: akathists-viacheslavchesh
  order: 16
type: "akathist"
---

## І҆́косъ и҃:

<red>В</red>е́сь всѣ́мъ застꙋ́пниче ꙗ҆ви́лсѧ є҆сѝ, бл҃же́нне ѻ҆́тче вѧчесла́ве, ча́сть моще́й ст҃а́гѡ ві́та ѹ҆ ке́сарѧ, пове́ргшегосѧ пред̾ тобо́ю, и҆спроси́лъ є҆сѝ и҆ въ гра́дѣ пра́гѣ цр҃ковь въ че́сть ст҃а́гѡ ѡ҆ст҃и́лъ є҆сѝ, на похвалꙋ̀ всѣ́хъ подвиза́ѧ пѣ́ти бг҃ꙋ:

<red>Р</red>а́дꙋйсѧ, престо́лꙋ и҆ главѣ̀ дꙋхо́внѣй въ странѣ̀ че́шстѣй поревнова́вый. Ра́дꙋйсѧ, ка́ѳедрꙋ а҆рхїепі́скопскꙋю бж҃їимъ смотре́нїемъ ѡ҆снова́вый. Ра́дꙋйсѧ, по́двигами и҆ моли́твою наро́дꙋ че́шскомꙋ хода́таю сп҃се́нїѧ. Ра́дꙋйсѧ, приводѧ́й всѣ́хъ жа́ждꙋщихъ къ и҆сто́чникꙋ ѡ҆чище́нїѧ. Ра́дꙋйсѧ, согрѣва́ющꙋю бл҃года́ть слꙋгѣ̀ твоемꙋ̀ подиво́ю ѿкрыва́ѧй. Ра́дꙋйсѧ, слѣ́довати за хрⷭ҇то́мъ слѣ́дъ въ слѣ́дъ въ зи́мнѣмъ по́лѣ наꙋча́ѧй. Ра́дꙋйсѧ, ночны́мъ пече́нїемъ ст҃ы́хъ просфѡ́ръ бг҃а сла́вивый. Ра́дꙋйсѧ, дѣ́тей ꙗ҆зы́чникѡвъ и҆́стинномꙋ бг҃ꙋ слꙋжи́ти посвѧща́вый.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
