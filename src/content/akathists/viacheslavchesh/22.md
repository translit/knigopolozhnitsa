---
title: "І҆́косъ а҃і"
navigation:
  key: akathists-viacheslavchesh-22
  title: "І҆́косъ а҃і"
  parent: akathists-viacheslavchesh
  order: 22
type: "akathist"
---

## І҆́косъ а҃і:

<red>Б</red>г҃оизбра́нный во́ине хрⷭ҇то́въ, ст҃ы́й мч҃ниче кн҃же вѧчесла́ве, ꙗ҆́кѡ свѣтоза́рное свѣти́ло возсїѧ́лъ є҆сѝ, кро́тость и҆ смире́нїе и҆сточа́ѧй, смы́слъ житїѧ̀ и҆ сме́рти хрⷭ҇тїа́нстѣй ѹ҆твержда́ѧй, любо́вїю на стезю̀ сп҃се́нїѧ, стезю̀ несе́нїѧ крⷭ҇та̀ во сп҃се́нїе дꙋшѝ призыва́ѧй. Тѣ́мъ же пое́мъ тѝ:

<red>Р</red>а́дꙋйсѧ, поны́нѣ ст҃ы́е хра́мы бж҃їи ѹ҆строѧ́еши. Ра́дꙋйсѧ, съ любо́вїю сщ҃е́нство въ ни́хъ собира́еши. Ра́дꙋйсѧ, послѣ́днїй хра́мъ тво́й ст҃о́мꙋ пра́ѻтцꙋ а҆враа́мꙋ пост҃и́вый. Ра́дꙋйсѧ, бра́та твоегѡ̀ съ бл҃гоговѣ́нїемъ на ѡ҆сщ҃е́нїе пригласи́вый. Ра́дꙋйсѧ, созида́телю дꙋ́шъ хрⷭ҇тїа́нскихъ сла́вный. Ра́дꙋйсѧ, наро́да бж҃їѧ любо́вь стѧжа́вый. Ра́дꙋйсѧ, во́ине хрⷭ҇то́въ, ꙗ҆вле́нный въ подража́нїе. Ра́дꙋйсѧ, ѻ҆те́цъ чадолюби́вый, бг҃омъ просла́вленный на́мъ въ ѹ҆тѣше́нїе.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
