---
title: "І҆́косъ і҃"
navigation:
  key: akathists-viacheslavchesh-20
  title: "І҆́косъ і҃"
  parent: akathists-viacheslavchesh
  order: 20
type: "akathist"
---

## І҆́косъ і҃:

<red>Н</red>аста́вниче бы́лъ є҆сѝ всѣ̑мъ съ вѣ́рою къ тебѣ̀ прибѣга́ющимъ, ст҃че бж҃їй, странѣ̀ че́шскїѧ щи́тъ и҆ ѡ҆гражде́нїе и҆ ѡ҆ чистотѣ̀ правосла́вной вѣ́ры сла́вное попече́нїе. Мы́ же ѻ҆бѣтова́нное ст҃ы́ми дꙋхо́вное возста́нїе бг҃охрани́мыхъ стра́нъ славѧ́нскихъ въ моли́твахъ призыва́емъ и҆ въ покаѧ́нїи вопїе́мъ си́це:

<red>Р</red>а́дꙋйсѧ, крⷭ҇тъ страда́нїй на раме́на во ѹ҆твержде́нїе правосла́вїѧ прїѧ́вый. Ра́дꙋйсѧ, серде́чнꙋю мѧ́гкость стѧжа́вый. Ра́дꙋйсѧ, ѿмсти́телемъ себѣ̀ гдⷭ҇а и҆збра́вый. Ра́дꙋйсѧ, ѻ҆́бразе мытаре́ва смире́нїѧ. Ра́дꙋйсѧ, кро́ткїй ли́къ нбⷭ҇нагѡ прозрѣ́нїѧ. Ра́дꙋйсѧ, стра́нники и҆ ни́щїѧ пита́вый. Ра́дꙋйсѧ, бл҃гость хрⷭ҇то́вой любвѝ позна́вый.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
