---
title: "І҆́косъ а҃"
navigation:
  key: akathists-viacheslavchesh-2
  title: "І҆́косъ а҃"
  parent: akathists-viacheslavchesh
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ посла̀ тѧ̀, ст҃че бж҃їй, цр҃кви правосла́вной въ ѹ҆крѣпле́нїе, жа́ждꙋщимъ вѣ́дѣнїѧ и҆́стины во бл҃го́е вразꙋмле́нїе, бл҃гочести́вымъ житїе́мъ твои́мъ въ назида́тельное ѡ҆кормле́нїе. Мы́ же, дивѧ́щесѧ таково́мꙋ ѡ҆ тебѣ̀ промышле́нїю вседержи́телѧ, съ ра́достїю вопїе́мъ тѝ:

<red>Р</red>а́дꙋйсѧ, страны̀ че́шскїе ѹ҆краше́нїе. Ра́дꙋйсѧ, смире́нїемъ и҆ кро́тостїю показа́вый стезю̀ дꙋхо́внагѡ восхожде́нїѧ. Ра́дꙋйсѧ, кн҃же, бл҃же́ннѣй людми́лы люби́мое ѡ҆кормле́нїе. Ра́дꙋйсѧ, хрⷭ҇тїа́нскимъ и҆́стинамъ вѣ́рное наꙋче́нїе. Ра́дꙋйсѧ, дх҃а ст҃а́гѡ въ се́рдцѣ вмѣсти́вый. Ра́дꙋйсѧ, ѻ҆гне́мъ бжⷭ҇твенной любвѝ дꙋ́шꙋ свою̀ распали́вый. Ра́дꙋйсѧ, ра́зꙋма є҆ѵⷢ҇льскагѡ и҆спо́лненный. Ра́дꙋйсѧ, зе́млю че́шскꙋю житїе́мъ бл҃ги́мъ твои́мъ въ вѣ́рѣ ѹ҆тверди́вый.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
