---
title: "І҆́косъ д҃"
navigation:
  key: akathists-viacheslavchesh-8
  title: "І҆́косъ д҃"
  parent: akathists-viacheslavchesh
  order: 8
type: "akathist"
---

## І҆́косъ д҃:

<red>В</red>и́дѧщи ꙗ҆зы́чества ѡ҆крꙋже́нїе, ст҃че бж҃їїй, приле́жнѡ кни́ги цр҃ко́вные и҆зꙋча́лъ є҆сѝ, дꙋ́хомъ вѣ́дѣнїѧ и҆́стины и҆сполнѧ́лсѧ, мꙋ́дрости и҆ тве́рдости кн҃жеской набира́лсѧ. Сегѡ̀ ра́ди вопїе́мъ тѝ:

<red>Р</red>а́дꙋйсѧ, чи́стый и҆сто́чниче вдохнове́нїѧ. Ра́дꙋйсѧ, гони́мыхъ за пра́вдꙋ неизмѣ́нное ѡ҆кормле́нїе. Ра́дꙋйсѧ, ѹ҆бі́йцъ люби́мой наста́вницы бл҃же́ннной людми́лы ѡ҆бличе́нїе. Ра́дꙋйсѧ, роди́тельницы твоеѧ̀ драгомі́ры, коснѣ́ющей въ ꙗ҆зы́чествѣ, ѹ҆дале́нїе. Ра́дꙋйсѧ, въ ѹ҆твержде́нїи за́повѣди бж҃їей съ ма́терью примире́нїе. Ра́дꙋйсѧ, грѣха̀ кра́ткагѡ ѿчꙋжде́нїѧ сле́знагѡ ѡ҆мове́нїе. Ра́дꙋйсѧ, въ во́зрастъ дꙋхо́вной зрѣ́лости неизмѣ́нное восхожде́нїе. Ра́дꙋйсѧ, самобы́тное ѻ҆́бласти твоеѧ̀ ѹ҆строе́нїе.

<red>Р</red>а́дꙋйсѧ, ст҃ы́й мч҃ниче вѧчесла́ве, страны̀ че́шскїе кн҃же преди́вный.
