---
title: "І҆́косъ а҃"
navigation:
  key: akathists-nikonopt-2
  title: "І҆́косъ а҃"
  parent: akathists-nikonopt
  order: 2
type: "akathist"
---

## І҆́косъ а҃:

<red>Ѿ</red> младе́нства твоегѡ̀ та́йнꙋ воскресе́нїѧ пости́гнꙋвый, є҆гда̀ ѹ҆ме́ршꙋ тѝ, ѻ҆́тче мꙋ́дре, моли́твами ма́тере твоеѧ̀ па́ки къ жи́зни возврати́лсѧ є҆сѝ. Сегѡ̀ ра́ди таково́мꙋ чꙋ́дꙋ ѹ҆диви́вшесѧ, велегла́снѡ тебѣ̀ зове́мъ:

<red>Р</red>а́дꙋйсѧ, моли́твами ма́тере ѿ ѹ҆́стъ а҆́дскихъ восхи́щеный. Ра́дꙋйсѧ, ра́дость воскресе́нїѧ є҆щѐ въ младе́нствѣ позна́вый. Ра́дꙋйсѧ, твои́мъ бл҃гоче́стїемъ сме́рти жа́ло притꙋпи́вый. Ра́дꙋйсѧ, твои́ми чꙋдодѣ́йствы ѡ҆ животѣ̀ вѣ́чнѣмъ возвѣсти́вый. Ра́дꙋйсѧ, два́жды и҆збѣ́гнꙋвый сме́рти горча́йшїѧ. Ра́дꙋйсѧ, ꙗ҆́кѡ сла́дости ра́йскїѧ сꙋгꙋ́бо ны́нѣ причаща́ешисѧ. Ра́дꙋйсѧ, велегла́снаѧ трꙋба̀ воскресе́нїѧ. Ра́дꙋйсѧ, сладкозвꙋ́чный ѻ҆рга́не безсме́ртїѧ.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
