---
title: "І҆́косъ в҃і"
navigation:
  key: akathists-nikonopt-24
  title: "І҆́косъ в҃і"
  parent: akathists-nikonopt
  order: 24
type: "akathist"
---

## І҆́косъ в҃і:

<red>Ꙗ҆́</red>кѡ кѷмва́лъ доброгла́сный житїѐ твоѐ ꙗ҆ви́сѧ, добродѣ́тельми кра́снѡ брѧ́цающее, и҆ ꙗ҆́кѡ трꙋба̀ бг҃огла́снаѧ и҆сповѣ́данїе твоѐ, добропобѣ́дне ні́кѡне, позна́сѧ. Мы́ же, ꙗ҆́кѡ дѣ́лъ ѿню́дъ не и҆мꙋ́ще, ме́дь звѣнѧ́щаѧ то́кмо ꙗ҆влѧ́емсѧ, и҆ ꙗ҆́кѡ во́здꙋхъ бїю́ще ѡ҆брѣ́таемсѧ, ѻ҆ба́че на по́мощь твою̀ надѣ́ющесѧ, любо́вїю тебѣ̀ зове́мъ:

<red>Р</red>а́дꙋйсѧ, правосла́вїѧ тѷмпа́не звоногла́сный. Ра́дꙋйсѧ, цр҃кве немо́лчнаѧ и҆ сла́дкаѧ ѹ҆ста̀. Ра́дꙋйсѧ, ки́фаро ста́рческихъ поꙋче́нїй. Ра́дꙋйсѧ, кро́тости пѣ́сне ко и҆́ноческимъ ѹ҆шеса́мъ. Ра́дꙋйсѧ, ꙗ҆́кѡ сы́нъ гро́мовъ, бл҃говѣство́валъ є҆сѝ є҆ѵⷢ҇лїе. Ра́дꙋйсѧ, ꙗ҆́кѡ гла́съ, вопїю́щїй въ пꙋсты́нѣ, проповѣ́далъ є҆сѝ на́мъ покаѧ́нїе. Ра́дꙋйсѧ, ꙗ҆́кѡ тобо́ю побѣжда́емъ сꙋпроти́внаѧ по́лчища. Ра́дꙋйсѧ, ꙗ҆́кѡ тобо́ю слико́вствꙋемъ новомч҃еническомꙋ во́инствꙋ.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
