---
title: "І҆́косъ и҃"
navigation:
  key: akathists-nikonopt-16
  title: "І҆́косъ и҃"
  parent: akathists-nikonopt
  order: 16
type: "akathist"
---

## І҆́косъ и҃:

<red>Г</red>оне́нїе тебѣ̀ приключи́сѧ, ꙗ҆́кѡ дꙋ́хъ бꙋ́ренъ, ско́рбными бо ѡ҆бстоѧ́ньми ѿ ѻ҆би́тели и҆згна́нъ бы́въ, въ лодїѝ тѣле́снѣй ле́гцѣ преми́нꙋлъ є҆сѝ бꙋ́рю безбо́жїѧ и҆ бл҃же́нныѧ при́стани хрⷭ҇та̀ ра́ди гони́мыхъ дости́глъ є҆сѝ. Сегѡ̀ ра́ди ꙗ҆́кѡ ти́хїѧ во́лны пристꙋпа́ютъ къ тебѣ̀ хвалы̑ сїѧ̑:

<red>Р</red>а́дꙋйсѧ, лодїѝ цр҃ко́вныѧ и҆зрѧ́дный ѹ҆прави́телю. Ра́дꙋйсѧ, бг҃одохнове́нное вѣтри́ло ти́хихъ мл҃твъ. Ра́дꙋйсѧ, ѿ потопле́нїѧ грѣхо́внагѡ сп҃сы́й ѻ҆́вцы хрⷭ҇то́вы. Ра́дꙋйсѧ, ѿ раско́ла цр҃ко́внагѡ и҆зба́вивый па́ствꙋ твою̀. Ра́дꙋйсѧ, ꙗ҆́кѡ ѱалмопѣ́нїемъ ѡ҆безгла́силъ є҆сѝ трꙋ̑бы безбо́жїѧ. Ра́дꙋйсѧ, ꙗ҆́кѡ въ приста́нище безстра́стїѧ дости́глъ є҆сѝ. Ра́дꙋйсѧ, ꙗ҆́кѡ немо́креннѡ ше́ствїе твоѐ бы́сть въ мо́ри жите́йстѣмъ. Ра́дꙋйсѧ, ꙗ҆́кѡ сле́зы стра́ждꙋщихъ въ пла́чъ по бз҃ѣ претвори́лъ є҆сѝ.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
