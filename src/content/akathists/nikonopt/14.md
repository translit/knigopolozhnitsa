---
title: "І҆́косъ з҃"
navigation:
  key: akathists-nikonopt-14
  title: "І҆́косъ з҃"
  parent: akathists-nikonopt
  order: 14
type: "akathist"
---

## І҆́косъ з҃:

<red>В</red>ъ темни́цꙋ мра́чнꙋю вверго́ша тѧ̀ мꙋчи́телїе, ꙗ҆́кѡ надѣ́ѧшасѧ поколеба́ти крѣ́пость твоеѧ̀ дꙋшѝ, ты́ же ꙗ҆́кѡ а҆дама́нтъ пребы́лъ є҆сѝ непоколеби́мь, поѧ̀ бл҃года́рнѡ ѱалмы̀, тѣ́мже ѹ҆зи́лище темни́чное ꙗ҆́кѡ раѧ̀ простра́нство вмѣни́сѧ тебѣ̀. Сегѡ̀ ра́ди великодꙋ́шїю дꙋшѝ твое́й дивѧ́щесѧ, похва́льнаѧ тебѣ̀ зове́мъ:

<red>Р</red>а́дꙋйсѧ, ѹ҆́зы темни́чныѧ въ би́серы себѣ̀ вмѣни́вый. Ра́дꙋйсѧ, похвалꙋ̀ па́ѵловꙋ себѣ̀ ѹ҆сво́ивый. Ра́дꙋйсѧ, а҆пⷭ҇льскихъ преда́нїй вѣ́рный блюсти́телю. Ра́дꙋйсѧ, бл҃говѣ́стниче хрⷭ҇то́въ всерачи́тельный. Ра́дꙋйсѧ, по всѧ̑ дни̑ по глаго́лꙋ па́ѵла ѹ҆мира́вый. Ра́дꙋйсѧ, бг҃а жи́ва въ себѣ̀ стѧжа́вый. Ра́дꙋйсѧ, ꙗ҆́кѡ до́бръ во́инъ хрⷭ҇то́въ ѕлопострада́въ вѣ́рнѡ. Ра́дꙋйсѧ, ꙗ҆́кѡ по́двигомъ и҆сповѣ́дническимъ подвиза́всѧ зако́ннѡ.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
