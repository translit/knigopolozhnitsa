---
title: "І҆́косъ ѕ҃"
navigation:
  key: akathists-nikonopt-12
  title: "І҆́косъ ѕ҃"
  parent: akathists-nikonopt
  order: 12
type: "akathist"
---

## І҆́косъ ѕ҃:

<red>Ꙗ҆́</red>кѡ ке́дръ лїва́нскїй возра́слъ є҆сѝ во ѻ҆би́тели ѻ҆́птинстѣй, є҆го́же не поколеба̀ бꙋ́рѧ безбо́жїѧ, мл҃твою бо досѧза́лъ є҆сѝ нбⷭ҇ѐ, и҆ смиренномꙋ́дрїе, ꙗ҆́кѡ ко́рень, воглꙋби́лъ є҆сѝ въ дꙋшѝ. Сегѡ̀ ра́ди въ сѣ́ни поꙋче́нїй твои́хъ поко́ѧщесѧ, похва́льнаѧ тебѣ̀ зове́мъ:

<red>Р</red>а́дꙋйсѧ, неꙋвѧда́емаѧ ѿра́сле ѻ҆́птинскагѡ ста́рчества. Ра́дꙋйсѧ, цвѣтоно́снаѧ ваі́е предпасха́льныѧ стра́сти. Ра́дꙋйсѧ, пло́де сладча́йшїй ста́рческагѡ ѡ҆кормле́нїѧ. Ра́дꙋйсѧ, бл҃гоꙋха́нный крі́не но́вагѡ и҆сповѣ́данїѧ. Ра́дꙋйсѧ, ꙗ҆́кѡ терноно́сный шипо́къ бы́лъ є҆сѝ длѧ̀ безбо́жныхъ мꙋчи́телей. Ра́дꙋйсѧ, ꙗ҆́кѡ медото́чнаѧ розга̀ бы́лъ є҆сѝ а҆́лчꙋщимъ и҆́стины. Ра́дꙋйсѧ, ꙗ҆́кѡ тобо́ю ѹ҆ничижи́сѧ го́рдость безбо́жїѧ. Ра́дꙋйсѧ, ꙗ҆́кѡ тобо́ю возвы́сисѧ вѣ́ра правосла́внаѧ.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
