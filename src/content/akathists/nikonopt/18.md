---
title: "І҆́косъ ѳ҃"
navigation:
  key: akathists-nikonopt-18
  title: "І҆́косъ ѳ҃"
  parent: akathists-nikonopt
  order: 18
type: "akathist"
---

## І҆́косъ ѳ҃:

<red>С</red>траны̀ сѣ́верныѧ дости́глъ є҆сѝ, ѻ҆́тче бг҃оно́се, и҆ по́двигъ стра́нничества ѹ҆сꙋгꙋ́билъ є҆сѝ на а҆рха́гг҃льстѣй землѝ, житїѐ показа́въ равноа́гг҃льное, многострада́льне ѻ҆́тче. Сегѡ̀ ра́ди слы́шиши сїѧ̀ похвалы̀:

<red>Р</red>а́дꙋйсѧ, ꙗ҆́кѡ мнѡ́ги ско́рби претерпѣ́лъ є҆сѝ несмꙋще́ннымъ дꙋ́хомъ. Ра́дꙋйсѧ, ꙗ҆́кѡ поноше́нїе прїѧ́лъ є҆сѝ ра́ди гдⷭ҇а і҆и҃са. Ра́дꙋйсѧ, на землѝ скита́ѧсѧ, нб҃о ѡ҆брѣ́тый ѿве́рсто. Ра́дꙋйсѧ, зе́млю ѡ҆ст҃и́вый, въ гро́бъ заше́дъ безвѣ́стнѡ. Ра́дꙋйсѧ, ꙗ҆́кѡ равноа́гг҃льнꙋю воспрїѧ́лъ є҆сѝ сла́вꙋ. Ра́дꙋйсѧ, ꙗ҆́кѡ посрами́лъ є҆сѝ безбо́жїѧ держа́вꙋ. Ра́дꙋйсѧ, страннолѣ́пнѡ на землѝ житїѐ сконча́вый. Ра́дꙋйсѧ, на нбⷭ҇ѝ но́вое житїѐ нача́вый.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
