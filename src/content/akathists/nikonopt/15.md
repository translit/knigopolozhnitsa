---
title: "Конда́къ и҃"
navigation:
  key: akathists-nikonopt-15
  title: "Конда́къ и҃"
  parent: akathists-nikonopt
  order: 15
type: "akathist"
---

## Конда́къ и҃:

<red>И҆</red>з̾ темни́цы и҆зше́лъ є҆сѝ ꙗ҆́кѡ ѿ бра́чнагѡ черто́га, вѷссо́нъ пра́ведности носѧ́й, вѣнцѣ́мъ вѣ́рности ѿ хрⷭ҇та̀ ѹ҆вѧ́злсѧ є҆сѝ, ні́кѡне добропобѣ́дне, и҆ страда́ньми и҆сповѣ́данїѧ ѹ҆кра́силсѧ є҆сѝ, поѧ̀ бг҃ꙋ: <red>А҆</red>ллилꙋ́їа.
