---
title: "І҆́косъ д҃"
navigation:
  key: akathists-nikonopt-8
  title: "І҆́косъ д҃"
  parent: akathists-nikonopt
  order: 8
type: "akathist"
---

## І҆́косъ д҃:

<red>П</red>ослꙋша́нїемъ ѡ҆крыли́всѧ, прпⷣбне, пло́ть ѹ҆вѧ́дилъ є҆сѝ и҆ дꙋ́хомъ ꙗ҆́коже крі́нъ во ю҆до́ли пꙋсты́нной процвѣ́лъ є҆сѝ. Цѣломꙋ́дрїемъ и҆ чⷭ҇тото́ю ѹ҆кра́силсѧ є҆сѝ, бг҃обл҃же́нне. Сегѡ̀ ра́ди пѣ́сенный и҆сплете́сѧ тебѣ̀ вѣне́цъ:

<red>Р</red>а́дꙋйсѧ, добродѣ́тели цѣломꙋ́дрїѧ бл҃гоꙋха́нный крі́не. Ра́дꙋйсѧ, мона́шескихъ чи́нѡвъ бл҃гово́нный шипо́къ. Ра́дꙋйсѧ, многосвѣ́тлаѧ свѣ́ще проповѣ́данїѧ. Ра́дꙋйсѧ, многоплете́нный вѣ́нче бг҃омы́слїѧ. Ра́дꙋйсѧ, розго̀ а҆пⷭ҇льскагѡ преда́нїѧ. Ра́дꙋйсѧ, гро́зде влⷣчнїѧ любвѐ. Ра́дꙋйсѧ, ꙗ҆́кѡ тобо́ю дѣ́вственнїи ли́цы ѹ҆краша́ютсѧ. Ра́дꙋйсѧ, ꙗ҆́кѡ тобо́ю и҆́ночестїи чи́ни ѹ҆твержда́ютсѧ.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
