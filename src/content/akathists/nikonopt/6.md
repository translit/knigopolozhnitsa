---
title: "І҆́косъ г҃"
navigation:
  key: akathists-nikonopt-6
  title: "І҆́косъ г҃"
  parent: akathists-nikonopt
  order: 6
type: "akathist"
---

## І҆́косъ г҃:

<red>В</red>ъ сота́инники своѧ̀ и҆збра̀ тебѐ бг҃омꙋ́дрый ста́рецъ варсоно́фїй, дꙋшѝ твоеѧ̀ прови́дѣвый бг҃оразꙋ́мнꙋю добротꙋ̀, ꙗ҆́кѡ и҆́маши ꙗ҆ви́тисѧ прее́мникъ блгⷣти ста́рческїѧ. Сегѡ̀ ра́ди воспѣва́емъ тебѣ̀ похва́льнаѧ:

<red>Р</red>а́дꙋйсѧ, прее́мниче дарѡ́въ сыноположе́нїѧ. Ра́дꙋйсѧ, ко ѻ҆те́честѣй любвѝ сыно́внее ꙗ҆ви́вый любле́нїе. Ра́дꙋйсѧ, сота́инниче премꙋ́дрый бг҃омꙋ́драгѡ ста́рца. Ра́дꙋйсѧ, непоро́чный а҆́гнче варсоно́фїева ста́да. Ра́дꙋйсѧ, ѻ҆́вене, пасы́йсѧ на па́житѣхъ ѹ҆че́нїй. Ра́дꙋйсѧ, є҆ле́не, жа́ждаѧй воды̀ ѹ҆покое́нїѧ. Ра́дꙋйсѧ, послꙋ́шниче приле́жный ста́рческихъ воле́нїй. Ра́дꙋйсѧ, ревнова́вый а҆́гг҃лѡмъ пра́вымъ произволе́нїемъ.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
