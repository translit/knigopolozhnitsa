---
title: "І҆́косъ є҃"
navigation:
  key: akathists-nikonopt-10
  title: "І҆́косъ є҃"
  parent: akathists-nikonopt
  order: 10
type: "akathist"
---

## І҆́косъ є҃:

<red>П</red>еча́ли и҆спо́лнисѧ се́рдце твоѐ, ѻ҆́тче ні́кѡне, є҆гда̀ ста́рецъ тво́й за́вистїю дїа́вола ѿ ѻ҆би́тели и҆згна́нъ бы́сть. Ѻ҆ба́че ѡ҆сиротѣ́лъ є҆сѝ то́кмо лице́мъ, а҆ не се́рдцемъ, ꙗ҆́кѡ сою́зомъ любвѐ къ ста́рцꙋ привѧ́занъ бы́въ. Сегѡ̀ ра́ди сыно́внюю твою̀ любо́вь похвалѧ́юще, си́це тебѣ̀ вопїе́мъ:

<red>Р</red>а́дꙋйсѧ, послꙋша́нїѧ рачи́телю и҆звѣ́стнѣйшїй. Ра́дꙋйсѧ, своеѧ̀ во́ли ѿсѣка́телю приле́жнѣйшїй. Ра́дꙋйсѧ, непоколеби́мый и҆сполни́телю во́ли ста́рца бы́вый. Ра́дꙋйсѧ, пламене́ющꙋю любо́вь є҆мꙋ̀ ꙗ҆ви́вый. Ра́дꙋйсѧ, ѻ҆тчесыно́внїй сою́зъ любвѐ показа́вый бг҃оподража́тельне. Ра́дꙋйсѧ, любвеѻби́льный прее́мникъ ꙗ҆ви́выйсѧ ста́рческїѧ блгⷣти. Ра́дꙋйсѧ, ꙗ҆́кѡ не гоне́нїе, нижѐ сме́рть разлꙋчѝ тѧ̀ ѿ любвѐ твоегѡ̀ ста́рца. Ра́дꙋйсѧ, ꙗ҆́кѡ и҆ по сме́рти съ ни́мже въ ра́йскихъ се́лѣхъ водворѧ́ешисѧ.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
