---
title: "І҆́косъ а҃і"
navigation:
  key: akathists-nikonopt-22
  title: "І҆́косъ а҃і"
  parent: akathists-nikonopt
  order: 22
type: "akathist"
---

## І҆́косъ а҃і:

<red>С</red>е́рдце ꙗ҆́кѡ скрижа́ль бг҃опи́санꙋ стѧжа́лъ є҆сѝ, ѻ҆́тче ні́кѡне, ѹ҆́мъ ꙗ҆́коже нб҃о ꙗ҆́сное, рѣзцѣ́мъ послꙋша́нїѧ красотꙋ̀ мона́шества и҆зѻбрази́въ и҆ сла́вꙋ бж҃їю твои́мъ и҆сповѣ́данїемъ возвѣсти́въ. Сегѡ̀ ра́ди ѻ҆́птиной пꙋ́стыни ꙗ҆ви́лсѧ є҆сѝ похвала̀ и҆ ѹ҆твержде́нїе, въ не́йже ѹ҆слы́ши приноси́мыѧ тебѣ̀ пѣснопѣ́нїѧ:

<red>Р</red>а́дꙋйсѧ, и҆сповѣ́дникѡвъ рѡссі́йскихъ ѕвѣздо̀ свѣтоза́рнаѧ. Ра́дꙋйсѧ, мона́шествꙋющихъ кро́ткїй ѹ҆тѣ́шителю. Ра́дꙋйсѧ, сы́не ста́рческихъ бл҃гослове́нїй. Ра́дꙋйсѧ, наста́вниче бг҃омꙋ́дрыхъ рѣ́че́нїй. Ра́дꙋйсѧ, некрадо́мое сокро́вище ѻ҆́птинскихъ преда́нїй. Ра́дꙋйсѧ, скрижа́ле, пи́саннаѧ бг҃омꙋ́дрыми ѻ҆тца́ми. Ра́дꙋйсѧ, ꙗ҆́кѡ ѿра́дꙋ подае́ши во ѹ҆зи́лищѣхъ сꙋ́щимъ. Ра́дꙋйсѧ, ꙗ҆́кѡ сше́ственникъ быва́еши гони́мымъ ра́ди гдⷭ҇а і҆и҃са.

<red>Р</red>а́дꙋйсѧ, и҆сповѣ́дниче хрⷭ҇то́въ, ні́кѡне бг҃омꙋ́дре.
