---
title: "Конда́къ є҃"
navigation:
  key: akathists-makarijkal-9
  title: "Конда́къ є҃"
  parent: akathists-makarijkal
  order: 9
type: "akathist"
---

## Конда́къ є҃:

<red>Б</red>г҃о́мъ направлѧ́емъ, всебл҃же́нне ѻ҆́ч҃е, безмо́лвное въ пꙋсты́ни житїѐ ѡ҆брѣ́лъ є҆сѝ, и҆ ѱало́мски воспѣ́лъ є҆сѝ: сѐ поко́й мо́й въ вѣ́къ вѣ́ка, здѣ̀ вселю́сѧ: въ не́йже и҆ подвиза́лсѧ є҆сѝ добльственнѡ въ по́стѣ и҆ бдѣ́нїи, и҆ ѿ ѻ҆́чїю мнѡ́ги слезы̀ и҆злива́ѧ, непреста́ннѡ воспѣва́лъ є҆сѝ бг҃ꙋ: <red>А҆</red>ллилꙋ́їа.
