---
title: "І҆́косъ а҃"
navigation:
  key: akathists-makarijkal-2
  title: "І҆́косъ а҃"
  parent: akathists-makarijkal
  order: 2
type: "akathist"
---

## І҆́косъ а҃:

<red>А҆́</red>гг҃ла тѧ̀ земна́гѡ и҆ человѣ́ка нбⷭ҇нагѡ, прпⷣбне ѻ҆́ч҃е мака́рїе, кі́ими пѣ̑нїи и҆ пѣ́сньми восхва́лимъ, кі́ими вѣнцы̀ ѹ҆вѧзе́мъ трꙋдолюби́вꙋю главꙋ̀ твою̀, и҆ кі́ими словесы̀ возвели́чимъ многоболѣ́знєнныѧ по́двиги твоѧ̑; Тѣ́мже бл҃гоговѣ́йнѡ притека́юще къ ра́цѣ многоцѣле́бныхъ моще́й твои́хъ, ѹ҆се́рднѡ припа́дающе, со ѹ҆миле́нїемъ взыва́емъ тѝ:

<red>Р</red>а́дꙋйсѧ, ре́вностный хрⷭ҇то́въ подража́телю: ра́дꙋйсѧ, за́повѣдей є҆гѡ̀ и҆́стинный блюсти́телю. Ра́дꙋйсѧ, а҆́гг҃ловъ собесѣ́дниче: ра́дꙋйсѧ, прпⷣбныхъ похвала̀. Ра́дꙋйсѧ, вѣ́рныхъ слꙋго гдⷭ҇ень: ра́дꙋйсѧ, ѹ҆се́рдный чистоты̀ и҆ воздержа́нїѧ храни́телю. Ра́дꙋйсѧ, сто́лпе терпѣ́нїѧ: ра́дꙋйсѧ, ѡ҆́бразе неѕло́бїѧ и҆ кро́тости. Ра́дꙋйсѧ, смиренномꙋ́дрїѧ наста́вниче: ра́дꙋйсѧ, свѣти́льниче многосвѣ́тлый. Ра́дꙋйсѧ, непосты́дное хрⷭ҇тїа́нъ прибѣ́жище: ра́дꙋйсѧ, безме́здный врачꙋ̀ немощствꙋ́ющихъ.

<red>Р</red>а́дꙋйсѧ, мака́рїе, ско́рый помо́щниче и҆ пресла́вный чꙋдотво́рче.
