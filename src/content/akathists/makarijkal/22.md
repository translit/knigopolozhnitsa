---
title: "І҆́косъ а҃і"
navigation:
  key: akathists-makarijkal-22
  title: "І҆́косъ а҃і"
  parent: akathists-makarijkal
  order: 22
type: "akathist"
---

## І҆́косъ а҃і:

<red>С</red>вѣтопода́тельнаго свѣти́льника, просвѣща́ющаго дꙋ́шы на́шѧ, вѣ́рою ви́димъ тебѐ, пребл҃же́нне ѻ҆́ч҃е, пред̾ прⷭ҇то́ломъ бж҃їимъ стоѧ́ща, и҆ твои́мъ блиста́нїемъ ѡ҆зарѧ́еми, зове́мъ тѝ такова̑ѧ:

<red>Р</red>а́дꙋйсѧ, ѡ҆́блаче свѣтоза́рный, просвѣща́ѧй дꙋ́шы на́шѧ: ра́дꙋйсѧ, водо̀ сп҃си́тельнаѧ, всѣ́хъ напаѧ́ющаѧ. Ра́дꙋйсѧ, па́стырю преди́вный: ра́дꙋйсѧ, ѹ҆чи́телю премꙋ́дрый. Ра́дꙋйсѧ, чистоты̀ селе́нїе: ра́дꙋйсѧ, печа́льныхъ ѹ҆тѣше́нїе. Ра́дꙋйсѧ, си́рыхъ пита́телю: ра́дꙋйсѧ, ѻ҆би́димыхъ предста́телю. Ра́дꙋйсѧ, премꙋ́дрости бж҃їѧ прїѧ́телище: ра́дꙋйсѧ, неисчерпа́емый и҆сто́чниче бл҃года́ти и҆сцѣле́нїй. Ра́дꙋйсѧ, превозвѣ́стниче бж҃їихъ велѣ́нїй: ра́дꙋйсѧ, сокро́вище милосе́рдїѧ бж҃їѧ неистощи́мое.

<red>Р</red>а́дꙋйсѧ, мака́рїе, ско́рый помо́щниче и҆ пресла́вный чꙋдотво́рче.
