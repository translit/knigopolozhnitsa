---
title: "Конда́къ з҃"
navigation:
  key: akathists-makarijkal-13
  title: "Конда́къ з҃"
  parent: akathists-makarijkal
  order: 13
type: "akathist"
---

## Конда́къ з҃:

<red>Х</red>отѧ̀ разсла́бленный заха́рїа соверше́нное полꙋчи́ти себѣ̀ здра́вїе, молѝ принестѝ себѐ и҆ положи́ти пред̾ нога́ма твои́ма, прпⷣбне ѻ҆́ч҃е, да твои́ми мл҃твами полꙋчи́тъ и҆сцѣле́нїе. Ты́ же ꙗ҆́кѡ вра́чъ премꙋ́дрый, ѹ҆врачева́лъ недꙋ́ги є҆гѡ̀ тѣлє́сныѧ вкꙋ́пѣ же и҆ дꙋшє́вныѧ, воспѣ́лъ є҆сѝ гдⷭ҇ꙋ бл҃года́рственнꙋю пѣ́снь: <red>А҆</red>ллилꙋ́їа.
