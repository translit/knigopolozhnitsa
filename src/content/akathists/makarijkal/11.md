---
title: "Конда́къ ѕ҃"
navigation:
  key: akathists-makarijkal-11
  title: "Конда́къ ѕ҃"
  parent: akathists-makarijkal
  order: 11
type: "akathist"
---

## Конда́къ ѕ҃:

<red>П</red>роповѣ́дницы бы́ша твоегѡ̀ неѕло́бїѧ и҆ прозорли́вости та́тїе, є҆гда̀ похи́щєннаѧ и҆́ми живѡ́тнаѧ къ тебѣ̀ возврати́ша, и҆ вмѣ́стѡ наказа́нїѧ прїѧ́ша ѿ тебѣ̀ ѻ҆те́ческое наставле́нїе, ви́дѣвше же тако́е твоѐ неѕло́бїе, со мно́гимъ ѹ҆дивле́нїемъ ѿше́дше, воспѣ́ша пѣ́снь бг҃ꙋ: <red>А҆</red>ллилꙋ́їа.
