---
title: "Конда́къ и҃"
navigation:
  key: akathists-makarijkal-15
  title: "Конда́къ и҃"
  parent: akathists-makarijkal
  order: 15
type: "akathist"
---

## Конда́къ и҃:

<red>Д</red>и́вное и҆ неизрече́нное чꙋ́до блгⷣти нбⷭ҇ныѧ, ꙗ҆влѧ́етсѧ ны́нѣ во ѻ҆́чїю всѣ́хъ вѣ́рныхъ: долготерпѣли́вый бо и҆ многомлⷭ҇тивый гдⷭ҇ь не прогнѣ́валсѧ на ны̀ до конца̀ за беззакѡ́нїѧ на́ша, но, помѧнꙋ́въ щедрѡ́ты своѧ̑, дарова̀ на́мъ тебѐ, досточꙋ́дне ѻ҆́ч҃е, застꙋ́пника и҆зрѧ́дна, и҆ та́кѡ вознесѐ ро́гъ сп҃се́нїѧ на́шегѡ, да вы́нꙋ пое́мъ є҆мꙋ̀: <red>А҆</red>ллилꙋ́їа.
