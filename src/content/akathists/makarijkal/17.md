---
title: "Конда́къ ѳ҃"
navigation:
  key: akathists-makarijkal-17
  title: "Конда́къ ѳ҃"
  parent: akathists-makarijkal
  order: 17
type: "akathist"
---

## Конда́къ ѳ҃:

<red>В</red>сѧ́кїѧ скѡ́рби претерпѣ́лъ є҆сѝ, и҆ мнѡ́ги трꙋды̀ и҆ по́двиги добльственнѡ соверши́лъ є҆сѝ, ше́ствꙋѧ по пꙋтѝ сп҃се́нїѧ до масти́тыѧ ста́рости, ѡ҆блече́нъ во всеѡрꙋ́жїе бж҃їе, во пло́ти а҆́ки безпло́тенъ, ѹ҆мерщвлѧ́ѧ стра́сти и҆ сокрꙋша́ѧ навѣ́ты мїродержи́телѧ тьмы̀ вѣ́ка сегѡ̀, тѣ́мже къ нбⷭ҇нымъ сопричи́сленъ си́ламъ, кꙋ́пнѡ съ ни́ми воспѣва́еши бг҃ꙋ: <red>А҆</red>ллилꙋ́їа.
