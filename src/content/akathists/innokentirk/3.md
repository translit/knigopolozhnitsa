---
title: "Конда́къ в҃"
navigation:
  key: akathists-innokentirk-3
  title: "Конда́къ в҃"
  parent: akathists-innokentirk
  order: 3
type: "akathist"
---

## Конда́къ в҃:

<red>В</red>ѣ́дый гдⷭ҇ь вели́ка тѧ̀ бы́ти свѣти́льника во странѣ̀ ꙗ҆зы́кѡвъ, бл҃говолѝ сокры́ти ро́дъ и҆ ѻ҆те́чество твоѐ, да ꙗ҆ви́шисѧ въ землѝ хи́нстѣй, ꙗ҆́коже мелхїседе́къ въ ханаа́нстѣй, и҆ ѹ҆вѣ́риши, ꙗ҆́кѡ не ѿ человѣ́къ прише́лъ є҆сѝ къ на́мъ, но ѿ бг҃а, є҆мꙋ̀ же пое́мъ: <red>А҆</red>ллилꙋ́їѧ.
