---
title: "Конда́къ і҃"
navigation:
  key: akathists-innokentirk-19
  title: "Конда́къ і҃"
  parent: akathists-innokentirk
  order: 19
type: "akathist"
---

## Конда́къ і҃:

<red>С</red>п҃се́нїѧ ра́ди ѿ ѡ҆слѣпле́нїѧ ста́рцꙋ, ѻ҆чи́ма тѧ́жкѡ ви́дѧщꙋ, полꙋчи́ти же зрѣ́нїе хотѧ́щꙋ и҆ съ вѣ́рою ѡ҆ се́мъ ѹ҆ тебє̀ по́мощи просѧ́щꙋ, ско́рѡ прите́клъ є҆сѝ, ст҃че, въ храми́нꙋ тогѡ̀, и҆дѣ́же є҆гда̀ прикоснꙋ́лсѧ є҆сѝ болѣ́зненнѣй главѣ̀ є҆гѡ̀, а҆́бїе ѡ҆щꙋтѝ ѻ҆́нъ свѣ́тъ во ѻ҆́чїю своє́ю и҆ прозрѣ̀, хвалѧ̀ тѧ̀ и҆ вопїѧ̀ бг҃ꙋ: <red>А҆</red>ллилꙋ́їѧ.
