---
title: "І҆́косъ в҃"
navigation:
  key: akathists-innokentirk-4
  title: "І҆́косъ в҃"
  parent: akathists-innokentirk
  order: 4
type: "akathist"
---

## І҆́косъ в҃:

<red>Р</red>а́зꙋмъ просвѣще́нный хотѧ̀ и҆мѣ́ти, бг҃омⷣре ѻ҆́ч҃е, ѿ ю҆́ности и҆збра́лъ є҆сѝ въ мѣ́сто ѡ҆бразова́нїѧ своегѡ̀ ма́терь градѡ́въ правосла́вныѧ вѣ́ры на́шеѧ и҆ подви́жничества, да живѧ̀ средѝ земны́хъ а҆́гг҃лѡвъ и҆ взира́ѧ на сконча́нїе жи́тельства и҆҆̀хъ, подража́тель ꙗ҆ви́шисѧ вѣ́рѣ и҆҆̀хъ; тѣ́мже и҆ са́мъ содѣ́лалсѧ є҆сѝ нбⷭ҇нымъ человѣ́комъ. Сегѡ̀ ра́ди слы́шиши ѿ на́съ сїѧ̑:

<red>Р</red>а́дꙋйсѧ, вїногра́де многопло́дный, въ бл҃горастворе́ннѣмъ ю҆́зѣ возра́сшїй. Ра́дꙋйсѧ, цвѣ́те бл҃гово́нный, въ ма́лѣй рѡссі́и процвѣ́тшїй. Ра́дꙋйсѧ, сла́во и҆ ѹ҆добре́нїе гра́да кі́ева. Ра́дꙋйсѧ, красото̀ и҆ ѹ҆тѣше́нїе ѻ҆ц҃є́въ пече́рскїѧ ла́ѵры. Ра́дꙋйсѧ, ꙗ҆́кѡ и҆змла́да мⷣрости прилѣжа̀, бжⷭ҇твенное писа́нїе ꙗ҆́снѣ и҆звы́клъ є҆сѝ. Ра́дꙋйсѧ, ꙗ҆́кѡ ѿложи́въ всѧ̑ мїрскі̑ѧ сла̑сти, хрⷭ҇то́въ ꙗ҆ре́мъ носи́ти и҆зво́лилъ є҆сѝ. Ра́дꙋйсѧ, въ ю҆́ности посвѧти́вый въ же́ртвꙋ прїѧ́тнꙋ гдⷭ҇ꙋ себѐ самаго̀. Ра́дꙋйсѧ, сохрани́вый невре́днѡ цѣломⷣрїе дѣ́вства драга́гѡ. Ра́дꙋйсѧ, ꙗ҆́кѡ въ земнѣ́мъ ѹ҆чи́лищи нбⷭ҇ныѧ премⷣрости ѹ҆чи́вый. Ра́дꙋйсѧ, ꙗ҆́кѡ щито́мъ вѣ́ры всѧ̑ разжжє́нныѧ лꙋка́вагѡ стрѣ́лы ѹ҆гаси́вый. Ра́дꙋйсѧ, ꙗ҆́кѡ и҆здѣ́тска бг҃а возлюби́вый. Ра́дꙋйсѧ, ꙗ҆́кѡ за́повѣдїй є҆гѡ̀ нело́жный храни́тель бы́вый.

<red>Р</red>а́дꙋйсѧ, і҆нноке́нтїе, моли́твенниче ѡ҆ дꙋша́хъ на́шихъ.
