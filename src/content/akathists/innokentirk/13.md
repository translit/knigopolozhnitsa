---
title: "Конда́къ з҃"
navigation:
  key: akathists-innokentirk-13
  title: "Конда́къ з҃"
  parent: akathists-innokentirk
  order: 13
type: "akathist"
---

## Конда́къ з҃:

<red>Х</red>отѧ́ще нѣ́когда санови́тїи гра́да сегѡ̀ въ неподо́бное вре́мѧ ви́дѣти и҆ любопы́тною десни́цею ѡ҆сѧза́ти нетлѣ́нїемъ ѹ҆жѐ процвѣта́вшїѧ ст҃ы̑ѧ мѡ́щи твоѧ̑, ст҃и́телю хрⷭ҇то́въ, потща́шасѧ прикры́ти дерзнове́нїе своѐ бл҃гослове́нїемъ а҆рхїпа́стырѧ: но ты̀, чⷭ҇тоты̀ люби́телю и҆ вѣ́ры рачи́телю, не восхотѣ́лъ є҆сѝ ꙗ҆ви́ти себѐ и҆̀мъ, наꙋча́ѧ тѣ̀мъ не высокомꙋ́дрствовати, но въ смиренномⷣрїи пѣ́ти бг҃ꙋ: <red>А҆</red>ллилꙋ́їѧ.
