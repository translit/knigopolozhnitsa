---
title: "Конда́къ є҃"
navigation:
  key: akathists-innokentirk-9
  title: "Конда́къ є҃"
  parent: akathists-innokentirk
  order: 9
type: "akathist"
---

## Конда́къ є҃:

<red>Б</red>г҃ото́чный и҆сто́чникъ превели́кихъ чꙋде́съ ꙗ҆ви́лсѧ є҆сѝ въ землѝ на́шей, достосла́вне ѻ҆́ч҃е, прїѧ́лъ бо є҆сѝ, є҆щѐ на землѝ тѝ жи́вшꙋ, вла́сть недꙋ́ги и҆сцѣлѧ́ти, по сме́рти же наипа́че просла́ви тѧ̀ бг҃ъ мно́гими чꙋдотворе́ньми, да всѝ чꙋдодѣ́йствꙋющемꙋ тобо́ю бг҃ꙋ вопїе́мъ: <red>А҆</red>ллилꙋ́їѧ.
