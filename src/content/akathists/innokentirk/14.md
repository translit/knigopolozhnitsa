---
title: "І҆́косъ з҃"
navigation:
  key: akathists-innokentirk-14
  title: "І҆́косъ з҃"
  parent: akathists-innokentirk
  order: 14
type: "akathist"
---

## І҆́косъ з҃:

<red>Н</red>о́вое и҆ пресла́вное чꙋ́до показа̀ на́мъ тобо́ю на землѝ всѣ́хъ чꙋде́съ творе́цъ и҆ влⷣка, є҆гда̀ тебѣ̀ ра́ди премѣни́шасѧ є҆стества̀ ѹ҆ста́вы; среди́ бо лѣ́та и҆ зно́ѧ мра́зъ и҆ и҆́ней ꙗ҆ви́стасѧ при цѣльбоно́снѣмъ гро́бѣ твое́мъ, є҆́же зна́менїемъ бы́сть, ꙗ҆́кѡ а҆́ще и҆ ѹ҆́мерлъ є҆сѝ на землѝ пло́тїю, но дꙋше́ю въ вы́шнемъ селе́нїи всегда̀ жи́въ сы́й, те́плымъ свои́мъ хода́тайствомъ посо́бствꙋеши вопїю́щымъ тебѣ̀:

<red>Р</red>а́дꙋйсѧ, смиренномⷣрїѧ столпѐ неѡбори́мый. Ра́дꙋйсѧ, презрѣ́ннꙋю го́рдость низлага́ѧй. Ра́дꙋйсѧ, лю́бѧщїѧ чⷭ҇тотꙋ̀ дꙋ́шъ соблюда́ѧй. Ра́дꙋйсѧ, грѣ́шныхъ къ покаѧ́нїю воззыва́ѧй. Ра́дꙋйсѧ, дѣ́лателю чꙋде́съ многосла́вныхъ. Ра́дꙋйсѧ, хода́таю и҆ пода́телю дарова́нїй многоразли́чныхъ. Ра́дꙋйсѧ, заблꙋ́ждшихъ и҆ ѡ҆слѣпле́нныхъ наста́вниче. Ра́дꙋйсѧ, любопы́тныхъ и҆ маловѣ́рныхъ ѡ҆бличи́телю. Ра́дꙋйсѧ, ꙗ҆́кѡ сла́вꙋ земнꙋ́ю въ ѹ҆ме́ты вмѣни́лъ є҆сѝ. Ра́дꙋйсѧ, ꙗ҆́кѡ че́сть бг҃а вы́шнѧгѡ всѣ́мъ се́рдцемъ взыска́лъ є҆сѝ. Ра́дꙋйсѧ, и҆́мже ѡ҆ си́лѣ бж҃їей є҆стества̀ ѹ҆ста́вы премѣнѧ́ютсѧ. Ра́дꙋйсѧ, и҆́мже по́мыслы ѕло́бнїи прогонѧ́ютсѧ.

<red>Р</red>а́дꙋйсѧ, і҆нноке́нтїе, моли́твенниче ѡ҆ дꙋша́хъ на́шихъ.
