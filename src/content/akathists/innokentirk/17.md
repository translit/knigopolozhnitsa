---
title: "Конда́къ ѳ҃"
navigation:
  key: akathists-innokentirk-17
  title: "Конда́къ ѳ҃"
  parent: akathists-innokentirk
  order: 17
type: "akathist"
---

## Конда́къ ѳ҃:

<red>В</red>сѧ̑кїѧ скѡ́рби и҆ гѡ́рькаѧ и҆спыта̑нїѧ терпѣли́внѡ под̾ѧ́лъ є҆сѝ, ѻ҆́ч҃е, ꙗ҆́кѡ до́бръ во́инъ хрⷭ҇то́въ, ѻ҆́во терпѧ̀ навѣ́ты ѿ клеветникѡ́въ ѕлы́хъ, ѻ҆́во же препира́ѧсѧ съ по́лчищемъ невѣ́рныхъ и҆ сꙋевѣ́рныхъ и҆ ѻ҆́во и҆скꙋша́емь ѿ дре́внѧгѡ ѕмі́ѧ, ѹ҆ѧзвлѧ́вшагѡ тѧ̀ за жє́ртвы своѧ̑, и҆з̾ че́люстей є҆гѡ̀ тобо́ю и҆схища́ємыѧ, но всѧ̑ сїѧ̑ побѣжда́ѧ за возлюби́вшагѡ тѧ̀ хрⷭ҇та̀, немо́лчнѡ воспѣва́лъ є҆сѝ є҆мꙋ̀: <red>А҆</red>ллилꙋ́їѧ.
