---
title: "І҆́косъ д҃"
navigation:
  key: akathists-innokentirk-8
  title: "І҆́косъ д҃"
  parent: akathists-innokentirk
  order: 8
type: "akathist"
---

## І҆́косъ д҃:

<red>С</red>лы́шаще и҆ вѣ́дꙋще тѧ̀ премⷣра ѹ҆чи́телѧ и҆ и҆́стиннагѡ сказа́телѧ та̑инъ бж҃їихъ, прихожда́хꙋ къ тебѣ̀ не то́чїю ста́рцы, но и҆ ю҆́нїи, въ ни́хже ра́зꙋмъ напечатлѣва́лъ є҆сѝ дре́внїѧ и҆́стины є҆ѵⷢ҇льскїѧ, сегѡ̀ ра́ди ꙗ҆́кѡ па́стырѧ, просвѣти́телѧ и҆ ѻ҆ц҃а̀ на́шегѡ ѹ҆блажа́юще, зове́мъ тѝ:

<red>Р</red>а́дꙋйсѧ, ра́бе бл҃гі́й и҆ дѣ́лателю до́брый. Ра́дꙋйсѧ, и҆скорени́телю ѕлы́хъ и҆ прогони́телю нече́стїѧ бо́дрый. Ра́дꙋйсѧ, ꙗ҆́кѡ сꙋгꙋ́ба мздꙋ̀ нбⷭ҇нꙋю сꙋгꙋ́ба ра́ди пꙋтеше́ствїѧ къ хи́нѡмъ прїѧ́лъ є҆сѝ. Ра́дꙋйсѧ, ꙗ҆́кѡ сподо́билсѧ є҆сѝ воспрїѧ́ти чꙋде́съ да́ръ и҆ сла́вы вѣне́цъ пресвѣ́телъ. Ра́дꙋйсѧ, а҆пⷭ҇толꙋ па́ѵлꙋ въ по́двизѣхъ слꙋже́нїѧ своегѡ̀ подража́вый. Ра́дꙋйсѧ, терпѣ́нїю є҆гѡ̀ въ наꙋчѐнїи безкни́жныхъ ю҆́ношей послѣ́довавый. Ра́дꙋйсѧ, ꙗ҆́кѡ на па́жити вѣ́ры пра́выѧ и҆ при и҆сто́чнице воды̀ живы́ѧ лю́ди твоѧ̀ па́ствилъ є҆сѝ. Ра́дꙋйсѧ, ꙗ҆́кѡ на зла́цѣ кра́снѣ пребы́ти твоемꙋ̀ ста́дꙋ мⷣрѣ наста́вилъ є҆сѝ. Ра́дꙋйсѧ, свѣти́льниче всесвѣ́тлый и҆ вселюби́мый. Ра́дꙋйсѧ, па́че ѕвѣ́здъ ꙗ҆снѣ́йшїй и҆ вожделѣ́ннѣйшїй. Ра́дꙋйсѧ, вїногра́да живо́тнагѡ ст҃опрозѧ́бшїй гро́здъ, вїно̀ и҆ска́пающїй. Ра́дꙋйсѧ, ст҃опома́заннаѧ главо̀, чⷭ҇тны́й на́шъ ѹ҆чи́телю.

<red>Р</red>а́дꙋйсѧ, і҆нноке́нтїе, моли́твенниче ѡ҆ дꙋша́хъ на́шихъ.
