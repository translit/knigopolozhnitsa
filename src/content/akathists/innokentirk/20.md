---
title: "І҆́косъ і҃"
navigation:
  key: akathists-innokentirk-20
  title: "І҆́косъ і҃"
  parent: akathists-innokentirk
  order: 20
type: "akathist"
---

## І҆́косъ і҃:

<red>С</red>тѣ́нꙋ крѣ́пкꙋю и҆ ѡ҆гражде́нїе неѡбори́мое ѿ всѣ́хъ скорбе́й и҆ ѕѡ́лъ и҆мѣ́етъ тѧ̀, па́стырю бл҃гїй, страна̀ сїѧ̀: твои́мъ бо си́льнымъ застꙋпле́нїемъ и҆ предста́тельствомъ доны́нѣ гра́дъ се́й и҆ ѡ҆би́тель твоѧ̀ сохранѧ́ютсѧ въ ми́рѣ и҆ бл҃годе́нствїи. И҆ мы̀ ѹ҆́бо, сп҃са́емїи тобо́ю, бл҃года́рственнѡ вопїе́мъ тѝ:

<red>Р</red>а́дꙋйсѧ, ча́ша, є҆ле́й млⷭ҇ти къ на́мъ бж҃їѧ содержа́щаѧ. Ра́дꙋйсѧ, горо̀, бжⷭ҇твеннагѡ на на́съ гнѣ́ва тꙋ́чи ѿводѧ́щаѧ. Ра́дꙋйсѧ, ꙗ҆́кѡ пото́ки ми́ра къ на́мъ приво́диши. Ра́дꙋйсѧ, ꙗ҆́кѡ ѻ҆би́лїе бл҃гъ хода́тайствꙋеши. Ра́дꙋйсѧ, млⷭ҇ти превели́кїѧ и҆ скѡ́рбнымъ сострада́нїѧ сокро́вище. Ра́дꙋйсѧ, простра́нное бж҃їѧ ѡ҆ па́стве твое́й промышле́нїѧ прїѧ́телище. Ра́дꙋйсѧ, въ печа́лехъ сꙋ́щымъ ѹ҆веселе́нїе. Ра́дꙋйсѧ, ѹ҆дрꙋче́нныхъ попечє́нїи жите́йскими ѹ҆тѣше́нїе. Ра́дꙋйсѧ, въ дѣторожде́нїи ма́теремъ ско́рый помо́щниче. Ра́дꙋйсѧ, въ ча́съ кончи́ны мл҃твенный на́шъ предста́телю. Ра́дꙋйсѧ, ѡ҆ млⷭ҇ти и҆ ми́рѣ па́ствы твоеѧ̀ и҆звѣ́стный рачи́телю. Ра́дꙋйсѧ, ѻ҆́ч҃е чⷭ҇тны́й, ѿ всѧ́кагѡ ѕла̀ и҆ бѣ́дствїѧ ѹ҆се́рдный на́шъ храни́телю.

<red>Р</red>а́дꙋйсѧ, і҆нноке́нтїе, моли́твенниче ѡ҆ дꙋша́хъ на́шихъ.
