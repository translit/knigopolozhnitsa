---
title: "Конда́къ в҃і"
navigation:
  key: akathists-innokentirk-23
  title: "Конда́къ в҃і"
  parent: akathists-innokentirk
  order: 23
type: "akathist"
---

## Конда́къ в҃і:

<red>Б</red>л҃года́ть свы́ше съ нб҃сѐ пода́ждь, пребл҃же́нне ѻ҆́ч҃е, съ вѣ́рою и҆ бл҃гоговѣ́нїемъ воспомина́ющымъ чⷭ҇тно́е твоѐ ѹ҆спе́нїе и҆ пресвѣ́тлое пренесе́нїе ст҃ы́хъ моще́й твои́хъ пра́зднꙋющымъ; и҆́маши бо дарова́ннꙋю тѝ ѿ бг҃а си́лꙋ и҆ вла́сть подава́ти тре́бꙋющымъ всѧ̑, ꙗ҆̀же ко сп҃се́нїю прошє́нїѧ, и҆ ны́нѣ, предстоѧ̀ прⷭ҇то́лꙋ бжⷭ҇твенномꙋ, молѝ ѡ҆ тебѣ̀ воспѣва́ющихъ: <red>А҆</red>ллилꙋ́їѧ.
