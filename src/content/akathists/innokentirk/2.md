---
title: "І҆́косъ а҃"
navigation:
  key: akathists-innokentirk-2
  title: "І҆́косъ а҃"
  parent: akathists-innokentirk
  order: 2
type: "akathist"
---

## І҆́косъ а҃:

<red>А҆́</red>гг҃льскомꙋ жи́тельствꙋ на нб҃сѣ́хъ поревнова́лъ є҆сѝ, ѻ҆́ч҃е: по и҆́мени бо и҆ житїѐ твоѐ непоро́чно бы́сть на землѝ, сегѡ̀̀ ра́ди и҆ возвы́силсѧ є҆сѝ до лицезрѣ́нїѧ творца̀ а҆́гг҃лѡвъ. Ѿню́дꙋже призира́ѧ вы́нꙋ на гра́дъ се́й и҆ лю́ди, ѹ҆слы́ши на́съ, похва́льнаѧ восписꙋ́ющихъ тѝ сїѧ̑:

<red>Р</red>а́дꙋйсѧ, неві҆нностїю а҆́гнца непоро́чнагѡ подража́тель бы́вый. Ра́дꙋйсѧ, воздержа́нїемъ твои́мъ а҆́гг҃льское во пло́ти житїѐ ꙗ҆ви́вый. Ра́дꙋйсѧ, ꙗ҆́кѡ а҆́гг҃лъ, сиби́рскїѧ цр҃кве бж҃їѧ дѣла̀ возвѣща́ѧй. Ра́дꙋйсѧ, ꙗ҆́кѡ а҆рхїстрати́гъ си́лы нбⷭ҇ныѧ, всѣ́хъ прибѣга́ющихъ къ тебѣ̀ ѿ бѣ́дъ сохранѧ́ѧй. Ра́дꙋйсѧ, непоро́чности и҆ неви́нности соиме́нный ѹ҆чи́телю. Ра́дꙋйсѧ, неѕло́бїѧ и҆ чⷭ҇тоты̀ ѹ҆се́рдный храни́телю. Ра́дꙋйсѧ, ѹ҆бѣле́нный неви́нностїю крі́не ра́йскагѡ прозѧбе́нїѧ. Ра́дꙋйсѧ, ѹ҆маще́ннаѧ чⷭ҇то́тою ма́слинѡ нбⷭ҇нагѡ блгⷭ҇венїѧ. Ра́дꙋйсѧ, ѹ҆́ме нбⷭ҇ныхъ неизрѣче́нныхъ бла̑гъ наслажда́ѧйсѧ. Ра́дꙋйсѧ, па́стырю, съ мⷣрыми въ ра́дость пастыренача́льника своегѡ̀ вше́дый. Ра́дꙋйсѧ, ꙗ҆́кѡ свѣ́тъ лица̀ бж҃їѧ ꙗ҆́снѡ на нбⷭ҇ѝ смотрѧ́еши. Ра́дꙋйсѧ, ꙗ҆́кѡ тѣ̀мъ же свѣ́томъ ѡ҆сїѧ́нный, притека́ющихъ къ тебѣ̀ неизрѣче́ннѡ возвеселѧ́еши.

<red>Р</red>а́дꙋйсѧ, і҆нноке́нтїе, моли́твенниче ѡ҆ дꙋша́хъ на́шихъ.
