---
title: "І҆́косъ в҃і"
navigation:
  key: akathists-innokentirk-24
  title: "І҆́косъ в҃і"
  parent: akathists-innokentirk
  order: 24
type: "akathist"
---

## І҆́косъ в҃і:

<red>П</red>ою́ще твоѐ хода́тайство и҆ си́льное застꙋпле́нїе просѧ́щымъ твоеѧ̀ ско́рыѧ по́мощи, восхвалѧ́емъ пода́телѧ всѣ́хъ бл҃ги́хъ бг҃а, дарова́вшагѡ въ послѣ̑днѧѧ времена̀ странѣ̀ се́й тебѣ̀, ѻ҆ц҃а̀ на́шегѡ чꙋдотво́рца, мл҃твенника и҆ застꙋ́пника. Ты́ же не возгнꙋша́йсѧ на́съ, грѣ́шныхъ и҆ недосто́йныхъ рабѡ́въ є҆гѡ̀, но ѹ҆слы́ши хвале́бными гласы̑ вопїю́щихъ тебѣ̀:

<red>Р</red>а́дꙋйсѧ, сꙋ́етства привре́меннагѡ къ бꙋ́їѧгѡ вои́стиннꙋ ѡ҆бличи́телю. Ра́дꙋйсѧ, а҆пⷭ҇толѡмъ равноре́вностный є҆ѵⷢ҇льскимъ наꙋче́нїемъ. Ра́дꙋйсѧ, мꙋ́ченикѡвъ сострада́льче и҆ красото̀. Ра́дꙋйсѧ, первопа́стырю и҆ ѹ҆чи́телю хрⷭ҇тоимени́тыхъ люді́й землѝ сеѧ̀. Ра́дꙋйсѧ, цр҃ко́вное ѹ҆кра́шенїе. Ра́дꙋйсѧ, а҆рхїере́евъ добро́то, свѧще́нниковъ и҆ и҆́нокѡвъ похвало̀. Ра́дꙋйсѧ, ꙗ҆́кѡ прїѧ́лъ є҆сѝ трꙋдѡ́въ твои́хъ воздаѧ́нїе. Ра́дꙋйсѧ, крестоно́сномꙋ наро́дꙋ на́шемꙋ похвало̀ и҆ ѹ҆твержде́нїе. Ра́дꙋйсѧ, тѣле́съ на́шихъ неꙋсы́пное хране́нїе. Ра́дꙋйсѧ, и҆ дꙋ́шъ на́шихъ къ црⷭ҇твїю нбⷭ҇номꙋ возведе́нїе. Ра́дꙋйсѧ, бг҃ꙋ соверше́ннѣ и҆ всецѣ́лѣ ѹ҆годи́вый. Ра́дꙋйсѧ, вѣне́цъ безсме́ртїѧ на вѣ́ки полꙋчи́вый.

<red>Р</red>а́дꙋйсѧ, і҆нноке́нтїе, моли́твенниче ѡ҆ дꙋша́хъ на́шихъ.
