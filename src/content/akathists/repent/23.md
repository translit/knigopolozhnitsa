---
title: "Конда́къ в҃і"
navigation:
  key: akathists-repent-23
  title: "Конда́къ в҃і"
  parent: akathists-repent
  order: 23
type: "akathist"
---

## Конда́къ в҃і:

<red>Ш</red>ирото́ю блгⷣти твоеѧ̀, трїѷпоста́сный бж҃е, покры́й моѧ̀ согрѣше́нїѧ, ꙗ҆́коже покры́лъ є҆сѝ дре́влѣ согрѣше́нїѧ бг҃оѻтца̀ дв҃да, и҆ прїимѝ моѐ покаѧ́нїе, ꙗ҆́коже прїѧ́лъ є҆сѝ покаѧ́нїе манассі́и царѧ̀, и҆ призовѝ мѧ̀, заблꙋ́ждающагѡ въ пꙋтѣ́хъ свои́хъ, ꙗ҆́коже призва́лъ є҆сѝ гони́телѧ па́ѵла, и҆ да́ждь мѝ съ любо́вїю вы́нꙋ воспѣва́ти тебѣ̀: <red>А҆</red>ллилꙋ́їа.
