---
title: "І҆́косъ ѳ҃"
navigation:
  key: akathists-repent-18
  title: "І҆́косъ ѳ҃"
  parent: akathists-repent
  order: 18
type: "akathist"
---

## І҆́косъ ѳ҃:

<red>Т</red>ѣ́ло моѐ пита́ю простра́ннѡ, дꙋ́хъ же мо́й и҆стаѧва́етъ гла́домъ. Ѽ, гдⷭ҇и мо́й, гдⷭ҇и. Да́ждь мѝ разꙋмѣ́ти моѐ беззако́нїе, да́ждь мѝ тща́нїе насыща́ти дꙋ́хъ мо́й бл҃ги́ми дѣлы̀, да́ждь мѝ понѐ ѿны́нѣ положи́ти нача́ло своегѡ̀ спасе́нїѧ, зовꙋ́щемъ тѝ во гла́дѣ своегѡ̀ дꙋ́ха:

<red>П</red>оми́лꙋй мѧ̀, мꙋ́дросте недомы́слимаѧ. Поми́лꙋй мѧ̀, бж҃ество̀ неѡпи́санное. Поми́лꙋй мѧ̀, си́ло непобѣди́маѧ. Поми́лꙋй мѧ̀, сла́во превознесе́ннаѧ. Поми́лꙋй мѧ̀, красото̀ пресвѣ́тлаѧ. Поми́лꙋй мѧ̀, соверше́нство неизслѣди́мое. Поми́лꙋй мѧ̀, высото̀ недостижи́маѧ. Поми́лꙋй мѧ̀, ми́лосте безконе́чнаѧ. Поми́лꙋй мѧ̀, всемогꙋ́щїй власти́телю. Поми́лꙋй мѧ̀, нбⷭ҇ныхъ чинѡ́въ держа́вный повели́телю. Поми́лꙋй мѧ̀, трисо́лнечный и҆ трисїѧ́нный свѣ́те. Поми́лꙋй мѧ̀, ѻ҆́ч҃е, сн҃е и҆ дꙋ́ше ст҃ы́й.

<rubric>Поми́лꙋй мѧ̀, гдⷭ҇и бж҃е мо́й, и҆ къ покаѧ́нїю призовѝ мѧ̀, па́дшагѡ.</rubric>
