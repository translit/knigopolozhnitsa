---
title: "Конда́къ а҃і"
navigation:
  key: akathists-repent-21
  title: "Конда́къ а҃і"
  parent: akathists-repent
  order: 21
type: "akathist"
---

## Конда́къ а҃і:

<red>Ц</red>ѣломꙋ́дрїе нарꙋ́шивъ а҆́зъ, ѡ҆каѧ́нный, ѿ нача́ла дне́й ю҆́ности моеѧ̀, ѿто́лѣ є҆́смь смире́нный ра́бъ сегѡ̀ грѣха̀. Кі́й ви́дъ є҆гѡ̀ не сотвори́хъ, ко́егѡ ѿ си́хъ беззако́нїй не содѣ́ѧхъ. Всѧ́кое чꙋ́вство дꙋшѝ моеѧ̑ и҆ всѧ́кїй ѹ҆́дъ тѣлесѐ моегѡ̀ ѡ҆скверни́хъ, растли́хъ и҆ непотре̑бенъ сотвори́хъ: но молю̀ тѧ̀, неѕлоби́ве гдⷭ҇и, и҆зба́ви мѧ̀ блꙋ́дныхъ страсте́й пло́ти моеѧ̀, зовꙋ́щагѡ тѝ: <red>А҆</red>ллилꙋ́їа.
