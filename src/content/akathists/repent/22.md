---
title: "І҆́косъ а҃і"
navigation:
  key: akathists-repent-22
  title: "І҆́косъ а҃і"
  parent: akathists-repent
  order: 22
type: "akathist"
---

## І҆́косъ а҃і:

<red>Ч</red>истоты̀ дꙋше́вныѧ не стѧжа́хъ и҆ дꙋ́шꙋ мою̀ во тмꙋ̀ грѣхо́внꙋю преда́хъ: ѡ҆ лю́те мнѣ̀, лю́те мнѣ̀. Разбо́йникъ є҆́смь а҆́зъ дꙋшѝ моеѧ̀, и҆зра́нихъ бо ю҆̀ до конца̀, и҆ нѣ́сть мѣ́ста цѣ́ла въ не́й: совлеко́хъ ю҆̀ ѻ҆де́жды бг҃отка́нныѧ и҆ ѻ҆блеко́хъ ю҆̀ въ ри́зꙋ раздра́ннꙋю и҆ ѡ҆скверне́ннꙋю ѿ ѡ҆каѧ́нства моегѡ̀. Что̀ возглаго́лю тѝ, ѻ҆́ч҃е ще́дрый, и҆́ли что̀ рекꙋ̀ тѝ во ѡ҆правда́нїе моѐ, сꙋдїѐ пра́веднѣйшїй. Ѻ҆ба́че же, ꙗ҆́кѡ навыко́хъ, прошꙋ̀ ѹ҆ тебѣ̀ поми́лованїѧ, го́рцѣ зовꙋ́щи:

<red>П</red>оми́лꙋй мѧ̀, пламенногорѧ́щаѧ любы̀. Поми́лꙋй мѧ̀, вы́нꙋ свѣтѧ́щаѧ премꙋ́дросте. Поми́лꙋй мѧ̀, сокро́вище бл҃гихъ. Поми́лꙋй мѧ̀, жи́зни пода́тѣлю. Поми́лꙋй мѧ̀, вездѣ̀ сы́й и҆ всѧ̀ и҆сполнѧ́ѧй. Поми́лꙋй мѧ̀, творѧ́й ди́внаѧ чꙋдеса̀. Поми́лꙋй мѧ̀, предвѣ́дый не сꙋ́щаѧ ꙗ҆́кѡ сꙋ́щаѧ. Поми́лꙋй мѧ̀, не ѡ҆ставлѧ́ѧй на́съ посредѣ̀ грѣха̀ и҆ сме́рти. Поми́лꙋй мѧ̀, ѡ҆живлѧ́ѧй ме́ртвыѧ дꙋ́хомъ. Поми́лꙋй мѧ̀, ѡ҆чища́ѧй ѡ҆скверне́нныѧ со́вѣстїю. Поми́лꙋй мѧ̀, призира́ѧй на воздыха́нїѧ на́ша къ тебѣ̀. Поми́лꙋй мѧ̀, полага́ѧй ми́лость свою̀ на всѣ́хъ дѣ́лѣхъ рꙋкꙋ̀ твое́ю.

<rubric>Поми́лꙋй мѧ̀, гдⷭ҇и бж҃е мо́й, и҆ къ покаѧ́нїю призовѝ мѧ̀, па́дшагѡ.</rubric>
