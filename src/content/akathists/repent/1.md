---
title: "Конда́къ а҃"
navigation:
  key: akathists-repent-1
  title: "Конда́къ а҃"
  parent: akathists-repent
  order: 1
type: "akathist"
---

## Конда́къ а҃:

<red>А҆́</red>зъ є҆́смь пꙋчи́на грѣха̀ и҆ бла́то всѧ́кїѧ нечистоты̀, а҆́зъ є҆́смь храни́лище всѣ́хъ ѕлы́хъ и҆ безмѣ́стныхъ дѣѧ́нїй: ѹ҆вы̀ мнѣ̀, ѹ҆вы̀ мнѣ̀, бж҃е мо́й, ѹ҆вы̀ мнѣ̀, тво́рче и҆ созда́телю мо́й, ѹ҆вы̀ мнѣ̀, свѣ́те дꙋшѝ моеѧ̀. Что̀ возглаго́лю тѝ, ѹ҆дали́вшїй себѣ̀ ѿ лица̀ твоегѡ̀, и҆́ли что̀ рекꙋ̀ тѝ, ѿве́ргшїй себѣ̀ ѿ ѻ҆́чїю свѣ́та твоегѡ̀. Престꙋпи́хъ бо за́повѣдь твою̀, ꙗ҆́коже и҆ а҆да́мъ и҆спе́рва, и҆ николи́же принесо́хъ тѝ же́ртвы покаѧ́нїѧ: ны́нѣ же, позна́въ паде́нїе своѐ, и҆з̾ глꙋбины̀ дꙋши̑ моеѧ̑ въ покаѧ́нїи зовꙋ̀ тѝ, ми́лостивѡ:

<rubric>Поми́лꙋй мѧ̀, гдⷭ҇и бж҃е мо́й, и҆ къ покаѧ́нїю призовѝ мѧ̀, па́дшагѡ.</rubric>
