---
title: "І҆́косъ є҃"
navigation:
  key: akathists-repent-10
  title: "І҆́косъ є҃"
  parent: akathists-repent
  order: 10
type: "akathist"
---

## І҆́косъ є҃:

<red>К</red>то̀ согрѣшѝ когда̀, ꙗ҆́коже согрѣши́хъ а҆́зъ, ѡ҆каѧ́нный. Ко́егѡ грѣха̀ не сотвори́хъ. Ко́егѡ беззако́нїѧ не содѣ́ѧхъ. Ко́егѡ ѕла̀ не воѻбрази́хъ въ дꙋшѝ мое́й. Ѽ, лю́тѣ мнѣ̀, лю́тѣ мнѣ̀, что̀ бꙋ́дꙋ и҆ гдѣ̀ ѡ҆брѧ́щꙋсѧ а҆́зъ. Но пре́ждѣ ѻ҆́нагѡ пра́веднагѡ воздаѧ́нїѧ твоегѡ̀, смире́ннѡ молю̀ тѧ̀, ми́лостивый бж҃е, ꙗ҆́коже ѻ҆тца̀ блꙋ́дный сы́нъ:

<red>П</red>оми́лꙋй мѧ̀, ѡ҆каѧ́ннагѡ. Поми́лꙋй мѧ̀, немилосе́рднагѡ. Поми́лꙋй мѧ̀, жесто́кагѡ. Поми́лꙋй мѧ̀, гнѣвли́вагѡ. Поми́лꙋй мѧ̀, тщесла́внагѡ. Поми́лꙋй мѧ̀, го́рдагѡ. Поми́лꙋй мѧ̀, скве́рнагѡ. Поми́лꙋй мѧ̀, блꙋ́днагѡ. Поми́лꙋй мѧ̀, кова́рнагѡ. Поми́лꙋй мѧ̀, памѧтоѕло́бнагѡ. Поми́лꙋй мѧ̀, ѡ҆камене́ннагѡ се́рдцемъ. Поми́лꙋй мѧ̀, сожже́ннагѡ со́вѣстїю.

<rubric>Поми́лꙋй мѧ̀, гдⷭ҇и бж҃е мо́й, и҆ къ покаѧ́нїю призовѝ мѧ̀, па́дшагѡ.</rubric>
