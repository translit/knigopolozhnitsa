---
title: "І҆́косъ г҃"
navigation:
  key: akathists-repent-6
  title: "І҆́косъ г҃"
  parent: akathists-repent
  order: 6
type: "akathist"
---

## І҆́косъ г҃:

<red>Є҆</red>стество̀ зако́на преидо́хъ, ѡ҆каѧ́нный, согрѣши́хъ бо а҆́зъ грѣхмѝ, и҆́хже неле́ть и҆ глаго́лати: но ты̀, бж҃е, ꙗ҆́кѡ сердцевѣ́децъ и҆ прови́дѧй всѧ̀, не ѡ҆б̾ѧвѝ моѧ̀ та́йнаѧ пред̾ а҆́гг҃лы твои́ми, нижѐ вве́рзи менѣ̀ въ де́брь ѻ҆́гненнꙋю, но, пощади́въ, прости́ ми всѧ̀ ѕла̑ѧ сїѧ̑, мно́ю содѣѧ́ннаѧ, вопїю́щемꙋ тѝ:

<red>П</red>оми́лꙋй мѧ̀, ѡ҆скверне́ннагѡ грѣхѝ мно́гими. Поми́лꙋй мѧ̀, всели́вшагосѧ во а҆́дъ вмѣ́стѡ раѧ̀. Поми́лꙋй мѧ̀, возлю́бльшагѡ па́че тмꙋ̀, є҆́же свѣ́тъ. Поми́лꙋй мѧ̀, вве́ргшагосѧ во ѻ҆́гненнꙋю пе́щь страстѣ́й. Поми́лꙋй мѧ̀, ѡ҆скорби́вшегѡ тѧ̀ неподо́бными глаго́лы. Поми́лꙋй мѧ̀, преслꙋ́шавшагѡ твоѧ̀ повеле́нїѧ. Поми́лꙋй мѧ̀, ѡ҆сꙋди́вшагѡ бли́жнѧгѡ моегѡ̀. Поми́лꙋй мѧ̀, ѡ҆клевета́вшагѡ бра́та моегѡ̀. Поми́лꙋй мѧ̀, не возда́вшагѡ тебѣ̀ ѻ҆бѣ́тѡвъ мои́хъ. Поми́лꙋй мѧ̀, не сохра́ншагѡ за́повѣдей дꙋхо́внагѡ моегѡ̀ ѻ҆тца̀. Поми́лꙋй мѧ̀, призыва́вшагѡ и҆́мѧ твоѐ всꙋ́е. Поми́лꙋй мѧ̀, ничто́же бл҃гѡ пред̾ тобо́ю сотво́ршагѡ.

<rubric>Поми́лꙋй мѧ̀, гдⷭ҇и бж҃е мо́й, и҆ къ покаѧ́нїю призовѝ мѧ̀, па́дшагѡ.</rubric>
