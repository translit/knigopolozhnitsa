---
title: "Конда́къ и҃"
navigation:
  key: akathists-repent-15
  title: "Конда́къ и҃"
  parent: akathists-repent
  order: 15
type: "akathist"
---

## Конда́къ и҃:

<red>П</red>ла́мень любвѐ моеѧ̀ къ тебѣ̀, созда́телю мо́й, не до конца̀ є҆́ще ѹ҆га́се во мнѣ̀, но дꙋ́хъ мо́й вы́нꙋ пламене́етъ къ тебѣ̀, первоѻ́бразꙋ моемꙋ̀: сле́зы ѹ҆миле́нїѧ и҆ ра́дости ѡ҆ тебѣ̀ не и҆зсо́хша є҆́ще во мнѣ̀ до конца̀, но, ꙗ҆́кѡ ѻ҆́блако дожде́вное въ за́сꙋхꙋ и҆́ндѣ нахо́дѧтъ на мѧ̀ и҆ ѡ҆роша́ютъ мѧ̀: лꙋка́вство же, гнѣздѧ́щеесѧ во мнѣ̀, и҆ сꙋ́етность мі́ра сегѡ̀, ѡ҆крꙋжа́ющаѧ мѧ̀, поглоща́ютъ сїѧ̀: ѻ҆ба́че же, а҆́ще коли́ждо найде́тъ на мѧ̀ минꙋ́та блгⷣти, вы́нꙋ воспѣва́ю тебѣ̀, и҆сто́чниче живота̀ моегѡ̀: <red>А҆</red>ллилꙋ́їа.
