---
title: "І҆́косъ в҃"
navigation:
  key: akathists-repent-4
  title: "І҆́косъ в҃"
  parent: akathists-repent
  order: 4
type: "akathist"
---

## І҆́косъ в҃:

<red>Г</red>лаго́лы ѹ҆́стъ твои́хъ вы́нꙋ презрѣ́вахъ, во слѣ́дъ бо писа́нїй твои́хъ николи́же ходи́хъ, но со тща́нїемъ соблюда́хъ во́лю дїа́волю, и҆ въ слѣ́дъ ѕлы́ѧ по́хоти моеѧ̀ ѹ҆се́рднѡ ходи́хъ: ны́нѣ же, го́рцѣ позна́вый паде́нїе своѐ, со слеза́ми и҆щꙋ̀ тебѣ̀, незаходи́магѡ свѣ́та моегѡ̀, въ покаѧ́нїи зовѧ̀:

<red>П</red>оми́лꙋй мѧ̀, въ беззако́нїихъ зача́тагѡ. Поми́лꙋй мѧ̀, во грѣсѣ́хъ рожде́ннагѡ. Поми́лꙋй мѧ̀, блꙋ́днѡ жи́знь и҆жди́вшагѡ. Поми́лꙋй мѧ̀, не ради́вшагѡ ѡ҆ сп҃се́нїи свое́мъ. Поми́лꙋй мѧ̀, не тща́щагосѧ бл҃гоꙋгожда́ти тебѣ̀. Поми́лꙋй мѧ̀, творѧ́щагѡ вы́нꙋ во́лю свою̀, па́че же дїа́волю. Поми́лꙋй мѧ̀, ѹ҆дали́вшагосѧ ѿ тебѣ̀, присносꙋ́щнагѡ свѣ́та моегѡ̀. Поми́лꙋй мѧ̀, заблꙋ́ждшагѡ въ пꙋсты́ни страсте́й мои́хъ. Поми́лꙋй мѧ̀, ѿчꙋжди́вшагосѧ твоеѧ̀ блгⷣти. Поми́лꙋй мѧ̀, преда́вшагѡ дꙋ́щꙋ свою̀ во тмꙋ̀ грѣхо́внꙋю. Поми́лꙋй мѧ̀, престꙋ́пника зако́на твоегѡ̀. Поми́лꙋй мѧ̀, нарꙋши́телѧ за́повѣдей твои́хъ.

<rubric>Поми́лꙋй мѧ̀, гдⷭ҇и бж҃е мо́й, и҆ къ покаѧ́нїю призовѝ мѧ̀, па́дшагѡ.</rubric>
