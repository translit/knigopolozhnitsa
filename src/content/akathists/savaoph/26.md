---
title: "Мл҃тва а҃"
navigation:
  key: akathists-savaoph-26
  title: "Мл҃тва а҃"
  parent: akathists-savaoph
  order: 26
type: "akathist"
---

## Мл҃тва а҃:

<versal>В</versal>сѧ̀ могі́й держа́вный цр҃ю̀, почива́ѧй въ вы́шнихъ, и҆́же є҆́сть бл҃гослове́нъ во вѣ́ки. Ст҃ъ, ст҃ъ, ст҃ъ гдⷭ҇ь саваѡ́ѳъ, и҆спо́лнь нб҃о и҆ землѧ̀ сла́вы твоеѧ̀, ѻ҆са́нна въ вы́шнихъ. И҆спо́лни бж҃е, вседержи́телю, сїѐ на́ше смире́нное моле́нїе и҆ проше́нїе ра́бъ твои́хъ, да бꙋ́дꙋтъ ѹ҆ше́са твоѧ̀, внѣ́млюще гла́сꙋ моле́нїй на́шихъ. И҆ прекло́ньше колѣ́на, мо́лимсѧ тѝ: гдⷭ҇и, ми́лостивнѡ призрѝ и҆ ѹ҆слы́ши на́съ рабѡ́въ твои́хъ, ѿ землѝ на нб҃о вопїю́щихъ тебѣ̀: сп҃сѝ и҆ поми́лꙋй и҆ сохранѝ на́съ. И҆зба́ви ѿ всѧ́кїѧ бѣ́ды и҆ напа́сти, защитѝ на́съ блгⷣтїю свое́ю во днѝ и҆ въ нощѝ и҆ на всѧ́кїй ча́съ, ꙗ҆́кѡ бл҃гослове́нъ є҆сѝ во вѣ́ки. <red>А҆</red>ми́нь.
