---
title: "І҆́косъ а҃і"
navigation:
  key: akathists-savaoph-22
  title: "І҆́косъ а҃і"
  parent: akathists-savaoph
  order: 22
type: "akathist"
---

## І҆́косъ а҃і:

<red>С</red>вѣ́та пода́телю и҆ вѣкѡ́въ тво́рче гдⷭ҇и, во свѣ́тѣ твоегѡ̀ бг҃овѣ́дѣнїѧ наста́ви мѧ̀, да ꙗ҆́кѡ же многоѻчи́тїи херꙋві́ми и҆ шестокрила́тїи серафі́ми, предстоѧ́ще великолѣ́пномꙋ прⷭ҇то́лꙋ твоемꙋ̀ непреста́нными славосло́вїѧми восхвалѧ́ютъ тѧ̀ и҆ а҆́зъ недосто́йный бл҃года́рныѧ пѣ́нїѧ приношꙋ̀ тѝ такова́ѧ:

<red>Г</red>дⷭ҇и, бж҃е, ди́вный и҆сто́чниче дх҃а. Гдⷭ҇и, бж҃е, всеще́дрый раздаѧ́телю жи́зни. Гдⷭ҇и, бж҃е, любвеѻби́льный сїѧ́телю свѣ́та. Гдⷭ҇и, бж҃е, всебл҃гі́й пода́телю блгⷣти. Гдⷭ҇и, бж҃е, непостижи́мый по бж҃ествꙋ̀. Гдⷭ҇и, бж҃е, вездесꙋ́щїй по сꙋществꙋ̀. Гдⷭ҇и, бж҃е, всеви́дѧщїй по ра́зꙋмꙋ. Гдⷭ҇и, бж҃е, всеслы́шащїй по дх҃ꙋ. Гдⷭ҇и, бж҃е, всѧ̀ ѡ҆сщ҃а́ющїй дх҃омъ.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
