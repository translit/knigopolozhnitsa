---
title: "І҆́косъ г҃"
navigation:
  key: akathists-savaoph-6
  title: "І҆́косъ г҃"
  parent: akathists-savaoph
  order: 6
type: "akathist"
---

## І҆́косъ г҃:

<red>И҆</red>мѣ́ѧ гдⷭ҇и бога́тство бл҃гости неисповѣди́мое, а҆да́ма въ ра́й, а҆враа́ма въ хара́нь, мѡѷсе́ѧ и҆з̾ кꙋпины̀, призва́лъ є҆сѝ, призовѝ ѹ҆́бѡ и҆ менѐ къ созерца́нїю сла́вы твоеѧ̀, да ви́дѧ тѧ̀, разꙋ́мнѣ воспою̀ тѝ та́кѡ:

<red>Г</red>дⷭ҇и, бж҃е, трїеди́ный въ бж҃е́ствѣ. Гдⷭ҇и, бж҃е, чꙋ́дный въ сꙋществѣ̀. Гдⷭ҇и, бж҃е, всеѡсщ҃е́нный въ сло́вѣ. Гдⷭ҇и, бж҃е, животворѧ́щїй въ дх҃ѣ. Гдⷭ҇и, бж҃е, ди́вный въ совѣ́тѣ. Гдⷭ҇и, бж҃е, таи́нственный въ про́мыслѣ. Гдⷭ҇и, бж҃е, всеси́льный въ созда́нїи. Гдⷭ҇и, бж҃е, премꙋ́дрый въ ѹ҆правле́нїи. Гдⷭ҇и, бж҃е, пра́ведный въ сꙋдѣ̀. Гдⷭ҇и, бж҃е, всеще́дрый въ воздаѧ́нїи. Гдⷭ҇и, бж҃е, ѡ҆дꙋхотворѧ́ѧй а҆́гг҃лѡвъ. Гдⷭ҇и, бж҃е, ѡ҆дꙋшевлѧ́ѧй чл҃вѣкѡ́въ.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
