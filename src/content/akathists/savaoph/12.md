---
title: "І҆́косъ ѕ҃"
navigation:
  key: akathists-savaoph-12
  title: "І҆́косъ ѕ҃"
  parent: akathists-savaoph
  order: 12
type: "akathist"
---

## І҆́косъ ѕ҃:

<red>В</red>озсїѧ́й, гдⷭ҇и, свѣ́тъ бл҃гости твоеѧ̀ на во тмѣ̀ невѣ́рїѧ и҆ і҆дѡлослꙋже́нїѧ сꙋ́щихъ, и҆ ѡ҆зарѝ сердца̀ невѣ́рꙋющихъ є҆ѵⷢ҇льскими лꙋча́ми бг҃овѣ́дѣнїѧ твоегѡ̀, да приведе́нные тобо́ю ѿ тмы̀ къ свѣ́тꙋ и҆ ѿ і҆дѡлослꙋженїѧ къ бг҃опозна́нїю вопїю́тъ тѝ та́кѡ:

<red>Г</red>дⷭ҇и бж҃е, творѧ́й а҆́гг҃лы своѧ̀ дꙋ́хи. Гдⷭ҇и бж҃е, даѧ́й а҆рха́гг҃ламъ крѣ́пость. Гдⷭ҇и бж҃е, да́рꙋѧй нача́ламъ мі́ръ. Гдⷭ҇и бж҃е, да́рствꙋѧй вла́стємъ си́лꙋ. Гдⷭ҇и бж҃е, ꙗ҆влѧ́ѧй си́ламъ чꙋдеса̀. Гдⷭ҇и бж҃е, госпо́дствами ѹ҆мꙋдрѧ́ѧй царе́й. Гдⷭ҇и бж҃е, почива́ѧй на разꙋ́мнѣхъ прⷭ҇то́лѣхъ. Гдⷭ҇и бж҃е, ѹ҆мꙋдри́вый херꙋві̑мѡвъ. Гдⷭ҇и бж҃е, воспламенѧ́ѧй серафі̑мѡвъ. Гдⷭ҇и бж҃е, наꙋча́ѧй прⷪ҇ро́кѡвъ. Гдⷭ҇и бж҃е, ѡ҆сщ҃а́ѧй а҆пⷭ҇лѡвъ.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
