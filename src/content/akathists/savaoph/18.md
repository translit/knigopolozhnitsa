---
title: "І҆́косъ ѳ҃"
navigation:
  key: akathists-savaoph-18
  title: "І҆́косъ ѳ҃"
  parent: akathists-savaoph
  order: 18
type: "akathist"
---

## І҆́косъ ѳ҃:

<red>Ꙗ҆́</red>вльшїесѧ дре́влѣ въ вавѷлѡ́нѣ ѻ҆́троцы вве́ржены въ пе́щь ѻ҆́гненнꙋю по повеле́нїю нечести́вагѡ царѧ̀ навꙋходоно́сора средѝ бо пе́щи бы́вше, воспѣва́хꙋ и҆ бл҃гословлѧ́хꙋ гдⷭ҇а. Бл҃гослове́нъ є҆сѝ гдⷭ҇и, бж҃е ѻ҆тє́цъ на́шихъ, си́це и҆ мы̀ многогрѣ̑шнїи вопїе́мъ тѝ та́кѡ:

<red>Б</red>л҃гослове́нъ є҆сѝ, гдⷭ҇и, ꙗ҆́кѡ созда́лъ мѧ̀ є҆сѝ. Бл҃гослове́нъ є҆сѝ, гдⷭ҇и, ꙗ҆́кѡ ѡ҆дꙋшеви́лъ мѧ̀ є҆сѝ. Бл҃гослове́нъ є҆сѝ, гдⷭ҇и, ꙗ҆́кѡ ѹ҆сынови́лъ мѧ̀ є҆сѝ. Бл҃гослове́нъ є҆сѝ, гдⷭ҇и, ꙗ҆́кѡ врата̀ ра́йскїе ѿве́рзъ мѝ є҆сѝ. Бл҃гослове́нъ є҆сѝ, гдⷭ҇и, ꙗ҆́кѡ соприча́стника црⷭ҇твїѧ нбⷭ҇нагѡ мѧ̀ бы́ти сподо́билъ є҆сѝ. Бл҃гослове́нъ є҆сѝ, гдⷭ҇и, ꙗ҆́кѡ побѣ́дꙋ над̾ сме́ртїю да́ровалъ мѝ є҆сѝ. Бл҃гослове́нъ є҆сѝ, гдⷭ҇и, ꙗ҆́кѡ главꙋ̀ ѕмі́евꙋ сте́рлъ є҆сѝ. Бл҃гослове́нъ є҆сѝ, гдⷭ҇и, ꙗ҆́кѡ свѣ́томъ є҆ѵⷢ҇льскимъ ѡ҆зари́лъ мѧ̀ є҆сѝ.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
