---
title: "І҆́косъ є҃"
navigation:
  key: akathists-savaoph-10
  title: "І҆́косъ є҃"
  parent: akathists-savaoph
  order: 10
type: "akathist"
---

## І҆́косъ є҃:

<red>Ꙗ҆́</red>кѡ вид́ѧ и҆са́їѧ прⷪ҇ро́къ на престо́лѣ превознесе́нна тѧ̀ бг҃а, ѽ ѡ҆каѧ́нный возопѝ а҆́зъ, а҆́зъ же что̀ ѡ҆каѧ̑ннѣйшїй и҆́мамъ къ тебѣ̀ вопи́ти, ра́звѣ такова̑ѧ:

<red>Г</red>дⷭ҇и бж҃е, всевы́шнїй, ѹ҆слы́ши во́пль мо́й. Гдⷭ҇и бж҃е, всебл҃гі́й, ѡ҆чи́сти се́рдце моѐ. Гдⷭ҇и бж҃е, всест҃ы́й, ѡ҆ст҃и дꙋ́шꙋ мою̀. Гдⷭ҇и бж҃е, всемогꙋ́щїй, просвѣтѝ мы́сль мою̀. Гдⷭ҇и бж҃е, крѣ́пкїй, ѹ҆крѣпи рꙋ́цѣ и҆ но́зѣ моѝ. Гдⷭ҇и бж҃е, предвѣ́чный, ѿ вѣ́ка въ вѣ́чность призира́ѧй на мѧ̀. Гдⷭ҇и бж҃е, премꙋдрѣ́йшїй, вразꙋмѝ мѧ̀. Гдⷭ҇и бж҃е, пресоверше́нный, ѹ҆соверше́нствꙋй мѧ̀. Гдⷭ҇и бж҃е, самодержа́вный, ѹ҆пра́ви мѧ̀. Гдⷭ҇и бж҃е, пра́веднѣйшїй, ѡ҆правда́й мѧ̀.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
