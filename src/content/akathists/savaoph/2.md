---
title: "І҆́косъ а҃"
navigation:
  key: akathists-savaoph-2
  title: "І҆́косъ а҃"
  parent: akathists-savaoph
  order: 2
type: "akathist"
---

## І҆́косъ а҃:

<red>А҆</red>рха́гг҃лѡвъ, а҆́гг҃лѡвъ, нача́лъ, вла́стей, прⷭ҇то́лѡвъ, госпо́дствїй, си́лъ нбⷭ҇ныхъ, херꙋві́мѡвъ и҆ серафі́мѡвъ и҆ всѣ́хъ мїрѡ́въ тво́рче, сꙋдїѧ̀ и҆ гдⷭ҇и, ѿве́рзи мѝ, ꙗ҆́коже мѡѷсе́ю, недѡꙋмѣ́нный мо́й ѹ҆́мъ и҆ ѧ҆зы́къ на славосло́вїе чꙋ́днагѡ твоегѡ̀ и҆́мени, да вопїю̀ тѝ такова́ѧ:

<red>Г</red>дⷭ҇и, бж҃е а҆донаі̀ вели́кїй и҆ чꙋ́дный. Гдⷭ҇и, бж҃е, сꙋ́щїй, си́лою всеѡблада́ющїй. Гдⷭ҇и, бж҃е, крѣ́пкїй, а҆́гнче самобы́тный. Гдⷭ҇и, бж҃е, а҆́льфа, нача́ло при́сносꙋщее. Гдⷭ҇и, бж҃е, ѡ҆ме́га, конца̀ не и҆мꙋ́щее. Гдⷭ҇и, бж҃е, саваѡ́ѳе, дꙋ́хѡвъ безсме́ртныхъ. Гдⷭ҇и, бж҃е, ст҃ы́й тво́рче мїрѡ́въ. Гдⷭ҇и, бж҃е, крѣ́пкїй побѣди́телю а҆́да и҆ сме́рти. Гдⷭ҇и, бж҃е, безсме́ртный, цр҃ю̀ царе́й.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
