---
title: "І҆́косъ і҃"
navigation:
  key: akathists-savaoph-20
  title: "І҆́косъ і҃"
  parent: akathists-savaoph
  order: 20
type: "akathist"
---

## І҆́косъ і҃:

<red>Ц</red>р҃ю̀ нбⷭ҇ный, бж҃е, ѻ҆́ч҃е, саваѡ́ѳе. Всѧ̀ сло́вомъ твои́мъ созда́вый и҆ дх҃омъ твои́мъ и҆спо́лнивый, сокро́вище бл҃ги́хъ и҆ жи́зни пода́телю, призрѝ съ нбⷭ҇ѝ ѿ ст҃а́гѡ жили́ща твоегѡ̀, ѻ҆́комъ милосе́рдїѧ на ча́да твоѧ̀, приносѧ́щи тебѣ̀ похвалы̀ таковы́ѧ:

<red>Г</red>дⷭ҇и, ты̀ є҆сѝ творе́цъ мі́рѡвъ всемогꙋ́щїй. Гдⷭ҇и, ты̀ є҆сѝ зи́ждитель премꙋдрѣ́йшїй. Гдⷭ҇и, ты̀ є҆сѝ повели́тель самодержа́вный гдⷭ҇и, ты̀ є҆сѝ сп҃си́тель сладча́йшїй. Гдⷭ҇и, ты̀ є҆сѝ ѹ҆тѣ́шитель жела́ннѣйшїй. Гдⷭ҇и, ты̀ є҆сѝ цр҃ь царє́й правосꙋ́днѣйшїй. Гдⷭ҇и, ты̀ є҆сѝ сꙋдїѧ̀ сꙋ́дей страшнѣ́йшїй. Гдⷭ҇и, ты̀ є҆сѝ ѻ҆ц҃ъ ѻ҆тцє́въ всеми́лостивѣйшїй. Гдⷭ҇и, ты̀ є҆сѝ дх҃а ст҃а́гѡ низпосла́телю.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
