---
title: "І҆́косъ д҃"
navigation:
  key: akathists-savaoph-8
  title: "І҆́косъ д҃"
  parent: akathists-savaoph
  order: 8
type: "akathist"
---

## І҆́косъ д҃:

<red>С</red>лы́ша и҆ видѧ а҆́гг҃льскїе чи́ны побѣ́дꙋ твою̀ над̾ дїа́воломъ на нб҃сѝ, воспѣша̀ пѣ́снь ве́лїю, ꙗ҆́кѡ воцари́сѧ гдⷭ҇ь вседержи́тель и҆ дадѐ побѣ́дꙋ мꙋ́ченикѡмъ свои́мъ и҆ ті́и побѣди́ша дїа́вола кро́вїю а҆́гнчею и҆ сло́вомъ свидѣ́тельства своегѡ̀ и҆ не возлюби́ша дꙋ́шъ свои́хъ да́же до сме́рти. Ѡ҆ се́мъ ра́дꙋѧсѧ зовꙋ̀ тѝ:

<red>Г</red>дⷭ҇и, да слы́шны бꙋ́дꙋтъ чꙋдеса̀ твоѧ̀, ꙗ҆́же на нб҃сѝ и҆ на землѝ. Гдⷭ҇и, да ꙗ҆вле́нны бꙋ́дꙋтъ ми́лости твоѧ̀ во всѣ́мъ. Гдⷭ҇и, побѣдѝ врагѝ, бо́рющїѧ мѧ̀. Гдⷭ҇и, послѝ стрѣ́лы твоѧ̀ и҆ разженѝ ѧ҆̀. Гдⷭ҇и, побѣдѝ мы́сленнагѡ дїа́вола. Гдⷭ҇и, покорѝ го́рдагѡ а҆ммѡ́на. Гдⷭ҇и, поразѝ лꙋка́вагѡ а҆мали́ка. Гдⷭ҇и, потопѝ дре́внѧгѡ фараѡ́на. Гдⷭ҇и, свѧжѝ а҆́дскагѡ драко́на. Гдⷭ҇и, сп҃сѝ мѧ̀ ꙗ҆́коже мѡѷсе́ѧ и҆ а҆арѡ́на.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
