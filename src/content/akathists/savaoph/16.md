---
title: "І҆́косъ и҃"
navigation:
  key: akathists-savaoph-16
  title: "І҆́косъ и҃"
  parent: akathists-savaoph
  order: 16
type: "akathist"
---

## І҆́косъ и҃:

<red>В</red>е́сь є҆сѝ жела́нїе, ве́сь є҆сѝ сла́дость, живо́тъ и҆ блаже́нство на́ше, гдⷭ҇и, сегѡ̀ ра́ди, недосто́йный а҆́зъ погрꙋжа́юсь въ бе́зднѣ твоеѧ̀ бл҃гости и҆ вопїю̀ тѝ и҆з̾ глꙋбины̀ дꙋшѝ:

<red>Г</red>дⷭ҇и, не лишѝ мѧ̀ нб҃сныхъ твои́хъ бл҃гъ. Гдⷭ҇и, и҆зба́ви мѧ̀ ѿ вѣ́чныхъ мꙋ́къ. Гдⷭ҇и, сохранѝ мѧ̀ ѿ ко́зней дїа́вольскихъ. Гдⷭ҇и, сп҃сѝ мѧ̀ ѿ сѣ́тей вра́жїихъ. Гдⷭ҇и, ѿвратѝ ѿ менѐ бѣ́ды и҆ напа́сти. Гдⷭ҇и, и҆зцѣ́ли мѧ̀ ѿ ско́рбей и҆ болѣ́зней. Гдⷭ҇и, ѹ҆крѣпѝ въ нꙋждѣ̀ и҆ печа́ли. Гдⷭ҇и, не допꙋстѝ мѧ̀ до ѿча́ѧнїѧ. Гдⷭ҇и, и҆зба́ви мѧ̀ ѿ ѡ҆жесточе́нїѧ. Гдⷭ҇и, покры́й мѧ̀ ѿ всѧ́кагѡ ѕла̀. Гдⷭ҇и, пода́ждь мѝ коне́цъ бл҃гі́й.

<rubric>Гдⷭ҇и, бж҃е, ѻ҆́ч҃е саваѡ́ѳе, поми́лꙋй мѧ̀.</rubric>
