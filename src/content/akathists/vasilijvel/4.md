---
title: "І҆́косъ в҃"
navigation:
  key: akathists-vasilijvel-4
  title: "І҆́косъ в҃"
  parent: akathists-vasilijvel
  order: 4
type: "akathist"
---

## І҆́косъ в҃:

<red>Р</red>а́зꙋмъ вѣ́рныхъ бг҃овѣ́денїемъ просвѣща́ѧ, ст҃и́телю хрⷭ҇то́въ васі́лїе, є҆стество̀ сꙋ́щихъ и҆з̾ѧсни́лъ є҆сѝ, и҆ бг҃а неви́димаго въ творѣ́нїихъ рꙋкꙋ̀ є҆гѡ̀ познава́ти наꙋчи́лъ є҆сѝ. Те́мже и҆ мы̀, твои́ми бг҃омꙋ́дрыми ѹ҆че́ньми просвѣща́емїи, взыва́емъ си́це:

<red>Р</red>а́дꙋйсѧ, позна́нїемъ бг҃а, въ ше́сть дні́й всѧ̑ сотво́рша, вѣ́рныѧ ѡ҆зари́вый: ра́дꙋйсѧ, ди́вныѧ дела̀ є҆гѡ̀ досто́йнѡ восхвалѧ́ти наꙋчи́вый. Ра́дꙋйсѧ, пала́то мꙋ́дрости преꙋкраше́ннаѧ: ра́дꙋйсѧ, сокро́вищница бг҃осло́вїѧ преизоби́льнаѧ. Ра́дꙋйсѧ, ꙗ҆́кѡ та́йны премꙋ́дрости бж҃їѧ во все́мъ мі́рѣ ви́дѣти наꙋча́лъ є҆сѝ: ра́дꙋйсѧ, ꙗ҆́кѡ и҆ въ ма́лыхъ веще́хъ вели́чїе бж҃їе зрѣ́ти наставлѧ́лъ є҆сѝ. Ра́дꙋйсѧ, свѣ́та первозда́ннагѡ красотꙋ̀ живописа́вый: ра́дꙋйсѧ, тве́рдꙋю си́лꙋ пе́рвагѡ гл҃го́ла бж҃їѧ во вселе́нней показа́вый. Ра́дꙋйсѧ, бы́лїемъ тра́внымъ ско́рꙋю ги́бель сла́вы земны́ѧ и҆зѻбрази́вый: ра́дꙋйсѧ, во бл҃голѣ́пїи свѣти́лъ нбⷭ҇ныхъ сл҃нце пра́вды хрⷭ҇та̀ зрѣ́ти ѹ҆каза́вый. Ра́дꙋйсѧ, трꙋдолю́бїемъ ма́лой тва́ри ѿ лѣ́ности люде́й ѿвраща́вый: ра́дꙋйсѧ, человѣ́кꙋ, царю̀ тва́рей, над̾ страстьмѝ ца́рствовати повелева́вый.

<red>Р</red>а́дꙋйсѧ, васі́лїе, вели́кїй і҆ера́рше, правосла́вїѧ всемі́рный свѣти́льниче.
