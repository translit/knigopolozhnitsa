---
title: "І҆́косъ ѳ҃"
navigation:
  key: akathists-vasilijvel-18
  title: "І҆́косъ ѳ҃"
  parent: akathists-vasilijvel
  order: 18
type: "akathist"
---

## І҆́косъ ѳ҃:

<red>В</red>иті́йствомъ бг҃одꙋхнове́ннымъ твои́мъ, ст҃и́телю васі́лїе, побѣжда́емїи и҆ ви́девше пресла́вное на ю҆́ноше бы́вшее чꙋ́до, мно́зи ѿ є҆рети́къ ко є҆ди́нѣй присоедини́шасѧ цр҃кви, є҆ѧ́же вѣ́рными и҆ послꙋ́шными ча́дами и҆ на́съ бы́ти сподо́би, зовꙋ́щихъ тѝ си́це:

<red>Р</red>а́дꙋйсѧ, всѧ̑ концы̀ землѝ нбⷭ҇нымъ ѹ҆че́нїемъ ѡ҆сїѧ́вый: ра́дꙋйсѧ, бл҃года́тїю хрⷭ҇то́вою те́мныѧ си́лы а҆́да побѣжда́вый. Ра́дꙋйсѧ, ю҆́ношꙋ ѿ сѣте́й сатаны̀ свободи́вый: ра́дꙋйсѧ, тѣ́ломъ и҆ кро́вїю хрⷭ҇то́вою того̀ насы́тивый. Ра́дꙋйсѧ, ꙗ҆́кѡ дꙋшѐ, кро́вїю хрⷭ҇то́вою и҆скꙋ́пленнѣй, поги́бнꙋти не да́лъ є҆сѝ: ра́дꙋйсѧ, ꙗ҆́кѡ въ поги́бельный грѣ́хъ впа́дша, ю҆́ношꙋ прости́ти, хрⷭ҇та̀ ѹ҆моли́лъ є҆сѝ. Ра́дꙋйсѧ, ꙗ҆́кѡ пресла́внымъ чꙋ́домъ лю́ди ѹ҆диви́лъ є҆сѝ: ра́дꙋйсѧ, ꙗ҆́кѡ ѻ҆браще́нїемъ заблꙋ́ждша а҆́гг҃елы возра́довалъ є҆сѝ. Ра́дꙋйсѧ, проси́ти ѹ҆ гдⷭ҇а а҆́гг҃елѡвъ ѡ҆гражде́нїѧ на́съ наꙋча́ѧй: ра́дꙋйсѧ, а҆́гг҃ела храни́телѧ мл҃твою твое́ю къ на́мъ приближа́ѧй. Ра́дꙋйсѧ, ѿ навѣ́товъ вра́жїихъ свободи́телю: ра́дꙋйсѧ, во и҆скꙋше́нїихъ ско́рый защити́телю.

<red>Р</red>а́дꙋйсѧ, васі́лїе, вели́кїй і҆ера́рше, правосла́вїѧ всемі́рный свѣти́льниче.
