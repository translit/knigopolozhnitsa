---
title: "І҆́косъ в҃і"
navigation:
  key: akathists-vasilijvel-24
  title: "І҆́косъ в҃і"
  parent: akathists-vasilijvel
  order: 24
type: "akathist"
---

## І҆́косъ в҃і:

<red>П</red>ою́тъ тѝ ве́лїѧ похвалы̀ вси̑ вѣ́рнїи, ѽ вели́кїй і҆ера́рше васі́лїе, вельми́ бо на землѝ до конца̀ житїѧ̀ твоегѡ̀ во сла́вꙋ правовѣ́рїѧ потрꙋди́всѧ, въ нбⷭ҇наѧ ст҃а́ѧ ст҃ы́хъ вше́лъ є҆сѝ, и҆ ꙗ҆́кѡ вѣ́рный бж҃їй слꙋжи́тель, трⷪ҇цѣ ст҃ѣ́й предста́лъ є҆сѝ, и҆де́же и҆ ѡ҆ на́съ вы́нꙋ моли́сѧ, ѽ пребл҃гі́й ѻ҆́ч҃е, вѣ́рою ча́дѣхъ твои́хъ, съ любо́вїю зовꙋ́щихъ тѝ си́це:

<red>Р</red>а́дꙋйсѧ, ца́рское сщ҃е́нїе, прехва́льне васі́лїе: ра́дꙋйсѧ, трⷪ҇цы ст҃ы́ѧ преꙋкраше́нное селе́нїе. Ра́дꙋйсѧ, чꙋде́сными дѣѧ́ньми цр҃ѧ̀ нбⷭ҇наго просла́вивый: ра́дꙋйсѧ, рѣ́вности своеѧ̀ ѡ҆ сла́вѣ вѣ́ры и҆ въ боле́зни сме́ртнѣй не ѡ҆ста́вивый. Ра́дꙋйсѧ, ра́ди ѻ҆браще́нїѧ невѣ́рна ꙋде́сное продле́нїе себѣ̀ житїѧ̀ ѹ҆ бг҃а и҆спроси́вый: ра́дꙋйсѧ, свои́ма рꙋка́ма, возста́въ съ ѻ҆дра̀ сме́ртнагѡ, кр҃ще́нїемъ того̀ просвѣти́вый. Ра́дꙋйсѧ, трꙋда́ми и҆ мꙋ́дростїю си́лꙋ ѕловѣ́рїѧ побѣди́вый: ра́дꙋйсѧ, благовѣ́рнымъ царє́мъ побѣ́ды на врагѝ и҆спроси́вый. Ра́дꙋйсѧ, а҆пⷭ҇толѡмъ въ трꙋдѣ́хъ є҆динонра́вный: ра́дꙋйсѧ, со ст҃и̑тельми григо́рїемъ бг҃осло́вомъ и҆ і҆ѡа́нномъ златоꙋ́стомъ, по повеле́нїю твоемꙋ̀, є҆диноче́стнѡ прославлѧ́емый. Ра́дꙋйсѧ, нетлѣ́нїемъ моще́й просїѧ́вый и҆ сла́вою на нб҃сѣ́хъ ѹ҆вѣнча́нный: ра́дꙋйсѧ, те́плый и҆ вели́кїй застꙋ́пниче, ѿ бг҃а на́мъ даро́ванный.

<red>Р</red>а́дꙋйсѧ, васі́лїе, вели́кїй і҆ера́рше, правосла́вїѧ всемі́рный свѣти́льниче.
