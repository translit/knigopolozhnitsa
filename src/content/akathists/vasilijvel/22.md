---
title: "І҆́косъ а҃і"
navigation:
  key: akathists-vasilijvel-22
  title: "І҆́косъ а҃і"
  parent: akathists-vasilijvel
  order: 22
type: "akathist"
---

## І҆́косъ а҃і:

<red>С</red>вѣтоно́сный свѣти́льниче, ве́сь мно́гими дара́ми бж҃їими и҆ добродѣ́тельми сїѧ́ющъ, бы́лъ є҆сѝ, ст҃че бж҃їй васі́лїе, и҆́миже и҆ ны̀ просвѣтѝ, въ добродѣ́тели наста́ви и҆ ко црⷭ҇твїю нбⷭ҇номꙋ напра́ви, зовꙋ́щихъ тебѐ си́це:

<red>Р</red>а́дꙋйсѧ, цр҃кве хрⷭ҇то́вы незаходи́мое сїѧ́нїе и҆ пресвѣ́тлое ѹ҆краше́нїе: ра́дꙋйсѧ, ꙗ҆́кѡ подае́ши хрⷭ҇тїа́нѡмъ во всѧ̑ вѣ́ки въ вѣ́ре пра́вѣй ѹ҆твержде́нїе. Ра́дꙋйсѧ, тала́нты, бг҃омъ врꙋче́нныѧ тебѣ̀, ѹ҆соверши́вый: ра́дꙋйсѧ, ѿ земны́ѧ мꙋ́дрости всѧ̑ ко спасе́нїю полє́знаѧ собра́вый. Ра́дꙋйсѧ, сы́нꙋ царе́вꙋ во сла́вꙋ правовѣ́рїѧ чꙋде́сное и҆сцѣле́нїе дарова́вый: ра́дꙋйсѧ, цѣломꙋ́дренное житїѐ а҆наста́сїѧ пресвѵ́тера и҆ сꙋпрꙋ́жницы є҆гѡ̀ прозрѣ́вый. Ра́дꙋйсѧ, кро́ткѡ ѻ҆би́дѧщымъ тѧ̀ проща́вый: ра́дꙋйсѧ, смире́нїемъ и҆ тѣрпе́нїемъ клеветы̀ на тѧ̀ побѣжда́вый. Ра́дꙋйсѧ, ѹ҆ста́въ совѣрше́ннагѡ житїѧ̀ и҆́нокѡмъ ѹ҆чреди́вый: ра́дꙋйсѧ, мно́ги и҆́ноки въ ѡби́телехъ собра́вый. Ра́дꙋйсѧ, пра́вила и҆ кано́ны и҆ сп҃си́тєльнаѧ ѹ҆чє́нїѧ въ наслѣ́дїе цр҃кви ѡ҆ста́вивый: ра́дꙋйсѧ, бг҃омꙋ́дрыми списа́ньми твои́ми многоцѣ́нное сокро́вище къ назида́нїю хрⷭ҇тїа́нѡмъ дарова́вый.

<red>Р</red>а́дꙋйсѧ, васі́лїе, вели́кїй і҆ера́рше, правосла́вїѧ всемі́рный свѣти́льниче.
