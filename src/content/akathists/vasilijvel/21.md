---
title: "Конда́къ а҃і"
navigation:
  key: akathists-vasilijvel-21
  title: "Конда́къ а҃і"
  parent: akathists-vasilijvel
  order: 21
type: "akathist"
---

## Конда́къ а҃і:

<red>П</red>ѣ́нїе подоба́ше возноси́мо бы́ти тебѣ̀ съ нб҃сѝ, а҆ не ѿ землѝ, Ѽ пречꙋ́дный васі́лїе, нб҃съ бо ꙗ҆вле́нїе на землѝ бы́лъ є҆сѝ, къ нб҃сѝ бг҃омꙋ́дрыми ѹ҆че́ньми твои́ми ѹ҆мы̀ вѣ́рныхъ возводи́лъ є҆сѝ, и҆ ны́не съ нб҃съ на ны̀ ми́лостивнѡ призира́еши и҆ преизоби́льнꙋю все́мъ на́мъ блгⷣть подае́ши ѿ щедрода́телѧ хрⷭ҇та̀ бг҃а, є҆мꙋ́же со а҆́гг҃елы въ нб҃сѣ́хъ вы́нꙋ пое́ши: <red>А҆</red>ллилꙋ́їа.
