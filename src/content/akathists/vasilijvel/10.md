---
title: "І҆́косъ є҃"
navigation:
  key: akathists-vasilijvel-10
  title: "І҆́косъ є҃"
  parent: akathists-vasilijvel
  order: 10
type: "akathist"
---

## І҆́косъ є҃:

<red>В</red>и́девше вси́ тѧ, ст҃и́телю бж҃їй, ꙗ҆́кѡ ѻ҆ц҃а̀ чадолюби́ва, въ напа́стехъ и҆ ско́рбехъ ѿ тебє̀ по́мощи ѹ҆сѣ́рднѡ и҆ска́хꙋ: ты̀ же ѡ҆ всѣ́хъ милосе́рдовалъ є҆сѝ, ѡ҆́бразъ вѣ́ры и҆́стинныѧ въ себѣ̀ си́мъ показꙋ́ѧ. Бꙋ́ди, пребл҃гі́й ѻ҆́ч҃е, ско́рый помо́щникъ и҆ на́мъ, грѣхмѝ и҆ скорбмѝ ѡ҆бꙋрева́емымъ, съ любо́вїю тѝ вопїю́щимъ:

<red>Р</red>а́дꙋйсѧ, свѣти́льниче любвѐ, ѿ хрⷭ҇та̀ возсїѧ́вый: ра́дꙋйсѧ, ѻ҆ц҃ꙋ̀ нбⷭ҇номꙋ въ милосе́рдїи подража́вый. Ра́дꙋйсѧ, неимꙋ́щихъ бога́тое сокро́вище: ра́дꙋйсѧ, въ нꙋ́ждахъ вѣ́рное прибѣ́жище. Ра́дꙋйсѧ, гла́дныѧ, ꙗ҆́коже і҆ѡ́сифъ дре́вле, препита́вый: ра́дꙋйсѧ, мно́ги ѡ҆би́тєли бездо́мнымъ и҆ ѹ҆бо́гимъ въ кесарі́и ѡ҆снова́вый. Ра́дꙋйсѧ, прокаже́нныхъ ра́ны свои́ма рꙋка́ма, ꙗ҆́кѡ самарѧни́нъ до́брый, врачева́вый: ра́дꙋйсѧ, гони́телѧ твоего̀ мѡде́ста недꙋ́гꙋюща и҆сцѣли́вый и҆ ѿ наро́дныѧ ка́зни того̀ и҆зба́вивый. Ра́дꙋйсѧ, вдови́цꙋ ѹ҆бо́гꙋю ѿ ѻ҆би́ды є҆па́рха защити́вый: ра́дꙋйсѧ, женѣ̀ грѣ́шницѣ проще́нїе грѣхѡ́въ ѹ҆ бг҃а и҆спроси́вый. Ра́дꙋйсѧ, сиро́тъ ѻ҆́тче и҆ стра́ждꙋщихъ ѹ҆теше́нїе: ра́дꙋйсѧ, во грѣсѣ́хъ погиба́ющихъ вразꙋмле́нїе и҆ и҆справле́нїе.

<red>Р</red>а́дꙋйсѧ, васі́лїе, вели́кїй і҆ера́рше, правосла́вїѧ всемі́рный свѣти́льниче.
