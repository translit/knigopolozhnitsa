---
title: "І҆́косъ г҃"
navigation:
  key: akathists-vasilijvel-6
  title: "І҆́косъ г҃"
  parent: akathists-vasilijvel
  order: 6
type: "akathist"
---

## І҆́косъ г҃:

<red>И҆</red>ме́ѧй ре́вность ве́лїю по бз҃ѣ вседержи́теле и҆ мѣ́чъ сло́ва є҆гѡ̀ въ рꙋцѣ̀ воспрїи́мъ, пле́велы ꙗ҆зы́ческагѡ і҆ꙋлїа́нова нечѣ́стїѧ ско́рѡ посѣ́клъ є҆сѝ, вѣ́рныѧ же во бл҃гоче́стїи ѹ҆тверди́лъ є҆сѝ: наꙋчѝ и҆ на́съ, прпⷣбне ѻ҆́ч҃е, є҆ди́номꙋ то́чїю бг҃ꙋ чи́стымъ житїе́мъ слꙋжи́ти, зовꙋ́щихъ тѝ си́це:

<red>Р</red>а́дꙋйсѧ, го́рдагѡ і҆ꙋлїа́на въ бг҃оѿстꙋ́пствѣ мꙋ́жественнѡ ѡ҆бличи́вый: ра́дꙋйсѧ, хрⷭ҇тоненави́стныѧ є҆гѡ̀ начина́нїѧ разрꙋши́вый. Ра́дꙋйсѧ, мл҃твою сле́зною, ꙗ҆́кѡ копїе́мъ, того̀ порази́вый: ра́дꙋйсѧ, ско́рꙋю є҆гѡ̀ поги́бель предвозвѣсти́вый. Ра́дꙋйсѧ, лю́ди бж҃їѧ, ꙗ҆́коже мѡѷсе́й дре́влѣ і҆и҃лѧ, ѿ і҆дѡлослꙋже́нїѧ свободи́вый: ра́дꙋйсѧ, пле́велы нече́стїѧ и҆стреби́вый. Ра́дꙋйсѧ, пи́щею слове́съ бж҃їихъ вѣ́рныѧ и҆зоби́льнѡ насы́тивый: ра́дꙋйсѧ, стрꙋѧ́ми бл҃года́ти сердца̀ напои́вый. Ра́дꙋйсѧ, скрижа́ли веле́нїй хрⷭ҇то́выхъ тве́рдѡ содѣржа́ти ѹ҆вѣщева́вый: ра́дꙋйсѧ, ѹ҆че́нїе ѹ҆́стъ твои́хъ житїе́мъ ѹ҆тверди́вый. Ра́дꙋйсѧ, ра́бе бл҃гі́й и҆ вѣ́рный: ра́дꙋйсѧ, дѣ́лателю вертогра́да хрⷭ҇то́ва ѹ҆се́рдный.

<red>Р</red>а́дꙋйсѧ, васі́лїе, вели́кїй і҆ера́рше, правосла́вїѧ всемі́рный свѣти́льниче.
