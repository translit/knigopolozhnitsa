---
title: "І҆́косъ и҃"
navigation:
  key: akathists-vasilijvel-16
  title: "І҆́косъ и҃"
  parent: akathists-vasilijvel
  order: 16
type: "akathist"
---

## І҆́косъ и҃:

<red>В</red>е́сь свѣ́томъ нбⷭ҇нымъ серафі́мскїѧ любвѐ пламене́лъ є҆сѝ, бг҃оно́се васі́лїе: словеса́ бо твоѧ̑ бе́ша, ꙗ҆́кѡ мо́лнїѧ, є҆́реси попалѧ́ющаѧ, дꙋ́ши же вѣ́рныхъ пла́менемъ вѣ́ры и҆ любвѐ просвѣща́ющаѧ: да́ждь ѹ҆̀бо и҆ на́мъ, ѻ҆́че, мл҃твою твое́ю, и҆́скрꙋ хотѧ̀ ма́лꙋю твоеѧ̀ любвѐ и҆мѣ́ти, зовꙋ́щимъ сицева́ѧ:

<red>Р</red>а́дꙋйсѧ, пламенови́дный сто́лпе, є҆́реси попалѧ́ѧй: ра́дꙋйсѧ, ѻ҆́гнь вѣ́ры и҆́стинныѧ и҆ любвѐ нелицемѣ́рныѧ возгрева́ѧй. Ра́дꙋйсѧ, лжѝ а҆́рїевы є҆́реси тве́рдый ѻ҆бличи́телю: ра́дꙋйсѧ, и҆́стины хрⷭ҇то́вы пла́менный ревни́телю. Ра́дꙋйсѧ, ꙗ҆́кѡ го́рдаго є҆ѵнѡ́мїа, сн҃а бж҃їѧ хꙋли́вша, посрами́лъ є҆сѝ: ра́дꙋйсѧ, ꙗ҆́кѡ македѡ́нїево хꙋле́нїе дх҃а ст҃а́гѡ препрѣ́лъ є҆сѝ. Ра́дꙋйсѧ, сꙋемꙋ́дрїѧ нестѡ́рїева разори́телю: ра́дꙋйсѧ, че́сти прест҃ы́ѧ бг҃омт҃ре ѹ҆сѣ́рдный защи́тителю. Ра́дꙋйсѧ, па́стырю, нбⷭ҇нымъ блиста́нїемъ любвѐ ѡ҆сїѧва́емый: ра́дꙋйсѧ, ѹ҆чи́телю вѣ́ры, словеса̀ молнїено́снаѧ вѣща́вый. Ра́дꙋйсѧ, бг҃онасажде́ннаѧ масли́но, мно́гихъ ст҃ы́хъ цр҃кви произвѣ́дшаѧ: ра́дꙋйсѧ, лозо̀, бг҃омꙋ́дрыхъ правосла́вїѧ побо́рникѡвъ и҆зрасти́вшаѧ.

<red>Р</red>а́дꙋйсѧ, васі́лїе, вели́кїй і҆ера́рше, правосла́вїѧ всемі́рный свѣти́льниче.
