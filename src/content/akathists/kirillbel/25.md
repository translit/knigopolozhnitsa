---
title: "Конда́къ г҃і"
navigation:
  key: akathists-kirillbel-25
  title: "Конда́къ г҃і"
  parent: akathists-kirillbel
  order: 25
type: "akathist"
---

## Конда́къ г҃і:

<red>Ѽ</red> вели́кїй ѹ҆го́дниче бж҃їй и҆ чꙋдотво́рче, прпⷣбне ѻ҆́ч҃е кѷрі́лле ты̀ горѣ̀ на нб҃сѝ, мы̀ до́лꙋ на земли́, ѹ҆дале́ннїи ѿ тебѐ не толи́кѡ мѣ́стомъ, коли́кѡ грѣхѝ на́шими, ѻ҆ба́че дерза́емъ приноси́ти тебѣ̀ сїѐ ма́лое похва́льное пѣ́нїе, є҆́же ми́лостивнѡ прїе́мъ, ѹ҆молѝ млⷭ҇рдаго творца̀, поми́ловати на́съ и҆ и҆зба́вити гее́нны ѻ҆́гненныѧ и҆ мꙋ́че́нїй а҆́дскихъ, да сподо́бимсѧ вкꙋ́пѣ съ тобо́ю, въ црⷭ҇твїи нбⷭ҇нѣмъ, пѣ́ти є҆мꙋ̀ вѣ́чнѡ ра́достнꙋю пѣ́снь: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃лъ земны́й:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нный ѿ цр҃ѧ̀:</incipit></rubric>
