---
title: "Конда́къ ѳ҃"
navigation:
  key: akathists-kirillbel-17
  title: "Конда́къ ѳ҃"
  parent: akathists-kirillbel
  order: 17
type: "akathist"
---

## Конда́къ ѳ҃:

<red>В</red>си́ и҆́ноцы ѡ҆би́тели твоеѧ̀, прпⷣбне ѻ҆́ч҃е, ꙗ҆́кѡ агг҃ла бжїѧ тѧ̀ почита́хꙋ, и҆бо вои́стиннꙋ агг҃лоподо́бнїи нра́вы ꙗ҆влѧ́лъ є҆сѝ и҆́мъ въ житїѝ твое́мъ ст҃ѣ́мъ, и҆же всѐ бы́сть посвѧщено̀ бг҃оꙋгожде́нїю непреста́нномꙋ. тѣ́мже ди̑внаѧ чꙋдеса̀ твори́ти дарова̀ тебѣ̀ бг҃ъ: недꙋ̑жныѧ и҆сцѣлѧ́лъ є҆сѝ, бѣснова̑тыѧ ѿ мꙋче́нїѧ дїа́вольскагѡ свобожда́лъ є҆сѝ, бꙋ̑дꙋщаѧ прорица́лъ є҆сѝ и҆ сами́хъ мертвецє́въ воскреша́лъ є҆сѝ мл҃твою твое́ю, во є҆́же пѣ́ти ѡ҆ тебѣ̀ бли̑жнимъ и҆ да̑льнимъ, хвале́бнꙋю пѣ́снь верхо́вномꙋ чꙋде́съ творцꙋ̀ бг҃ꙋ: <rubric class="inline">А҆ллилꙋ́̀їа.</rubric>
