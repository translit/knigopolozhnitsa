---
title: "І҆́косъ ѳ҃"
navigation:
  key: akathists-kirillbel-18
  title: "І҆́косъ ѳ҃"
  parent: akathists-kirillbel
  order: 18
type: "akathist"
---

## І҆́косъ ѳ҃:

<red>В</red>иті́йство человѣ́ческое не мо́жетъ и҆зрещѝ вели́чїе чꙋде́съ твои́хъ, ѹ҆го́дниче бж҃їй, ѻ҆́ч҃е кѷрі́лле, и҆́миже житїѐ твоѐ земно́е, ꙗ҆́кѡ цвѣты̀ блгово́нными, дꙋхо́внѡ бл҃гоꙋкраси́сѧ, ѡ҆бл҃гоꙋха́ѧ дꙋ́шы вѣ́рныхъ сла́достїю преподо́бїѧ и҆ ст҃ы́ни, и҆ приводѧ̀ и҆хъ къ славосло́вїю бг҃а, си́це просла́вльшагѡ тѧ̀, своего̀ и҆збра́нника, на́мъ же внꙋша́ющагѡ взыва́ти къ тебѣ̀:

<red>Р</red>а́дꙋйсѧ, сщ҃еннотаи́нниче бж҃їѧ бл҃года́ти. Ра́дꙋйсѧ, дѣ́лателю мно́гихъ ди́вныхъ чꙋде́съ. Ра́дꙋйсѧ, болѧ̀щихъ до́брый цѣле́бниче. Ра́дꙋйсѧ, разсла́бленныхъ бл҃госе́рдый ѹ҆крѣпи́телю. Ра́дꙋ́йсѧ, слѣпы̑мъ зрѣ́нїе мно́гажды дарова́вый. Ра́дꙋйсѧ, бѣснова́тыхъ ѿ наси́лїѧ дїа́вольскагѡ ѡ҆свободи́вый Ра́дꙋйсѧ, болѧ́рина рома́на ѿ ѻ҆дра̀ сме́ртнагѡ здра́ва возстави́вый. Ра́дꙋйсѧ, ѹ҆ме́ршаго и҆́нока далма́та на покаѧ́нїе воскреси́вый. Ра́дꙋйсѧ, ѡ҆скꙋдѣ́вшее въ ѡ҆би́тели твое́й вїно̀ длѧ лїтꙋргі́и ст҃ы́ѧ чꙋде́снѡ ѹ҆мно́живый. Ра́дꙋйсѧ, во вре́мѧ гла́да ѡ҆пꙋстѣ́вшꙋю жи́тницꙋ хлѣ́бомъ напо́лнивый. Ра́дꙋйсѧ, ѻ҆́нымъ хлѣ́бомъ гла̑дныѧ лю́ди ми́лостивнѡ препита́вый. Ра́дꙋйсѧ, ꙗ҆́кѡ хлѣ́бъ то́й, тобо́ю раздава́емый, въ жи́тницѣ не ѡ҆скꙋдѣва́ше, но па́че ѹ҆множа́шесѧ.

<red>Р</red>а́дꙋйсѧ, кѷрі́лле, вели́кїй чꙋдотво́рче.
