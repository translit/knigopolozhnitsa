---
title: "Конда́къ ѕ҃"
navigation:
  key: akathists-kirillbel-11
  title: "Конда́къ ѕ҃"
  parent: akathists-kirillbel
  order: 11
type: "akathist"
---

## Конда́къ ѕ҃:

<red>П</red>роповѣ́дникъ смире́нїѧ и҆́стиннагѡ ꙗ҆ви́лсѧ є҆сѝ, ѻ҆́ч҃е, є҆гда̀ стꙋжи́въ сѝ сла́вою и҆ молво́ю настоѧ́тельства въ сі́мѡновѣ, ѡ҆ста́вилъ є҆сѝ настоѧ́тельство и҆ ѹ҆дали́лсѧ є҆сѝ въ безмо́лвїе келе́йное, да є҆ди́нъ є҆ди́номꙋ бг҃ꙋ возмо́жеши рабо́тати невозбра́ннѡ, ѻ҆ба́че и҆ въ безмо́лвїи не ѡ҆ста́ви тѧ̀ вра́гъ сп҃се́нїѧ человѣ́ческагѡ, воѡрꙋжи́въ на тѧ̀ наста́вшаго по тебѣ̀ настоѧ́телѧ, є҆гѡ́же гнѣ́вꙋ мѣ́сто ѹ҆стꙋпа́ѧ, пресели́лсѧ є҆сѝ на ста́рое сі́мѡново, и҆ та́мѡ ѹ҆едине́ннѡ пребыва́ѧ, немо́лчнѡ воспѣва́лъ є҆сѝ пѣ́снь бг҃ꙋ: <red>А҆</red>ллилꙋ́їа.
