---
title: "Конда́къ в҃"
navigation:
  key: akathists-kirillbel-3
  title: "Конда́къ в҃"
  parent: akathists-kirillbel
  order: 3
type: "akathist"
---

## Конда́къ в҃:

<red>В</red>и́дѣвъ сро́дникъ тво́й, и҆мени́тый болѧ́ринъ самоде́ржца рѡссі́йскагѡ, бл҃гонра́вїе дꙋшѝ твоеѧ̀, ѻ҆́ч҃е пребл҃же́нне, возлюби́ тѧ и҆ поста́ви строи́телемъ до́ма своегѡ̀, да пече́шисѧ ѡ҆ потре́бахъ є҆гѡ̀, ты́ же молва́ми жите́йскими ѡ҆бꙋрева́емый, ѕѣлѡ̀ болѣ́зновалъ є҆сѝ ко гдⷭ҇ꙋ, да сподо́битъ тѧ̀ внѣ̀ мі́ра и҆ є҆гѡ̀ сꙋе́тъ, въ безмо́лвїи є҆мꙋ̀ слꙋжи́ти и҆ невозбра́ннѡ воспѣва́ти а҆́гг҃льскꙋю пѣ́снь: <red>А҆</red>ллилꙋ́їа.
