---
title: "І҆́косъ г҃"
navigation:
  key: akathists-kirillbel-6
  title: "І҆́косъ г҃"
  parent: akathists-kirillbel
  order: 6
type: "akathist"
---

## І҆́косъ г҃:

<red>И҆</red>мѣ́ѧ послꙋша́нїе ѿ настоѧ́телѧ, є҆́же трꙋди́тисѧ въ хлѣ́бнѣ и҆ пова́рнѣ, ѻ҆́ч҃е досточꙋ́дне, не да́лъ є҆сѝ сна̀ ѻ҆чи́ма твои́ма, ни вѣ́ждома дрема́нїѧ, но нелѣ́ностнѡ трꙋди́лсѧ є҆сѝ, дне́мъ дрова̀ сѣкі́й, ѻ҆́гнь возжига́ѧй, хлѣ́бы и҆ пи́щꙋ бра́тїи приготовлѧ́ѧ и҆, но́щїю же въ мл҃твахъ, ѱалмопѣ́нїихъ и҆ колѣнопреклоне́нїихъ бо́дреннѡ пребыва́ѧи҆, бы́лъ є҆сѝ до́брый дѣ́латель црⷭ҇твїѧ нбⷭ҇нагѡ, по степе́нємъ добродѣ́телей восходи́вый къ соверше́нствꙋ дꙋхо́вномꙋ. Тѣ́мже восхвалѧ́емъ тѧ̀ си́це:

<red>Р</red>а́дꙋйсѧ, и҆́ноче бг҃оꙋго́дный, и҆́ночествовавый нелицемѣ́рнѡ ѿ и҆́скреннїѧ дꙋшѝ. Ра́дꙋйсѧ, послꙋ́шниче соверше́нный, сло́во велѣ́нїѧ сами́мъ дѣ́ломъ предварѧ́вый. Ра́дꙋйсѧ, сле́зный и҆ска́телю бл҃же́нства вѣ́чнагѡ: Ра́дꙋйсѧ, мл҃твенный воздѣ́ѧтелю рꙋ́къ прпⷣбныхъ горѣ̀ ко гдⷭ҇ꙋ. Радꙋйсѧ, ѻ҆гне́мъ пе́щнымъ въ хлѣ́бнѣ и҆ пова́рнѣ, ѻ҆́гнь мꙋче́нїѧ вѣ́чнагѡ себѣ̀ напомина́вый. Ра́дꙋйсѧ, послꙋша́нїемъ пова́реннымъ ѹ҆миле́нїѧ глꙋбинꙋ̀ стѧжа́вый. Ра́дꙋйсѧ, хлѣ́бъ тво́й слеза́ми любвѐ ко гдⷭ҇ꙋ ѡ҆роша́вый. Ра́дꙋйсѧ, питїѐ твоѐ пла́чемъ покаѧ́ннымъ растворѧ́вый. Ра́дꙋйсѧ, пре́жде всѣ́хъ ѡ҆брѣта́выйсѧ во хра́мѣ на слꙋ́жбахъ бж҃е́ственныхъ. Ра́дꙋйсѧ, возлюби́вый примета́тисѧ въ домꙋ̀ бг҃а твоегѡ̀. Ра́дꙋйсѧ, поста̀ сꙋро́вствомъ ѹ҆мертви́вый пло́ть твою̀, да не воз̾ѡблада́етъ ѻ҆на̀ дꙋ́хомъ. Ра́дꙋйсѧ, чрез̾ два̀ и҆ трѝ дни̑ пи́щꙋ скꙋ́днꙋю вкꙋша́вый.

<red>Р</red>а́дꙋйсѧ, кѷрі́лле, вели́кїй чꙋдотво́рче.
