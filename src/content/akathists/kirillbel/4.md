---
title: "І҆́косъ в҃"
navigation:
  key: akathists-kirillbel-4
  title: "І҆́косъ в҃"
  parent: akathists-kirillbel
  order: 4
type: "akathist"
---

## І҆́косъ в҃:

<red>Р</red>а́зꙋмомъ бг҃опросвѣще́ннымъ позна̀ бл҃гопло́дїе дꙋшѝ твоеѧ̀ прпⷣбный стефа́нъ, и҆гꙋ́менъ ѡ҆би́тели и҆́же на ма́хрѣ, є҆гда̀ прїи́де во гра́дъ москвꙋ̀ и҆ позна́сѧ съ тобо́ю, ѻ҆́ч҃е бж҃їй, є҆мꙋ́же ты̀ со слеза́ми жела́нїе се́рдца твоегѡ̀ и҆сповѣ́далъ є҆сѝ, ꙗ҆́кѡ хо́щеши и҆́нокъ бы́ти, и҆ ѿ негѡ̀ ѡ҆брꙋче́нїе а҆́гг҃льскагѡ ѡ҆́браза воспрїѧ́лъ є҆сѝ. Помина́юще ѹ҆́бо таковꙋ́ю ре́вность твою̀ къ по́двигѡмъ дꙋхѡ́внымъ, ѹ҆бл҃жа́емъ тѧ̀, ꙗ҆́кѡ и҆збра́нника бж҃їѧ, и҆ ѹ҆миле́ннѡ глаго́лемъ:

<red>Р</red>а́дꙋйсѧ, кро́ткий и҆ неѕло́бивый послѣ́дователю хрⷭ҇то́въ. Ра́дꙋйсѧ, за́пѡвѣди є҆ѵⷢ҇льскїѧ са́мымъ дѣ́ломъ соверши́вый. Ра́дꙋйсѧ, самоѿверже́нїе ди́вное по глаго́лꙋ гдⷭ҇а твоегѡ̀ ꙗ҆ви́вый. Ра́дꙋйсѧ, зна́тность ро́да и҆ по́чєсти мїрскі̑ѧ хрⷭ҇та̀ ра́ди ѡ҆ста́вивый. Ра́дꙋйсѧ, вмѣ́стѡ ри́зъ златотка́нныхъ, рꙋ̑бища и҆́ночєскаѧ возлюби́вый. Ра́дꙋйсѧ, крⷭ҇тъ хрⷭ҇то́въ со ѹ҆се́рдїемъ на ра́мо твоѐ воспрїѧ́вый. Ра́дꙋйсѧ, въ дꙋшѝ твое́й добродѣ́тєли высѡ́кїѧ насади́вый. Радꙋйсѧ, всѧ́кое пристра́стїе сꙋ́етное въ себѣ̀ и҆скорени́вый. Ра́дꙋйсѧ, проти́вꙋ мі́ра, пло́ти и҆ дїа́вола крѣ́пкѡ воѡрꙋжи́выйсѧ. Ра́́дꙋйсѧ, си́лою бж҃їею всѧ̑ и҆́хъ прило́ги побѣди́вый. Ра́дꙋйсѧ, бж҃їѧ бл҃года́ти сосꙋ́дъ непоро́ченъ бы́вый. Ра́дꙋйсѧ, врагѡ́мъ неви̑димымъ стра́шенъ и҆ непристꙋ́пенъ содѣ́лавыйсѧ.

<red>Р</red>а́дꙋйсѧ, кѷрі́лле, вели́кїй чꙋдотво́рче.
