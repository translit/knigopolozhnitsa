---
title: "І҆́косъ і҃"
navigation:
  key: akathists-kirillbel-20
  title: "І҆́косъ і҃"
  parent: akathists-kirillbel
  order: 20
type: "akathist"
---

## І҆́косъ і҃:

<red>Ц</red>р҃ѧ̀ нбⷭ҇нагѡ ра́бе бл҃гі́й и҆ вѣ́рный, да́нный тебѣ̀ тала́нтъ не сокры́вый, но трꙋдолю́бнѡ є҆го̀ ѹ҆сꙋгꙋ́бивый, и҆ мно́гꙋ кꙋ́плю дꙋхо́внꙋю и҆́мъ сотвори́вый, ѻ҆́ч҃е кѷрі́лле, помозѝ и҆ на́мъ зємны́мъ и҆ пє́рстнымъ, подража́ти житїю̀ твоемꙋ̀ ст҃о́мꙋ, и҆ стѧжа́ти при и҆схо́дѣ на́шемъ бл҃гꙋ́ю наде́ждꙋ сп҃се́нїѧ, да пое́мъ тебѣ̀ ѹ҆миле́нными гла́сы:

<red>Р</red>а́дꙋйсѧ, ст҃че бж҃їй, ст҃ѡ и҆ непоро́чнѡ сконча́вый жи́знь земнꙋ́ю. Ра́дꙋйсѧ, и҆збра́нниче хрⷭ҇то́въ, безболѣ́зненнѡ и҆ ми́рнѡ преда́вый дꙋ́хъ тво́й въ рꙋ́цѣ бж҃їи. Ра́дꙋйсѧ, ꙗ҆́кѡ сме́рть твоѧ̀ честна̀ пред̾ гдⷭ҇емъ, и҆ ѹ҆спе́нїе со ст҃ы́ми. Ра́дꙋйсѧ, ꙗ҆́кѡ па́мѧть твоѧ̀ съ похвала́ми почита́етсѧ во ст҃ѣ́й цр҃кви. Ра́дꙋйсѧ, ꙗ҆́кѡ пресели́всѧ въ нбⷭ҇ныѧ ѡби́тєли, и҆ земны́хъ не ѡ҆ставлѧ̀еши. Ра́дꙋйсѧ, ꙗ҆́кѡ ѿ го́рнихъ высо́тъ блгосе́рдїемъ твои́мъ къ земнорѡ́днымъ приника́еши. Ра́дꙋйсѧ, чꙋдотво́рецъ бы́вый при жи́зни, таковы́й же ꙗ҆ви́выйсѧ и҆ по сме́рти. Ра́дꙋйсѧ, ѡ҆би́тель твою̀ и҆ по сконча́нїи твое́мъ сохрани́вый. Ра́дꙋйсѧ, ча̑да твоѧ̑ дꙋ́хѡ́внаѧ и҆ по сме́рти твое́й не забы́вый. Ра́дꙋйсѧ, во ѹ҆тѣше́нїе имъ цѣлє́бныѧ мо́щи твоѧ̑ ѡста́вивый. Ра́дꙋйсѧ, чтꙋ́щымъ тѧ̀ ско́рый предста́телю. Ра́дꙋ́йсѧ, ѹ҆се́рдный всѣ́хъ прибѣга́ющихъ къ тебѣ̀ застꙋ́пниче.

<red>Р</red>а́дꙋйсѧ, кѷрі́лле, великїй чꙋдотво́рче.
