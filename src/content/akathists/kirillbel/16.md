---
title: "І҆́косъ и҃"
navigation:
  key: akathists-kirillbel-16
  title: "І҆́косъ и҃"
  parent: akathists-kirillbel
  order: 16
type: "akathist"
---

## І҆́косъ и҃:

<red>В</red>е́сь въ бз҃ѣ́ бы́въ, ѹ҆пова́нїе крѣ́пкое на бг҃а возложилъ є҆сѝ, ѻ҆́ч҃е прпⷣбне ꙗ҆́кѡ си́ленъ є҆́сть препита́ти тѧ̀ со ѹ҆ченикѝ твои́ми, въ пꙋсты́ннѣмъ мѣ́стѣ пребыва́ющыѧ. тѣ́мже подаѧ́нїѧ проси́ти ни къ комꙋ̀ не посыла́лъ є҆сѝ, вѣ́рꙋѧ несомнѣ́ннѡ, ꙗ҆́кѡ всѧ̑ къ житїю̀ потрє́бнаѧ ѿ рꙋки́ бж҃їѧ полꙋчи́ши: и҆ по вѣ́рѣ твое́й и҆ мл҃твѣ, ѿ бг҃олюбцєвъ всѧ̑ сїѧ̑ и҆ бе́з проше́нїѧ твоегѡ́ полꙋча́лъ є҆сѝ, ѹ҆дивлѧ́ѧ ча̑да твоѧ̑ си́лою вѣ́ры творѧ́щїѧ чꙋдеса́, и҆ подвиза́ѧ зва́ти тебѣ̀:

<red>Р</red>а́дꙋйсѧ, безмо́лвїѧ рачи́телю, молвꙋ̀ сꙋ́етнꙋю возненави́дѣвый. Ра́дꙋйсѧ, бг҃омы́слїѧ высото̀, попечє́нїи жите́йскими недосѧга́емаѧ. Ра́дꙋйсѧ, воздержа́нїѧ въ пи́щи и҆ питїи́ пра́вило и҆звѣ́стное. Ра́дꙋйсѧ, нетре́звеннагѡ питїѧ̀ въ ѡ҆би́тели твое́й и҆мѣ́ти возбрани́вый. Ра́дꙋйсѧ, законоположє́нїѧ ст҃ы́хъ ѻ҆тє́цъ неизмѣ́ннѡ сохрани́вый. Ра́дꙋйсѧ, къ подвигѡ́мъ высѡ́кимъ ѹ҆ченикѝ твоѧ̑ рꙋководи́выи҆. Ра́дꙋйсѧ, дости́гїй въ мѣ́рꙋ соверше́нства ѡ҆ хрⷭ҇тѣ. Ра́дꙋйсѧ, прїѧ̀вый вла́сть на дꙋ́хи нечи́стыѧ. Ра́дꙋйсѧ, чꙋдотворе́нїѧ да́ромъ ѡ҆богаще́нный. Ра́дꙋйсѧ, си́лою бж҃е́ственною преиспо́лненный. Ра́дꙋйсѧ, прозорли́вость бл҃года́тнꙋю проѧви́вый. Ра́дꙋйсѧ, по́мощь цѣле́бнꙋю немздопрїи́мнѡ подава́вый.

<rubric>Ра́́дꙋйсѧ, кѷрі́лле, вели́кїй чꙋдотво́рче.</rubric>
