---
title: "І҆́косъ г҃"
navigation:
  key: akathists-mariaeg-6
  title: "І҆́косъ г҃"
  parent: akathists-mariaeg
  order: 6
type: "akathist"
---

## І҆́косъ г҃:

<red>И҆</red>мѣ́ѧ млⷭ҇рдїе неизрече́нное, съ мытарѝ и҆ грѣ́шники вечерѧ́вый, то́й и҆ мнѣ̀, въ глꙋбинꙋ̀ поги́бели па́дшей, прострѐ рꙋкꙋ̀ свою̀ бж҃е́ственнꙋю, є҆гда̀ бо возжела́хъ а҆́зъ вни́ти въ хра́мъ гдⷭ҇ень, нѣ́каѧ си́ла возбранѝ мѝ вхо́дъ, се́рдца же моегѡ̀ коснꙋ́выйсѧ свѣ́тъ ра́зꙋма показа̀ мѝ ти́нꙋ дѣ́лъ мои́хъ. И҆ нача́тъ пла́катисѧ ѡ҆ грѣсѣ́хъ, въ пе́рси бїю́щи и҆ го́рько рыда́ющи. Мы́ же, покаѧ́нїю твоемꙋ̀ веселѧ́щесѧ, пѣ́нїе прино́симъ тѝ сицево́е:

<red>Р</red>а́дꙋйсѧ, ꙗ҆́кѡ но́щи преше́дшей возсїѧва́етъ тѝ зарѧ̀ сп҃се́нїѧ. Ра́дꙋйсѧ, ꙗ҆́кѡ гла́съ хрⷭ҇то́въ призыва́етъ ѻ҆вча̀ заблꙋ́ждшее ѿ де́брей грѣха̀. Ра́дꙋйсѧ, ꙗ҆́кѡ сле́зными то́ки ѡ҆мыва́еши всѧ̀ твоѧ̀ скве́рны. Ра́дꙋйсѧ, ꙗ҆́кѡ слеза́ми твои́ми ѡ҆чища́еши ѻ҆дѣѧ́нїе дꙋшѝ твоеѧ̀. Ра́дꙋйсѧ, ꙗ҆́кѡ ѻ҆ц҃ъ щедрѡ́тъ ѡ҆б̾ѧ́тїѧ своеѧ̀ любвѐ тебѣ̀ ѿверза́етъ. Ра́дꙋйсѧ, ꙗ҆́кѡ вѣ́дый твоѧ̀ таййнаѧ, рꙋкописа́нїѧ грѣхѡ́въ твои́хъ раздира́етъ.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
