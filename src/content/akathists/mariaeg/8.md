---
title: "І҆́косъ д҃"
navigation:
  key: akathists-mariaeg-8
  title: "І҆́косъ д҃"
  parent: akathists-mariaeg
  order: 8
type: "akathist"
---

## І҆́косъ д҃:

<red>С</red>лы́шавше гла́съ и҆здале́ча глаго́лющь: а҆́ще і҆ѻрда́нъ прейде́ши до́брѣ поко́й ѡ҆брѧ́щеши, на колѣ́на па́дши пред̾ приснодв҃ою, рекла̀ є҆сѝ: ѽ влⷣчице! Не гнꙋша́етсѧ дѣ́вственнаѧ чⷭ҇тота̀ твоѧ̀ моеѧ̀ недосто́йныѧ моли́твы, бꙋ́ди мѝ сп҃се́нїѧ ѹ҆чи́тельница, рꙋково́дствꙋющаѧ на пꙋ́ть покаѧ́нїѧ! Тѣ́мъ ѹ҆́бѡ а҆́гг҃ли бж҃їи, написꙋ́юще и҆сповѣ́данїе твоѐ, возглаша́хꙋ тѝ въ то́й ча́съ сицева́ѧ:

<red>Р</red>а́дꙋйсѧ, ѿ тмы̀ грѣха̀ къ чⷭ҇томꙋ свѣ́тꙋ покаѧ́нїѧ преходѧ́щаѧ. Ра́дꙋйсѧ, неи́стовство страсте́й и҆ любо́вь пло́тскꙋю ѿри́нꙋвшаѧ. Ра́дꙋйсѧ, всѧ̀ ѹ҆́зы и҆ сѣ́ти врага̀ растерза́вшаѧ. Ра́дꙋйсѧ, тѧ́жкое бре́мѧ стꙋ́дныѧ рабо́ты дїа́вола во бл҃го́е и҆ ле́гкое и҆́го хрⷭ҇то́во премени́вшаѧ. Ра́дꙋйсѧ, ѿ сме́рти грѣхо́вныѧ къ вѣ́чномꙋ животꙋ̀ возстаю́щаѧ. Ра́дꙋйсѧ, ѿ вра́тъ поги́бели къ врата́мъ ра́ѧ восходѧ́щаѧ.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́ѧ равноа́гг҃льнаѧ.
