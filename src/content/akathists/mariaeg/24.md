---
title: "І҆́косъ в҃і"
navigation:
  key: akathists-mariaeg-24
  title: "І҆́косъ в҃і"
  parent: akathists-mariaeg
  order: 24
type: "akathist"
---

## І҆́косъ в҃і:

<red>П</red>ою́ще надгро́бное пѣ́нїе, бг҃омꙋ́дрый зѡсі́ма но́зѣ твоѝ чтⷭ҇ныѧ слеза́ми ѡ҆мыва́ше и҆, мно́гѡ моли́всѧ, покры̀ тѣ́ло твоѐ земле́ю, на́гѡ сꙋ́щее и҆ ничто́же и҆мѣ́ющее, то́чїю ве́тхꙋю ма́нтїю, ю҆́же и҆спе́рва тебѣ̀ дадѐ. Тѣ́мже ра́достїю и҆ стра́хомъ мно́гимъ ѡ҆держи́мъ, вели́чїю бж҃їю дивѧ́сѧ, стоѧ́ше, зовы́й къ тебѣ̀ такова́ѧ:

<red>Р</red>а́дꙋйсѧ, ꙗ҆́кѡ ча́до свѣ́та сꙋ́щи, прешла̀ є҆сѝ къ свѣ́тꙋ невече́рнемꙋ. Ра́дꙋйсѧ, ꙗ҆́кѡ дꙋ́хъ тво́й съ весе́лїемъ прїѧ́ша селе́нїѧ ст҃ы́хъ. Ра́дꙋйсѧ, ꙗ҆́кѡ тѣ́ло твоѐ ѹ҆поко́исѧ въ моги́лѣ, ю҆́же ле́въ ѿ пꙋсты́ни тебѣ̀ и҆скопа̀. Ра́дꙋйсѧ, ꙗ҆́кѡ тобо́ю показа̀ мнѣ̀ гдⷭ҇ь: коли́кѡ ѿстою̀ ѿ мѣ́ры соверше́нства. Ра́дꙋйсѧ, ѡ҆ всѣ́мъ мі́рѣ къ бг҃ꙋ хода́таице. Ра́дꙋйсѧ, по́стникѡвъ высото̀, прпⷣбныхъ сла́во, страда́льцевъ красото̀.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
