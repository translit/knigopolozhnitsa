---
title: "І҆́косъ є҃"
navigation:
  key: akathists-mariaeg-10
  title: "І҆́косъ є҃"
  parent: akathists-mariaeg
  order: 10
type: "akathist"
---

## І҆́косъ є҃:

<red>В</red>и́дѣвъ та́йны бж҃їѧ и҆ ка́кѡ гото́въ є҆́сть прїи́мати ка́ющихсѧ, всехва́льнаѧ мр҃і́ѧ, воззва́ла є҆сѝ всѣ́мъ се́рдцемъ: влⷣчице бцⷣе! Не ѡ҆ста́ви менѐ! И҆ ѹ҆стреми́ласѧ є҆сѝ въ пꙋсты́ню ѻб̾ ѻ҆́нъ по́лъ і҆ѻрда́на. Мы́ же, почита́ѧ бѣ́гство твоѐ, срѣ́таемъ тѧ̀ пѣ́нїи си́ми:

<red>Р</red>а́дꙋйсѧ, ꙗ҆́кѡ всепроща́ющею любо́вїю сп҃са ѹ҆рани́сѧ се́рдце твоѐ. Ра́дꙋйсѧ, ꙗ҆́кѡ сокро́вище блгⷣти, тобо́ю прїѧ́тое, потща́ласѧ є҆сѝ сокры́ти въ пꙋсты́ни. Ра́дꙋйсѧ, ꙗ҆́кѡ мі́ра грѣхо́вныѧ сла́дости скороте́чнѡ и҆ невозвра́тнѡ ѿбѣгла̀ є҆сѝ. Ра́дꙋйсѧ, ꙗ҆́кѡ бѣ́гствомъ твои́мъ де́моны ѻ҆гне́мъ попали́ла є҆сѝ. Ра́дꙋйсѧ, ꙗ҆́кѡ тѣ́мъ бѣ́гствомъ нб҃са̀ возра́довала є҆сѝ.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
