---
title: "І҆́косъ а҃і"
navigation:
  key: akathists-mariaeg-22
  title: "І҆́косъ а҃і"
  parent: akathists-mariaeg
  order: 22
type: "akathist"
---

## І҆́косъ а҃і:

<red>С</red>вѣ́томъ нбⷭ҇нымъ блиста́ѧсѧ, причасти́ласѧ є҆сѝ бж҃е́ственныхъ та́инъ и҆, ра́дости преми́рныѧ и҆спо́лнисѧ, на нб҃о рꙋ́цѣ воздѣ́вши, рекла̀ є҆сѝ: ны́нѣ ѿпꙋща́еши рабꙋ̀ твою̀, влⷣко! Ѻ҆бра́щсѧ же къ ста́рцꙋ, вѣ́ща́ла є҆сѝ: простѝ, а҆́вво зѡсі́мо! Въ грѧдꙋ́щее же лѣ́то ѹ҆зри́ши мѧ̀ па́ки въ пꙋсты́ни, ꙗ҆́кѡже хо́щетъ гдⷭ҇ь. Молѝ є҆гѡ̀ ѡ҆ мнѣ̀, ѻ҆́тче мо́й, молѝ, помина́ѧ всегда̀ моѐ ѡ҆каѧ́нство. И҆ па́ки і҆ѻрда́нъ зна́менавши, прешла̀ є҆сѝ верхꙋ̀ воды̀. Ста́рецъ же, не смѣ́ѧ надо́лзѣ держа́ти тѧ̀, стенѧ̀ и҆ рыда́ѧ, взыва́ше вслѣ́дъ тебѣ̀ такова́ѧ:

<red>Р</red>а́дꙋйсѧ, ме́ртвость і҆и҃са въ тѣ́лѣ носѧ́щаѧ. Ра́дꙋйсѧ, воскресе́нїѧ є҆гѡ̀ сла́вою сїѧ́ющаѧ. Ра́дꙋйсѧ, блгⷣтїю, ꙗ҆́кѡ ри́зою свѣ́та, ѡ҆блече́ннаѧ. Ра́дꙋйсѧ, ꙗ҆́кѡ а҆́гг҃ли бж҃їи дивѧ́тсѧ чистотѣ̀ твое́й. Ра́дꙋйсѧ, ꙗ҆́кѡ си́лы а҆́дскїѧ ѹ҆жаса́ютсѧ и҆ трепе́щꙋтъ ѿ сла́вы твоеѧ̀. Ра́дꙋйсѧ, свѣтоза́рнаѧ ѻ҆би́тель всест҃ы́ѧ трⷪ҇цы.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
