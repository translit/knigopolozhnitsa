---
title: "І҆́косъ и҃"
navigation:
  key: akathists-mariaeg-16
  title: "І҆́косъ и҃"
  parent: akathists-mariaeg
  order: 16
type: "akathist"
---

## І҆́косъ и҃:

<red>В</red>сѧ̀ была̀ є҆сѝ въ бз҃ѣ, мр҃і́е всебога́таѧ, є҆гда̀ зѡсі́ма, ѡ҆бходѧ̀ пꙋсты́ню, ви́дѣти тѧ̀ сподо́бисѧ. Заклина́ю тѧ̀, ѻ҆́тче, спⷭ҇телѣмъ бг҃омъ, да никомꙋ́же рече́ши, ꙗ҆́же слы́шалъ є҆сѝ ѿ менѐ, до́ндеже бг҃ъ ѿ землѝ во́зметъ мѧ̀, вѣща́ла є҆сѝ томꙋ̀, ны́нѣ съ ми́ромъ ѿы́диши, въ постѣ̀ же грѧдꙋ́щагѡ лѣ́та причастѝ мѧ̀ ст҃ы́хъ хрⷭ҇то́выхъ та́инъ на бре́зѣ і҆ѻрда́нстѣмъ. То ре́кши, а҆́ки го́рлица пꙋстыннолюби́ваѧ и҆ неꙋдержи́маѧ, ѿ ѻ҆́чїю ста́рца скры́ласѧ є҆сѝ, то́й же поклони́всѧ до землѝ и҆ цѣлова̀ мѣ́сто, и҆дѣ́же стоѧ́сте сто́пы но́гъ твои́хъ, зовы́й такова́ѧ:

<red>Р</red>а́дꙋйсѧ, ꙗ҆́кѡ ѡ҆бнажи́вшисѧ стꙋ́да грѣхо́внагѡ, па́че снѣ́га ѹ҆бѣли́ласѧ є҆сѝ. Ра́дꙋйсѧ, ꙗ҆́кѡ па́че лꙋче́й со́лнечныхъ просвѣти́ласѧ є҆сѝ. Ра́дꙋйсѧ, ꙗ҆́кѡ всѧ̀ грѣхѝ твоѧ̀ забве́нны и҆ проще́нны сꙋ́ть ѹ҆ бг҃а. Ра́дꙋйсѧ, ꙗ҆́кѡ ча́сть твоѧ̀ со ст҃ы́ми. Ра́дꙋйсѧ, ꙗ҆́кѡ мзда̀ твоѧ̀ мно́га на нб҃сѣ́хъ. Ра́дꙋйсѧ, ꙗ҆́кѡ первѣ́е блꙋдни́ца, дне́сь невѣ́ста хрⷭ҇то́ва сотвори́ласѧ є҆сѝ.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
