---
title: "І҆́косъ ѳ҃"
navigation:
  key: akathists-mariaeg-18
  title: "І҆́косъ ѳ҃"
  parent: akathists-mariaeg
  order: 18
type: "akathist"
---

## І҆́косъ ѳ҃:

<red>В</red>ѣті̑йство земноро́дныхъ не довле́етъ досто́йнѡ похвали́ли твоѧ̀ по́двиги, всечтⷭ҇на́ѧ. Кто́ же дово́ленъ и҆зре́щи сле́зныѧ то́ки, ꙗ҆́же пролїѧ́ла є҆сѝ въ моли́твахъ къ бг҃ꙋ; Кто̀ болѣ́зни твоѧ̀ и҆зѡчте́тъ, кто̀ и҆сповѣ́сть всено́щныѧ бде́нїѧ, боре́нїѧ и҆ теснотꙋ̀ житїѧ̀ твоего; Пꙋсты́ню всю̀ чꙋдесы̀ просвѣти́вши, ꙗ҆́кѡ со́лнце, просїѧ́ла є҆сѝ, всечꙋ́днаѧ. Тѣ́мъ ѹ҆́бѡ мо́лимъ тѧ̀: ѡ҆зарѝ лꙋча́ми свѣ́та твоегѡ̀ на́ша сердца̀ и҆ и҆спросѝ ѡ҆ставле́нїе грѣхѡ́въ всѣ́мъ вопїю́щимъ тебѣ̀ такова́ѧ:

<red>Р</red>а́дꙋйсѧ, помраче́нный ѻ҆́бразъ бж҃їй въ свѣ́тлости вели́цей въ себѐ возѻбрази́вшаѧ. Ра́дꙋйсѧ, нбⷭ҇ными а҆рома́ты бл҃гоꙋха́ющаѧ. Ра́дꙋйсѧ, ѕвѣ́здами чꙋде́съ ѹ҆кра́шеннаѧ. Ра́дꙋйсѧ, лꙋча́ми добродѣ́телей сїѧ́ющаѧ. Ра́дꙋйсѧ, вели́чїѧ бж҃їѧ всѣ́мъ конце́мъ землѝ бл҃говѣствꙋ́ющаѧ. Ра́дꙋйсѧ, нб҃о и҆ зе́млю къ пѣ́нїю сла́вы гдⷭ҇а твоегѡ̀ призыва́ющаѧ.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
