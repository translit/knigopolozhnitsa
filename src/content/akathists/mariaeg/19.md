---
title: "Конда́къ і҃"
navigation:
  key: akathists-mariaeg-19
  title: "Конда́къ і҃"
  parent: akathists-mariaeg
  order: 19
type: "akathist"
---

## Конда́къ і҃:

<red>С</red>пⷭ҇телѧ бг҃а животворѧ́щее тѣ́ло и҆ кро́вь взе́мше, въ де́нь таи́нственныѧ хрⷭ҇то́вы ве́чери а҆́вва зѡсі́ма, по завѣща́нїю твоемꙋ̀, въ ве́черъ ѕѣлѡ̀ позде́нь и҆зы́де на бре́гъ і҆ѻрда́на, неꙋкло́ннѡ въ пꙋсты́ню, лꙋ́ннымъ свѣ́томъ ѡ҆сїѧва́емꙋю, зрѧ̀ и҆ молѧ́щесѧ къ бг҃ꙋ, глаго́лѧ: покажѝ мѝ, гдⷭ҇и, сокро́вище твоѐ, є҆́же въ пꙋсты́ни сокры́лъ є҆сѝ! Покажѝ ми а҆́гг҃ла во пло́ти, да не ѿи́дꙋ то́щь, носѧ̀ моѧ̀ грѣхѝ на ѡ҆бличе́нїе, но да, ра́дꙋѧсѧ, зовꙋ̀ тебѣ̀: <red>А҆</red>ллилꙋ́їа.
