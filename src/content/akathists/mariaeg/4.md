---
title: "І҆́косъ в҃"
navigation:
  key: akathists-mariaeg-4
  title: "І҆́косъ в҃"
  parent: akathists-mariaeg
  order: 4
type: "akathist"
---

## І҆́косъ в҃:

<red>Р</red>азꙋмѣ́ти и҆ща̀ ди́внꙋю та́йнꙋ, въ тебѣ̀ сокрове́ннꙋю, ста́рецъ падѐ пред̾ нога́ма твои́ма, глаго́лѧ: заклина́ю тѧ̀ и҆́менемъ гдⷭ҇а на́шегѡ і҆и҃са хрⷭ҇та̀, є҆го́же ра́ди наготꙋ̀ но́сиши сїю̀, не скры́й ѿ менѐ житїѧ̀ твоегѡ̀, да вели́чїѧ бж҃їѧ ꙗ҆́вѣ сотвори́ши. Съ ни́мже и҆ мы̀ дерза́емъ ѹ҆блажи́ти тѧ̀ си́це:

<red>Р</red>а́дꙋйсѧ, смире́нїѧ свѣ́тлаѧ высото̀. Ра́дꙋйсѧ, дарова́нїй дꙋхо́вныхъ бога́тство неисчерпа́емое. Ра́дꙋйсѧ, любвѐ ра́ди бж҃їѧ тѣ́ло своѐ ѹ҆мертви́вшаѧ. Ра́дꙋйсѧ, въ пꙋсты́ни непрохо́дней є҆ди́на, съ є҆ди́нымъ бг҃омъ пребы́вшаѧ. Ра́дꙋйсѧ, ра́йскою красото́ю сїѧ́ющаѧ. Ра́дꙋйсѧ, безстра́стїѧ свѣ́томъ ѡ҆заре́ннаѧ.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
