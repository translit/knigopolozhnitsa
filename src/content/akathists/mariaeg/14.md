---
title: "І҆́косъ з҃"
navigation:
  key: akathists-mariaeg-14
  title: "І҆́косъ з҃"
  parent: akathists-mariaeg
  order: 14
type: "akathist"
---

## І҆́косъ з҃:

<red>Н</red>о́вый чл҃вѣ́къ, по ѻ҆́бразꙋ бж҃їю созда́нный, ꙗ҆ви́ласѧ є҆сѝ, прпⷣбнаѧ, ѹ҆мертви́въ бо всеконе́чнѡ ве́тхагѡ чл҃вѣ́ка, во хрⷭ҇та ѡ҆блекла́сѧ є҆сѝ, всечꙋ́днаѧ. Седмьнаде́сѧть лѣ́тъ безчи́сленныѧ бѣ́ды претерпѣ́хъ, зѡсі́мѣ рекла̀ є҆сѝ, ѿто́леже и҆ до дне́сь си́ла бж҃їѧ грѣ́шнꙋю мою̀ дꙋ́шꙋ и҆ тѣ́ло смире́нное соблюдѐ. Прїимѝ ѹ҆́бѡ и҆ ѿ на́съ, недосто́йныхъ, похвалы̀ сицевы́ѧ:

<red>Р</red>а́дꙋйсѧ, ꙗ҆́кѡ ѹ҆мертви́ла є҆сѝ страсте́й взыгра́нїѧ. Ра́дꙋйсѧ, ꙗ҆́кѡ са́мое є҆стество̀ побѣди́ла є҆сѝ. Ра́дꙋйсѧ, ꙗ҆́кѡ всѧ́кїй грѣ́хъ ѿ дꙋшѝ и҆ пло́ти твоеѧ̀ потреби́ла є҆сѝ. Ра́дꙋйсѧ, ꙗ҆́кѡ въ се́рдцѣ и҆ ѹ҆мерщвле́нныхъ ѹ҆десѣ́хъ твои́хъ но́сиши і҆и҃са, тобо́ю люби́магѡ. Ра́дꙋйсѧ, ꙗ҆́кѡ ѡ҆блекла́сѧ є҆сѝ въ ѻ҆де́ждꙋ весе́лїѧ дꙋхо́внагѡ. Ра́дꙋйсѧ, ꙗ҆́кѡ вошла̀ є҆сѝ въ вѣ́чный поко́й сн҃а бж҃їѧ.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́ѧ равноа́гг҃льнаѧ.
