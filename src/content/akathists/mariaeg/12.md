---
title: "І҆́косъ ѕ҃"
navigation:
  key: akathists-mariaeg-12
  title: "І҆́косъ ѕ҃"
  parent: akathists-mariaeg
  order: 12
type: "akathist"
---

## І҆́косъ ѕ҃:

<red>В</red>озсїѧ̀ мі́рови ѿ пꙋсты́ни і҆ѻрда́нскїѧ свѣ́тъ вели́кихъ по́двигѡвъ твои́хъ, мр҃і́е присносла́внаѧ, мно́гаѧ бо лѣ́та а҆́ки а҆дама́нтъ тве́рдъ и҆ сто́лпъ непоколеби́мъ пребыла̀ є҆сѝ, ꙗ҆́кѡ со ѕвѣрьмѝ лю́тыми съ по́хотьми твои́ми бо́рющесѧ и҆ ѻ҆рꙋ́жїемъ креста̀ ѿража́ѧ разжже́нныѧ стрѣ́лы лꙋка́вагѡ. Сегѡ̀ ра́ди, дивѧ́щесѧ пачеесте́ственномꙋ терпѣ́нїю твоемꙋ̀, любо́вїю зове́мъ тѝ:

<red>Р</red>а́дꙋйсѧ, ꙗ҆́кѡ ѕлострада́нїѧ и҆ трꙋ́дъ въ пꙋсты́ни четыредесѧ́ть ѻ҆́смь лѣ́тъ понесла̀ є҆сѝ. Ра́дꙋйсѧ, ꙗ҆́кѡ со́лнечнагѡ зно́ѧ ѡ҆пале́нїе, наготꙋ̀ и҆ мра́зъ но́щный претерпѣ́ла є҆сѝ. Ра́дꙋйсѧ, ꙗ҆́кѡ гла́домъ и҆ жа́ждою и҆стаѧва́ла є҆сѝ. Ра́дꙋйсѧ, ꙗ҆́кѡ всѧ́кое пожела́нїе пло́ти коне́чнѡ ѹ҆мертви́ла є҆сѝ. Ра́дꙋйсѧ, ꙗ҆́кѡ въ борьбѣ̀ со грѣхо́мъ, въ тебѐ живꙋ́щимъ, до кро́вѣ подвиза́ласѧ є҆сѝ.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
