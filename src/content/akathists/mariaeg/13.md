---
title: "Конда́къ з҃"
navigation:
  key: akathists-mariaeg-13
  title: "Конда́къ з҃"
  parent: akathists-mariaeg
  order: 13
type: "akathist"
---

## Конда́къ з҃:

<red>Х</red>отѧ̀ препѧ́тїе сотвори́ти твоемꙋ̀ свѣ́тломꙋ къ нб҃сѝ ше́ствїю, всебл҃же́ннаѧ, и҆ско́нный вра́гъ ро́да чл҃вѣ́ческагѡ не престаѧ́ше влага́ти тѝ по́мыслы нечи́стыѧ, ѻ҆́гнь грѣхо́вный во ѹ҆десѣ́хъ твои́хъ разжига́ѧ и҆ предлага́ѧ тебѣ̀ на па́мѧть пре́жнѧѧ житїѧ̀ твоегѡ̀. Ты́ же, многострада́льнаѧ, поверга́ласѧ є҆сѝ на зе́млю, слеза́ми ѡ҆блива́ѧсѧ и҆ призыва́ѧ въ по́мощь приснодв҃ꙋ, и҆ не востава́ла є҆сѝ ѿ землѝ де́нь и҆ но́щь, до́ндеже сла́дкїй свѣ́тъ ѡ҆сїѧва́ше тѧ̀, воздвиза́ѧ бл҃года́рственнѡ пѣ́ти бг҃ꙋ: <red>А҆</red>ллилꙋ́їа.
