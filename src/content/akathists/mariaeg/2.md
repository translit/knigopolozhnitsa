---
title: "І҆́косъ а҃"
navigation:
  key: akathists-mariaeg-2
  title: "І҆́косъ а҃"
  parent: akathists-mariaeg
  order: 2
type: "akathist"
---

## І҆́косъ а҃:

<red>А҆́</red>гг҃ла во пло́ти ѹ҆зрѣ́въ тѧ̀ въ пꙋсты́ни і҆ѻрда́нстѣй вели́кїй зѡсі́ма, на воздꙋ́сѣ стоѧ́щꙋю и҆ ѡ҆ мі́рѣ молѧ́щꙋюсѧ, со ѹ҆дивле́нїемъ и҆ ѹ҆́жасомъ ѡ҆держи́мъ ве́сь тре́петомъ бы́въ, слеза́ми ѡ҆блива́ѧсѧ, вопїѧ́ше тебѣ̀ такова́ѧ:

<red>Р</red>а́дꙋйсѧ, блгⷣти и҆ свѣ́та и҆спо́лненнаѧ. Ра́дꙋйсѧ, прозрѣ́нїѧ да́ромъ ѹ҆кра́шеннаѧ. Ра́дꙋйсѧ, въ моли́твахъ твои́хъ къ бг҃ꙋ на воздꙋ́сѣ возносѧ́щаѧсѧ. Ра́дꙋйсѧ, пꙋсты́нное сокро́вище, ѿ мі́ра ѹ҆та́енное. Ра́дꙋйсѧ, безпло́тныхъ сожи́тельнице. Ра́дꙋйсѧ, дх҃а ст҃а́гѡ селе́нїе.

<red>Р</red>а́дꙋйсѧ, чꙋ́до млⷭ҇рдїѧ бж҃їѧ, мр҃і́е равноа́гг҃льнаѧ.
