---
title: "І҆́косъ і҃"
navigation:
  key: akathists-pafnutijbor-20
  title: "І҆́косъ і҃"
  parent: akathists-pafnutijbor
  order: 20
type: "akathist"
---

## І҆́косъ і҃:

<red>С</red>тѣ́нꙋ тѧ̀ нерꙋши́мꙋ и҆мѣ́ѧ и҆ мл҃твенника те́пла, и҆з̾ глꙋбины̀ дꙋ́ши тебѣ̀, покрови́телю, глаго́лемъ:

<red>Р</red>а́дꙋйсѧ, промышле́нїѧ бж҃їѧ ѡ҆ лю́дѣхъ и҆сполни́телю. Ра́дꙋйсѧ, сокро́вище сокрове́нное ѻ҆брѣ́тый и҆ ѹ҆ча́стники себѣ̀ мно́ги сотвори́вый. Ра́дꙋйсѧ, цр҃ствїѧ бж҃їѧ наслѣ́дниче и҆ и҆ны́мъ мл҃твами твои́ми две́ри ѿверза́ѧй. Ра́дꙋйсѧ, всю̀ жи́знь со хрⷭ҇то́мъ соѻбража́вый и҆ въ ничесо́мже ѿ негѡ̀ ѿста́вый. Ра́дꙋйсѧ, дѣ́лателю въ вїногра́дѣ хрⷭ҇то́вомъ. Ра́дꙋйсѧ, немощны́хъ си́ло ѡ҆ гдⷭ҇ѣ Ра́дꙋйсѧ, и҆скꙋша́емыхъ ско́рый ѡ҆ гдⷭ҇ѣ покро́въ и҆ застꙋпле́нїе. Ра́дꙋйсѧ, ѹ҆ныва́ющимъ ѡ҆бодре́нїе и҆ скорбѧ́щимъ ра́досте.

<red>Р</red>а́дꙋйсѧ, ѻ҆́тче пафнꙋ́тїе, бо́ровскїй чꙋдотво́рче.
