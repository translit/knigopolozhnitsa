---
title: "І҆́косъ з҃"
navigation:
  key: akathists-pafnutijbor-14
  title: "І҆́косъ з҃"
  parent: akathists-pafnutijbor
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ но́ѧ сп҃се́ннагѡ ковче́га ѻ҆би́тели твое́й показа̀ бг҃ъ хотѧ́щимъ сп҃сти́сѧ: наказꙋ́ѧ пото́помъ гнѣ́ва своегѡ̀ преслꙋша́ющихъ тѧ̀ и҆ па́ки ми́лꙋѧ ка́ющихсѧ, мы́ же бл҃гоговѣ́йнѡ мо́лимъ тѧ̀: покры́й немо́щи на́ша, ѻ҆́тче, млⷭ҇е́рдїемъ твои́мъ и҆ смире́нною любо́вїю, и҆ сподо́би пѣ́ти:

<red>Р</red>а́дꙋйсѧ ре́вностный ѹ҆чени́че хрⷭ҇то́въ. Ра́дꙋйсѧ, притре́петный слꙋжи́телю стра́шныхъ та́инъ. Ра́дꙋйсѧ, блюсти́телю правосла́вїѧ. Ра́дꙋйсѧ, храни́телю чꙋ́дный ѻ҆бѣ́тѡвъ мона́шескихъ. Ра́дꙋйсѧ, млⷭ҇тивый застꙋ́пниче ка́ющимсѧ. Ра́дꙋйсѧ, помога́ѧй и҆ на́мъ соблюда́ти ѻ҆бѣ́ты на́ши бг҃ꙋ.

<red>Р</red>а́дꙋйсѧ, ѻ҆́тче пафнꙋ́тїе, бо́ровскїй чꙋдотво́рче.
