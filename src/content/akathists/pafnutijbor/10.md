---
title: "І҆́косъ є҃"
navigation:
  key: akathists-pafnutijbor-10
  title: "І҆́косъ є҃"
  parent: akathists-pafnutijbor
  order: 10
type: "akathist"
---

## І҆́косъ є҃:

<red>Ѿ</red> мно́гихъ люде́й вра́гъ творѧ́ше па́кости тебѣ̀ и҆ ѻ҆би́тели твое́й, ты́ же, ѹ҆чени́къ сы́й хрⷭ҇то́въ, люби́лъ є҆сѝ врагѝ твоѧ̀, добро̀ творѧ̀ ненави́дѧщимъ и҆ молѧ́сѧ ѡ҆ ни́хъ, тѣ́мже и҆ побѣжда́лъ є҆сѝ бл҃ги́ми ѕла́ѧ. Сегѡ̀ ра́ди цр҃ковь ст҃а́ѧ восхвалѧ́етъ тѧ̀:

<red>Р</red>а́дꙋйсѧ, бо́ровскаѧ свѣ́ще, присногорѧ́щаѧ пред̾ бг҃омъ. Ра́дꙋйсѧ, блгⷣтнаѧ лꙋ́че сїѧ́ющаѧ ѿ со́лнца хрⷭ҇та̀ бг҃а. Ра́дꙋйсѧ, непоколеби́мый терпѣ́нїѧ сто́лпе. Ра́дꙋйсѧ, ѻ҆́бразе кро́тости и҆ неѕло́бїѧ. Ра́дꙋйсѧ, мл҃твенниче за врагѝ твоѧ̀. Ра́дꙋйсѧ, ꙗ҆́кѡ ѹ҆ста̀ є҆сѝ бж҃їѧ, и҆зводѧ́щаѧ ѿ недосто́йнагѡ досто́йное. Ра́дꙋйсѧ, миротво́рче, томꙋ́жде бг҃олѣ́пнѡ и҆ на́съ наꙋча́ѧй.

<red>Р</red>а́дꙋйсѧ, ѻ҆́тче пафнꙋ́тїе, бо́ровскїй чꙋдотво́рче.
