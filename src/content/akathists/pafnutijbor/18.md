---
title: "І҆́косъ ѳ҃"
navigation:
  key: akathists-pafnutijbor-18
  title: "І҆́косъ ѳ҃"
  parent: akathists-pafnutijbor
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи не возмо́гꙋтъ по до́лгꙋ восхвали́ти тѧ̀, прпⷣбне, то́чїю а҆́гг҃ли досто́йнѡ восхвалѧ́ютъ а҆́гг҃льскими пѣ́нїи, ѿ на́съ же, ꙗ҆́кѡ и҆з̾ ѹ҆́стъ младе́нєцъ прїимѝ хвалꙋ̀ сїю̀:

<red>Р</red>а́дꙋйсѧ, похвало̀ а҆́гг҃лѡвъ, мона́хѡвъ же и҆ всеѧ̀ ст҃ы́ѧ цр҃кве. Ра́дꙋйсѧ, вше́дый въ ра́дость гдⷭ҇а бг҃а твоегѡ̀. Ра́дꙋйсѧ, патрїа́рхѡмъ въ ѹ҆гожде́нїи бг҃ꙋ поревнова́вый. Ра́дꙋйсѧ, прⷪ҇ро́кѡвъ да́ра сподо́бленный. Ра́дꙋйсѧ, а҆пⷭ҇льскаѧ ѹ҆ста̀. Ра́дꙋйсѧ, мꙋ́ченикѡмъ соꙋча́стниче въ распѧ́тїи пло́ти и҆ въ ꙗ҆́звахъ гдⷭ҇нихъ на тѣ́лѣ твое́мъ носи́мыхъ. Ра́дꙋйсѧ, мі́рꙋ ѹ҆ме́рый, хрⷭ҇тꙋ̀ же є҆ди́номꙋ пожи́вый. Ра́дꙋйсѧ, не забыва́ѧй и҆ на́съ заблꙋ́ждшихъ, призыва́ющихъ тѧ̀. Ра́дꙋйсѧ, ѻ҆́тче, низпосыла́ѧй на́мъ съ нб҃сѣ̀ млⷭ҇ть твою̀. Ра́дꙋйсѧ, дале́чѣ провозгласи́вый: разꙋмѣ́йте ꙗ҆зы́цы, ꙗ҆́кѡ съ на́ми бг҃ъ.

<red>Р</red>а́дꙋйсѧ, ѻ҆́тче пафнꙋ́тїе, бо́ровскїй чꙋдотво́рче.
