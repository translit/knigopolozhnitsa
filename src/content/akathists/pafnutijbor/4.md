---
title: "І҆́косъ в҃"
navigation:
  key: akathists-pafnutijbor-4
  title: "І҆́косъ в҃"
  parent: akathists-pafnutijbor
  order: 4
type: "akathist"
---

## І҆́косъ в҃:

<red>Р</red>а́зꙋмъ тво́й въ бж҃е́ственнаѧ впери́въ и҆ бж҃їимъ свѣ́томъ ѡ҆зари́всѧ, да́ры блгⷣтныѧ ꙗ҆влѧ́лъ є҆сѝ въ себѣ̀, ꙗ҆́кѡ ѹ҆́гль горѧ́щїй ѻ҆гне́мъ бж҃е́ственнымъ въ тебѣ̀, сꙋ́щаѧ возгрѣва́ѧ къ любвѝ бж҃їей, та́кожде и҆ сꙋ́щихъ съ тобо́ю просвѣща́ѧ. Моли́сѧ ѹ҆́бѡ ѡ҆ на́съ, покрови́телю на́шъ, да ревнꙋ́ѧ житїю̀ твоемꙋ̀ сп҃се́мъ дꙋ́ши на́ша и҆ тебѣ̀ бл҃гопрїѧ́тнѡ пое́мъ:

<red>Р</red>а́дꙋйсѧ, разꙋмѣ́нїемъ во́ли бж҃їей и҆ та́йнъ є҆гѡ̀ ѡ҆зари́выйсѧ. Ра́дꙋйсѧ, сотвори́вый всѧ̑ повелѣ́ннаѧ хрⷭ҇то́мъ. Ра́дꙋйсѧ, въ послꙋша́нїѧхъ монасты́рскихъ, ꙗ҆́кѡ ра́бъ неключи́мый послꙋжи́вый. Ра́дꙋйсѧ, ѻ҆́бразе є҆ѵⷢ҇льскагѡ самоѿверже́нїѧ. Ра́дꙋйсѧ, ꙗ҆́кѡ хра́мъ бж҃їй се́рдце твоѐ бы́сть. Ра́дꙋйсѧ, ꙗ҆́кѡ ѻ҆би́тель твою̀ ꙗ҆́кѡ ра́й воздѣ́ланꙋ и҆мѣ́лъ є҆сѝ. Ра́дꙋйсѧ, ꙗ҆́кѡ ве́лїй во цр҃ствїи бж҃їемъ, ꙗ҆́кѡ сотвори́вый и҆ наꙋчи́вый наре́клсѧ є҆сѝ.

<red>Р</red>а́дꙋйсѧ, ѻ҆́тче пафнꙋ́тїе, бо́ровскїй чꙋдотво́рче.
