---
title: "І҆́косъ и҃"
navigation:
  key: akathists-pafnutijbor-16
  title: "І҆́косъ и҃"
  parent: akathists-pafnutijbor
  order: 16
type: "akathist"
---

## І҆́косъ и҃:

<red>В</red>озведѝ ѡ҆кре́стъ ѻ҆́чи твоѝ, ѻ҆́тче, и҆ ви́ждь: се́ бо мно́гаѧ ча́да твоѧ̀, съ ра́зныхъ стра́нъ прїидо́ша къ тебѣ̀ да́ры носѧ́ще, па́че же съ вѣ́рою и҆ любо́вїю къ застꙋ́пникꙋ и҆ ѹ҆тѣ́шителю своемꙋ̀ въ ско́рбѣхъ и҆ нꙋ́ждахъ и҆ припа́дающе мо́лѧтъ тѧ̀: прострѝ рꙋкꙋ̀ по́мощи тре́бꙋющимъ, ѹ҆слы́ши на́съ и҆з̾ глꙋбины̀ дꙋшѝ взыва́ющихъ:

<red>Р</red>а́дꙋйсѧ, хода́таю на́шъ ѹ҆ бг҃а вре́менныхъ и҆ вѣ́чныхъ бл҃гъ. Ра́дꙋйсѧ, сїѧ́нїе на́мъ бж҃їей млⷭ҇ти. Ра́дꙋйсѧ, дерзнове́нїе на́ше къ бг҃ꙋ. Ра́дꙋйсѧ, ꙗ҆́кѡ млⷭ҇тива є҆гѡ̀ ѻ҆брѣта́емъ къ на́мъ. Ра́дꙋйсѧ, ꙗ҆́кѡ тобо́ю ѿ гнѣ́ва бж҃їѧ и҆збавлѧ́емсѧ.

<red>Р</red>а́дꙋйсѧ, ѻ҆́тче пафнꙋ́тїе, бо́ровскїй чꙋдотво́рче.
