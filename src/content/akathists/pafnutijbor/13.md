---
title: "Конда́къ з҃"
navigation:
  key: akathists-pafnutijbor-13
  title: "Конда́къ з҃"
  parent: akathists-pafnutijbor
  order: 13
type: "akathist"
---

## Конда́къ з҃:

<red>Х</red>отѧ́й ѿгна́ти ѿ ст҃ы́ѧ цр҃кве всѧ́кое бг҃оме́рзкое ѕлосмра́дїе, ꙗ҆ви́лсѧ є҆сѝ ꙗ҆́кѡ бл҃гово́нное мѵ́ро житїе́мъ твои́мъ и҆ сло́вомъ и҆́стины, а҆пⷭ҇льскихъ же и҆ собо́рныхъ ѹ҆че́нїй, ѻ҆́тче, и҆спо́лненный сосꙋ́дъ бы́лъ є҆сѝ, и҆згонѧ̀ и҆з̾ ѻ҆би́тели глаго́лющихъ проти́внаѧ. Тѣ́мъ же ст҃а́ѧ цр҃ковь ѹ҆бл҃жа́етъ тѧ̀ и҆ мы̀ сп҃се́ннїи вопїе́мъ бг҃ꙋ: <red>А҆</red>ллилꙋ́їѧ.
