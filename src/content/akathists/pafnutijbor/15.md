---
title: "Конда́къ и҃"
navigation:
  key: akathists-pafnutijbor-15
  title: "Конда́къ и҃"
  parent: akathists-pafnutijbor
  order: 15
type: "akathist"
---

## Конда́къ и҃:

<red>С</red>тра́ненъ и҆ ди́венъ бы́лъ є҆сѝ на землѝ, и҆́стый же подража́тель нб҃снымъ житїе́мъ, сло́вомъ и҆ молча́нїемъ, ꙗ҆́кѡ ѹ҆мили́тисѧ ви́дѧщимъ тѧ̀. Прїидо́ша бо ѿ кнѧ́зѧ слꙋ́зи бꙋ́йнїи, во ѕло́бѣ хотѧ́ще соже́щи ѻ҆би́тель твою̀, є҆гда̀ же ѹ҆зрѣ́ша тѧ̀, а҆́ки а҆́гг҃ла ти́ха и҆ свѣ́тла, внеза́пꙋ примѣни́шасѧ на кро́тость и҆ мно́зи та́кѡ ѹ҆клони́шасѧ ѿ ѕла̀ и҆ сотвори́ша бл҃го ѿ слы́шанїѧ и҆ ви́дѣнїѧ твоегѡ̀, мы́ же прославлѧ́юще ѡ҆ се́мъ бг҃а, ѹ҆ми́льнѡ вопїе́мъ тѝ: <red>А҆</red>ллилꙋ́їѧ.
