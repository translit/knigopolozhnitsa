---
title: "І҆́косъ в҃і"
navigation:
  key: akathists-pafnutijbor-24
  title: "І҆́косъ в҃і"
  parent: akathists-pafnutijbor
  order: 24
type: "akathist"
---

## І҆́косъ в҃і:

<red>П</red>ою́ще свѣ́тлое ѡ҆ бз҃ѣ̀ житїѐ твоѐ, хва́лимъ добродѣ́тели твоѧ̀, ꙗ҆́кѡ ст҃а́гѡ дх҃а дарова́нїѧ, ѹ҆бл҃жа́емъ ст҃о́е ѹ҆спе́нїе твоѐ, почита́емъ сщ҃е́ннꙋю па́мѧть твою̀, зовꙋ́ще любо́вїю:

<red>Р</red>а́дꙋйсѧ, въ мі́рѣ ꙗ҆́кѡ преми́ренъ бы́вый и҆ мі́ръ вѣ́рою побѣ́дивый. Ра́дꙋйсѧ, пло́ть твою̀ хрⷭ҇тꙋ̀ покори́вый. Ра́дꙋйсѧ, неѕло́бїѧ и҆ кро́тости пра́вило. Ра́дꙋйсѧ, безстра́стїѧ свѣ́тлый до́ме и҆ смире́нїѧ глꙋбино̀. Ра́дꙋйсѧ, хрⷭ҇то́во бл҃гоꙋха́нїе. Ра́дꙋйсѧ, застꙋ́пниче на́шъ на нб҃сѝ и҆ на землѝ. Ра́дꙋйсѧ, дꙋ́шъ и҆ тѣле́съ на́шихъ бл҃гі́й храни́телю.

<red>Р</red>а́дꙋйсѧ, ѻ҆́тче пафнꙋ́тїе, бо́ровскїй чꙋдотво́рче.
