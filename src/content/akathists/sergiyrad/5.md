---
title: "Конда́къ г҃"
navigation:
  key: akathists-sergiyrad-5
  title: "Конда́къ г҃"
  parent: akathists-sergiyrad
  order: 5
type: "akathist"
---

## Конда́къ г҃:

<red>С</red>и́лою, да́нною тѝ свы́ше, бꙋ̑дꙋщаѧ ꙗ҆́кѡ настоѧ̑щаѧ созерца́ѧ, возвѣща́лъ є҆сѝ и҆ вели́комꙋ кнѧ́зю дими́трїю ѡ҆ побѣ́дѣ над̾ многочи́сленными прего́рдыми а҆га́рѧнами, хотѧ́щими рѡссі́ю ѻ҆гне́мъ и҆ мече́мъ ѡ҆пꙋстоши́ти, проре́клъ є҆сѝ, и҆ ѿ своегѡ̀ и҆́ноческагѡ ли́ка двꙋ́хъ мона́хѡвъ на проти́вныхъ въ по́мощь да́лъ є҆сѝ, и҆ мл҃твою твое́ю ст҃о́ю къ бг҃ꙋ вы́нꙋ вопїѧ̀, на а҆га́рѧны побѣ́дꙋ сотвори́лъ є҆сѝ. за є҆́же тѧ̀ прославлѧ́юще, и҆ ѡ҆ таково́й же твое́й на сопроти́вныхъ правосла́вномꙋ во́инствꙋ по́мощи просѧ́ще, бг҃ꙋ вопїе́мъ: <red>А҆</red>ллилꙋ́їа.
