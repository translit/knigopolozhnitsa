---
title: "Конда́къ и҃"
navigation:
  key: akathists-sergiyrad-15
  title: "Конда́къ и҃"
  parent: akathists-sergiyrad
  order: 15
type: "akathist"
---

## Конда́къ и҃:

<red>С</red>тра́нное и҆ пресла́вное чꙋ́до ꙗ҆влѧ́етсѧ притека́ющымъ къ тебѣ̀, бг҃омꙋ́дре се́ргїе: и҆́бо да́нною тебѣ̀ съ вѣ́рою просѧ́щымъ бж҃їею бл҃года́тїею, неме́дленнѡ ѿ всѧ́кихъ многоѡбра́зныхъ тѣле́сныхъ и҆ дꙋше́вныхъ скорбе́й и҆сцѣлѧ́еши, ѿ бѣ́дъ и҆збавлѧ́еши, ѿ напа́стей ѡ҆хранѧ́еши, и҆ всѣ̑мъ всѧ́ко бл҃гополе́зное проше́нїе и҆сполнѧ́еши, и҆ вопїе́ши бг҃ꙋ: <red>А҆</red>ллилꙋ́їа.
