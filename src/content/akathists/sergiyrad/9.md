---
title: "Конда́къ є҃"
navigation:
  key: akathists-sergiyrad-9
  title: "Конда́къ є҃"
  parent: akathists-sergiyrad
  order: 9
type: "akathist"
---

## Конда́къ є҃:

<red>Б</red>г҃оте́чнаѧ пресвѣ́тлаѧ ѕвѣзда̀ ꙗ҆ви́лсѧ є҆сѝ, прпⷣбне ѻ҆́тче се́ргїе, нб҃о цр҃ко́вное ѹ҆краша́ѧй, и҆ всѣ́хъ блꙋдѧ́щихъ по мо́рю стра́стнагѡ житїѧ̀ сегѡ̀, да́нною тебѣ̀ ѿ сл҃нца пра́вды хрⷭ҇та̀ і҆и҃са, и҆́стиннагѡ бг҃а, бл҃года́тїю ѡ҆зарѧ́ѧй, мра́къ печа́лей и҆ мглꙋ̀ недꙋ̑гъ и҆ скорбе́й прогонѧ́ѧй, наставлѧ́еши всѣ́хъ къ тебѣ̀ съ вѣ́рою притека́ющихъ на пꙋ́ть спасе́нный, къ вѣ́чномꙋ нбⷭ҇номꙋ ѻ҆те́чествꙋ ведꙋ́щїй, пою́щихъ бг҃ꙋ: <red>А҆</red>ллилꙋ́їа.
