---
title: "Конда́къ д҃"
navigation:
  key: akathists-sergiyrad-7
  title: "Конда́къ д҃"
  parent: akathists-sergiyrad
  order: 7
type: "akathist"
---

## Конда́къ д҃:

<red>Б</red>ꙋ́ри житїѧ̀ мі́ра сегѡ̀, при́снѡ внꙋ́тренними и҆ внѣ́шними ѕлострада̑нїи волнꙋ́ющагѡсѧ, прпⷣбне ѻ҆́тче се́ргїе, и҆зба́вивсѧ, прише́лъ є҆сѝ во приста́нище немѧте́жное небе́сное, на мѣста̀ ѕла̑чна и҆ прохла̑дна, и҆дѣ́же пото́цы сла́дости неисповѣди́мыѧ, пи́ща сла́вы бж҃їѧ нетлѣ́ннаѧ, пѣ̑нїѧ и҆ гла́сы пра́зднꙋющихъ. Та́мѡ почива́еши и҆ весели́шисѧ, со всѣ́ми а҆́гг҃льскими си́лами поѧ̀ бг҃ꙋ: <red>А҆</red>ллилꙋ́їа.
