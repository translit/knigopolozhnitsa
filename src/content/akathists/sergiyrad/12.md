---
title: "І҆́косъ ѕ҃"
navigation:
  key: akathists-sergiyrad-12
  title: "І҆́косъ ѕ҃"
  parent: akathists-sergiyrad
  order: 12
type: "akathist"
---

## І҆́косъ ѕ҃:

<red>В</red>озсїѧ̀ цр҃кви и҆ странѣ̀ на́шей рѡссі́йстѣй просвѣще́нїе соверше́нныхъ твои́хъ добродѣ́телей, прпⷣбне ѻ҆́тче се́ргїе, ѡ҆ ни́хже благодарѧ́ще ѻ҆ц҃а̀ нбⷭ҇наго, да́вшаго тебѣ̀ толи́кꙋю бл҃года́ть вели́чїѧ своегѡ̀, къ тебѣ̀, ꙗ҆́кѡ къ те́пломꙋ ѡ҆ на́съ мл҃твенникꙋ, ра́дѡстнаѧ воспѣва́емъ та́кѡ:

<red>Р</red>а́дꙋйсѧ, а҆́гг҃льское житїѐ на́мъ ꙗ҆влѧ́ѧй: ра́дꙋйсѧ, стра̑сти грѣхѡ́вныѧ ѹ҆ставлѧ́ѧй. Ра́дꙋйсѧ, ѡ҆́бразе и҆́стиннагѡ смире́нїѧ: ра́дꙋйсѧ, зерца́ло соверше́ннагѡ терпѣ́нїѧ. Ра́дꙋйсѧ, наста́вниче вели́кїй сп҃се́нїю: ра́дꙋйсѧ, приводѧ́й грѣ́шныхъ ко и҆справле́нїю. Ра́дꙋйсѧ, и҆звѣ́стный и҆сполни́телю за́повѣдей хрⷭ҇то́выхъ: ра́дꙋйсѧ, дꙋ́шъ немощны́хъ и҆сцѣле́нїе. Ра́дꙋйсѧ, ми́лостыню твори́ти наꙋча́ѧй: ра́дꙋйсѧ, ри̑зы и҆ бра̑шна немѡщны́мъ подава́ти повелѣва́ѧй. Ра́дꙋйсѧ, пꙋсты́нниче, мїрскꙋ́ю че́сть и҆ бога́тство возненави́дѣвый: ра́дꙋйсѧ, по́стниче, ѿ ю҆́ности бг҃ꙋ послꙋжи́вый.

<red>Р</red>а́дꙋйсѧ, се́ргїе, ско́рый помо́щниче и҆ пресла́вный чꙋдотво́рче.
