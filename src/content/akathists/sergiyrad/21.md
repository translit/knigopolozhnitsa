---
title: "Конда́къ а҃і"
navigation:
  key: akathists-sergiyrad-21
  title: "Конда́къ а҃і"
  parent: akathists-sergiyrad
  order: 21
type: "akathist"
---

## Конда́къ а҃і:

<red>П</red>ѣ́нїе бл҃года́рственное бл҃готвори́телю хрⷭ҇тꙋ̀ і҆и҃сꙋ, тѧ̀ прпⷣбне ѻ҆́тче прославлѧ́юще, всѝ правосла́внїи взыва́ютъ, ꙗ҆́кѡ дарова́лъ тѝ мно́гихъ чꙋде́съ си́лꙋ творе́нїѧ: слѣпы̑ѧ просвѣща́ти, прокажє́нныѧ ѡ҆чища́ти, больны̑ѧ врачева́ти, бѣ̑сныѧ ѿ де́мѡнскагѡ дрꙋче́нїѧ свобожда́ти, толи́кѡ си́льнѣ, ꙗ҆́коже и҆ не ѹ҆ приведє́ннымъ къ тебѣ̀ бы́вшымъ бѣ̑снымъ, є҆щѐ на пꙋтѝ де́мѡни ѿ ни́хъ ѿбѣга́хꙋ, и҆ ктомꙋ̀ не возвраща́хꙋсѧ, боѧ́щесѧ въ тебѣ̀ си́лы бж҃їѧ ю҆́же вы́нꙋ въ нб҃сѣ́хъ прославлѧ́ѧ, вопїе́ши бг҃ꙋ: <red>А҆</red>ллилꙋ́їа.
