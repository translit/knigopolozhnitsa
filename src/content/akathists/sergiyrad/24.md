---
title: "І҆́косъ в҃і"
navigation:
  key: akathists-sergiyrad-24
  title: "І҆́косъ в҃і"
  parent: akathists-sergiyrad
  order: 24
type: "akathist"
---

## І҆́косъ в҃і:

<red>П</red>ою́ще ди́внаго во ст҃ы́хъ свои́хъ цр҃ѧ̀ нбⷭ҇наго, просла́вльшаго тѧ̀ вѣ́рнаго своего̀ раба̀, прпⷣбнаго ѻ҆тца̀ се́ргїа, ми́лостивое твоѐ ско́рое на́мъ во всѧ́кихъ нꙋ́ждахъ и҆ печа́лехъ поможе́нїе прославлѧ́емъ: и҆́бо въ тебѣ̀, въ трⷪ҇цѣ прославлѧ́емый бг҃ъ на́шъ, пресла́внымъ мно́гимъ чꙋдодѣ́йствїемъ ди́внѡ просла́висѧ, ѡ҆ чесо́мъ ѹ҆дивлѧ́ющесѧ вопїе́мъ къ тебѣ̀ си́це:

<red>Р</red>а́дꙋйсѧ, великосла́вный рѡссі́йскїй на́шъ застꙋ́пниче, ѻ҆́тче се́ргїе: ра́дꙋйсѧ, соверше́нный въ добродѣ́телехъ человѣ́че. Ра́дꙋйсѧ, ди́вный подража́телю соверше́нства ѻ҆ц҃а̀ на́шегѡ нбⷭ҇нагѡ: ра́дꙋйсѧ, пребл҃гі́й и҆ до́брый наста́вниче и҆́нокѡвъ. Ра́дꙋйсѧ, ѡ҆́бразѣ пꙋстынножи́телей и҆ ѹ҆строи́телю ѻ҆́бщагѡ житїѧ̀: ра́дꙋйсѧ, всѣ́хъ правосла́вныхъ ско́рый помо́щниче и҆ застꙋ́пниче. Ра́дꙋйсѧ, цр҃ѧ̀ нбⷭ҇нагѡ и҆ бг҃а и҆звѣ́стный ѹ҆милостиви́телю: ра́дꙋйсѧ, мно́гажды застꙋпле́нїемъ твои́мъ прошє́нїѧ предварѧ́ѧй. Ра́дꙋйсѧ, покро́ве, бг҃омъ зда́нный, и҆́мже покрыва́ютсѧ мно́зи: ра́дꙋйсѧ, лѣни́выхъ подви́гнꙋвый твои́ми хрⷭ҇топодража́тельными нра́вы. Ра́дꙋйсѧ, доброзра́чное свѣ́та є҆ѵⷢ҇льскагѡ всесвѣ́тлое сїѧ́нїе: ра́дꙋйсѧ, трисо́лнечнагѡ ст҃ы́ѧ трⷪ҇цы свѣ́та вы́нꙋ просвѣща́ющее ѡ҆заре́нїе.

<red>Р</red>а́дꙋйсѧ, се́ргїе, ско́рый помо́щниче и҆ пресла́вный чꙋдотво́рче.
