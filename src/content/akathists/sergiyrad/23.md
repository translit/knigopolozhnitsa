---
title: "Конда́къ в҃і"
navigation:
  key: akathists-sergiyrad-23
  title: "Конда́къ в҃і"
  parent: akathists-sergiyrad
  order: 23
type: "akathist"
---

## Конда́къ в҃і:

<red>Б</red>л҃года́ть, да́ннꙋю тѝ ѿ бг҃а, свѣ́дꙋще, тебѐ при́снаго на́шего ми́лостиваго ѻ҆тца̀, прилѣ́жнѡ про́симъ, проле́й ны́нѣ те́плꙋю мл҃твꙋ ѡ҆ на́съ грѣ́шныхъ ко гдⷭ҇ꙋ, ꙗ҆́кѡ да презрѣ́въ всѧ̑ на̑ша согрѣшє́нїѧ, да́рꙋетъ побѣ̑ды на врагѝ, ꙗ҆́кѡ царю̀ кѡнстанті́нꙋ на маѯе́нтїа, ꙗ҆́кѡ даві́дꙋ на голїа́ѳа: держа́вꙋ рѡссі́йскꙋю да ѹ҆крѣпи́тъ, цр҃ковь свою̀ ст҃ꙋ́ю ѿ ра́спрей и҆ раско́лѡвъ непозы́блемꙋ да сохрани́тъ, ѡ҆би́лїе всѧ́кихъ плодѡ́въ землѝ да да́рꙋетъ и҆ всѧ̑ правосла̑вныѧ хрⷭ҇тїа́ны да спасе́тъ и҆ поми́лꙋетъ. чесогѡ̀ ѿ негѡ̀ твои́ми мл҃твами ѹ҆лꙋче́нїѧ ѡ҆жида́юще, вопїе́мъ є҆мꙋ̀: <red>А҆</red>ллилꙋ́їа.
