---
title: "І҆́косъ є҃"
navigation:
  key: akathists-gabriel-10
  title: "І҆́косъ є҃"
  parent: akathists-gabriel
  order: 10
type: "akathist"
---

## І҆́косъ є҃:

<red>В</red>и́дѧще и҆сполне́нїе ꙗ҆́сныхъ прⷪ҇ро́чествъ твои́хъ, а҆рха́гг҃ле, ѡ҆ бꙋ́дꙋщемъ ѡ҆свобожде́нїи ветхозавѣ́тнаго і҆и҃лѧ ѿ плѣ́на вавѷлѡ́нскагѡ, и҆ ѡ҆ ꙗ҆вле́нїи по си́хъ въ мі́рѣ хрⷭ҇та̀ влⷣки. мы́ же, ꙗ҆́кѡ бг҃оизбра́нный і҆и҃ль бл҃гоговѣ́йнѡ благодарѧ́ще свободи́телѧ дꙋ́шъ на́шихъ похва́льнꙋю пѣ́снь тебѣ̀ прино́симъ:

<red>Р</red>а́дꙋйсѧ, бжⷭ҇твеннагѡ свѣ́та селе́нїе: ра́дꙋйсѧ, на́шихъ мы́слей ѡ҆заре́нїе. Ра́дꙋйсѧ, бꙋ́дꙋщихъ сꙋде́бъ бж҃їихъ ꙗ҆снѡзри́телю: ра́дꙋйсѧ, и҆спытꙋ́ющихъ свидѣ̑нїѧ гдⷭ҇нѧ тайноꙋчи́телю. Ра́дꙋйсѧ, вождє́мъ бл҃гочести̑вымъ на врагѝ ѡ҆доле́нїе подава́ѧй: ра́дꙋйсѧ, мꙋ̑дрымъ прави́телємъ бжⷭ҇твенное ѿкрове́нїе ꙗ҆влѧ́ѧй. Ра́дꙋйсѧ, коне́чное посрамле́нїе ꙗ҆зы́ческагѡ нече́стїѧ въ ра́дости возвѣсти́вый: ра́дꙋйсѧ, мꙋ́же жела́нїй дꙋхо́вныхъ грѧдꙋ́щихъ, свобожде́нїемъ і҆и҃лѧ возвесели́вый. Ра́дꙋйсѧ, возрожде́нїе і҆ерⷭ҇ли́ма, и҆ возсозда́нїе ст҃а́гѡ хра́ма пред̾ꙋказа́вый: ра́дꙋйсѧ, прише́ствїе хрⷭ҇та̀ мессі́и ꙗ҆́снѡ назнаменова́вый. Ра́дꙋйсѧ, седми́нами и҆счи́сливый вре́мѧ сп҃си́тельныѧ сме́рти хрⷭ҇та̀: ра́дꙋйсѧ, ѿкрове́нїемъ твои́мъ ветхозавѣ́тномꙋ сыно́внемꙋ бг҃ослꙋже́нїю коне́цъ наста̀.

<red>Р</red>а́дꙋйсѧ, а҆рха́гг҃ле гаврїи́ле, вѣ́чнагѡ спс҃е́нїѧ на́шегѡ бл҃говѣ́стниче.
