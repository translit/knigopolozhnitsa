---
title: "Конда́къ є҃"
navigation:
  key: akathists-gabriel-9
  title: "Конда́къ є҃"
  parent: akathists-gabriel
  order: 9
type: "akathist"
---

## Конда́къ є҃:

<red>Б</red>г҃оте́чнаѧ стрꙋѧ̀ ѿкрове́нїй бжⷭ҇твенныхъ ꙗ҆ви́лсѧ є҆сѝ, а҆рха́гг҃ле, и҆ въ послѣ́днѣмъ прⷪ҇ро́ческомъ ро́дѣ, ꙗ҆́снѡ назна́менꙋѧ прⷪ҇ро́кꙋ данїи́лꙋ ѡ҆ послѣ́днихъ времена́хъ, царе́хъ и҆ ца́рствїихъ. ѡ҆ се́мъ вопїе́мъ ди́вномꙋ въ сꙋдьба́хъ свои́хъ царю̀ царе́й бг҃ꙋ хвале́бнꙋю пѣ́снь: <red>А҆</red>ллилꙋ́їа.
