---
title: "І҆́косъ ѕ҃"
navigation:
  key: akathists-gabriel-12
  title: "І҆́косъ ѕ҃"
  parent: akathists-gabriel
  order: 12
type: "akathist"
---

## І҆́косъ ѕ҃:

<red>В</red>озсїѧ̀ тобо́ю, а҆рха́гг҃ле, сѣ́тꙋющымъ роди́телємъ бг҃оѻтрокови́цы ѹ҆тѣше́нїе ѡ҆ ско́ромъ разрѣше́нїи непло́дства и҆́хъ, рожде́нїемъ пребл҃гослове́нныѧ. прїе́мъ ѿ ни́хъ ѹ҆́бѡ ве́лїе благодаре́нїе, прїимѝ и҆ ѿ на́съ сицевꙋ́ю похвалꙋ̀:

<red>Р</red>а́дꙋйсѧ, свѣ́тлое зерца́ло бж҃їѧ бла́гости: ра́дꙋйсѧ, нбⷭ҇ный вѣ́стниче сп҃си́тельныѧ ра́дости. <red>Р</red>а́дꙋйсѧ, бжⷭ҇твенный вѣ́стниче, носи́телю вы́шнѧгѡ мі́ра благослове́нїѧ: ра́дꙋйсѧ, ско́рый прогони́телю дꙋше́внагѡ смꙋще́нїѧ. Ра́дꙋйсѧ, блꙋжда́ющымъ во тьмѣ̀, бг҃овѣ́денїѧ внеза́пное ѡ҆заре́нїе: ра́дꙋйсѧ, сѣдѧ́щымъ въ сме́ртной сѣ́ни ѹ҆ны́нїѧ, благода́тное ѡ҆живле́нїе. <red>Р</red>а́дꙋйсѧ, ѡ҆бра́дователю смире́нныхъ и҆ ѹ҆ничиже́нныхъ: ра́дꙋйсѧ, ѹ҆тѣ́шителю презрѣ́нныхъ и҆ ѿве́рженныхъ. <red>Р</red>а́дꙋйсѧ, смертоно́сныѧ печа́ли мі́ра сегѡ̀ прогони́телю: ра́дꙋйсѧ, сп҃си́тельныѧ по бз҃ѣ печа́ли возбꙋди́телю. <red>Р</red>а́дꙋйсѧ, ѿ находѧ́щыѧ ско́рби и҆збавлѧ́ѧй: ра́дꙋйсѧ, ѹ҆пова́ющыѧ на гдⷭ҇а возвеселѧ́ѧй.

<red>Р</red>а́дꙋйсѧ, а҆рха́гг҃ле гаврїи́ле, вѣ́чнагѡ спс҃е́нїѧ на́шегѡ бл҃говѣ́стниче.
