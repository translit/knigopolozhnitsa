---
title: "І҆́косъ и҃"
navigation:
  key: akathists-gabriel-16
  title: "І҆́косъ и҃"
  parent: akathists-gabriel
  order: 16
type: "akathist"
---

## І҆́косъ и҃:

<red>В</red>е́сь мі́ръ нбⷭ҇ный и҆ земны́й диви́тсѧ слꙋже́нїю твоемꙋ̀, а҆рха́гг҃ле, въ мѣ́сѧцъ бо шесты́й по зача́тїю вели́кагѡ предте́чи хрⷭ҇то́ва і҆ѡа́нна, по́сланъ бы́лъ є҆сѝ въ назаре́тъ съ та́инствомъ ѿ вѣ́ка сокрове́ннымъ и҆ сами́мъ а҆́гг҃лѡмъ невѣ́домымъ, благовѣсти́ти пречи́стѣй дв҃ѣ марі́и бцⷣѣ, непостижи́мое сн҃а бж҃їѧ въ не́й зача́тїе. тѣ́мже въ похвалꙋ̀ тебѣ̀, ꙗ҆́кѡ бл҃говѣ́стникꙋ на́шегѡ сп҃се́нїѧ ра́достнѡ вопїе́мъ:

<red>Р</red>а́дꙋйсѧ, совѣ́та предвѣ́чнагѡ ѿкрове́нїе: ра́дꙋйсѧ, та́инствъ сокрове́нныхъ ꙗ҆вле́нїе. Ра́дꙋйсѧ, свѣтоно́сный спаси́тельный де́нь, благовѣсти́вшаѧ многосвѣ́тлаѧ зарѧ̀: ра́дꙋйсѧ, пе́рвый лꙋчѐ восходѧ́щагѡ со́лнца пра́вды, хрⷭ҇та̀ цр҃ѧ̀. Ра́дꙋйсѧ, бжⷭ҇твенныѧ сла́вы сн҃а всевы́шнѧгѡ возвѣсти́телю: ра́дꙋйсѧ, сладча́йшагѡ и҆́мени і҆и҃са пе́рвый возгласи́телю. Ра́дꙋйсѧ, бл҃говѣ́стниче вѣ́чнагѡ црⷭ҇тва хрⷭ҇то́ва: ра́дꙋйсѧ, сп҃си́тельный ѹ҆тѣ́шителю человѣ́ческагѡ ро́да грѣ́шнагѡ. Ра́дꙋйсѧ, бжⷭ҇твенныѧ на́шей вѣ́ры наста́вниче: ра́дꙋйсѧ, ѹ҆се́рдный на́шъ ко гдⷭ҇ꙋ сп҃си́телю, моли́твенниче. Ра́дꙋйсѧ, хотѧ́щымъ послѣ́довати сп҃се́нїѧ вы́шнїй слꙋжи́телю: ра́дꙋйсѧ, всегѡ̀ ро́да хрїстїа́нскагѡ нбⷭ҇ный покрови́телю.

<red>Р</red>а́дꙋйсѧ, а҆рха́гг҃ле гаврїи́ле, вѣ́чнагѡ спс҃е́нїѧ на́шегѡ бл҃говѣ́стниче.
