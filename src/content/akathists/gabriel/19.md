---
title: "Конда́къ і҃"
navigation:
  key: akathists-gabriel-19
  title: "Конда́къ і҃"
  parent: akathists-gabriel
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ въ бꙋ́ри недоꙋмѣ́нїѧ сꙋ́щѣ пра́ведного і҆ѡ́сифа, ѡ҆брꙋ́чника пречи́стыѧ ѻ҆трокови́цы, ꙗ҆ви́лсѧ є҆сѝ томꙋ̀, а҆рха́гг҃ле, ѹ҆вѣрѧ́ѧ є҆гѡ̀ ѡ҆ неискꙋсобра́чнѣй, ꙗ҆́кѡ зача́тїе ѹ҆ не́й ѿ дх҃а ст҃а́гѡ є҆́сть, и҆ по си́хъ хрⷭ҇тꙋ̀ ро́ждшемꙋсѧ въ виѳлее́мѣ благовѣсти́лъ є҆сѝ сїю̀ ра́дость ве́лїю па́стырємъ, и҆ со мно́жествомъ вѡ́й нбⷭ҇ныхъ воспѣ́лъ є҆сѝ: сла́ва въ вы́шнихъ бг҃ꙋ! є҆мꙋ̀ же и҆ мы̀ при́снѡ вопїе́мъ: <red>А҆</red>ллилꙋ́їа.
