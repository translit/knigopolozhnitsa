---
title: "І҆́косъ з҃"
navigation:
  key: akathists-gabriel-14
  title: "І҆́косъ з҃"
  parent: akathists-gabriel
  order: 14
type: "akathist"
---

## І҆́косъ з҃:

<red>Д</red>и́вномꙋ прⷪ҇ро́ческомꙋ словесѝ твоемꙋ̀ ѡ҆ рожде́нїи предте́чи невѣ́рїе показа́вши тогѡ̀ роди́тель нѣмото́ю свѧ́занъ бы́сть ѿ тебє̀, а҆рха́гг҃ле. мы́ же и҆сполне́нїе прⷪ҇ро́чества ви́дѧще, похвалꙋ̀ тебѣ̀ си́це вопїе́мъ:

<red>Р</red>а́дꙋйсѧ, ѕвѣздо̀ свѣтоза́рнаѧ, разгонѧ́ющаѧ мра́къ проше́дшыѧ но́чи сме́ртныѧ: ра́дꙋйсѧ, денни́це, вѣща́ющаѧ невече́рнїй де́нь благода́ти но́выѧ. Ра́дꙋйсѧ, зача́ло є҆ѵⷢ҇лїа і҆ере́ю заха́рїи предвозвѣсти́вый: ра́дꙋйсѧ, прославлѧ́ти гдⷭ҇а разрѣше́нїемъ ꙗ҆зы́ка последнегѡ наꙋчи́вый. Ра́дꙋйсѧ, пꙋтѝ ко грѧдꙋ́щемꙋ сп҃си́телю нбⷭ҇ный ѹ҆готови́телю: ра́дꙋйсѧ, сѣмена̀ спаси́тельныѧ вѣ́ры въ того̀ на землѝ насади́телю. Ра́дꙋйсѧ, бжⷭ҇твеннагѡ всемогꙋ́щества ре́вностный показа́телю: ра́дꙋйсѧ, всѧ́кагѡ сомнѣ́нїѧ въ то́мъ стро́гїй наказа́телю. Ра́дꙋйсѧ, це́ркви ветхозавѣ́тныѧ невѣстоводи́телю: ра́дꙋйсѧ, грѧдꙋ́щагѡ жениха̀ хрⷭ҇та̀ бл҃говѣсти́телю. Ра́дꙋйсѧ, заверши́телю прⷪ҇ро́ческагѡ въ ве́тхомъ завѣ́тѣ ѿкрове́нїѧ: ра́дꙋйсѧ, пе́рвый возвѣсти́телю є҆ѵⷢ҇льскагѡ въ но́вомъ завѣ́тѣ и҆сполне́нїѧ.

<red>Р</red>а́дꙋйсѧ, а҆рха́гг҃ле гаврїи́ле, вѣ́чнагѡ спс҃е́нїѧ на́шегѡ бл҃говѣ́стниче.
