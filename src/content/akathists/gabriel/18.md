---
title: "І҆́косъ ѳ҃"
navigation:
  key: akathists-gabriel-18
  title: "І҆́косъ ѳ҃"
  parent: akathists-gabriel
  order: 18
type: "akathist"
---

## І҆́косъ ѳ҃:

<red>В</red>иті́и многовѣща́нїи не довлѣ́ютъ къ похвалѣ̀ ди́внагѡ слꙋже́нїѧ твоегѡ̀, а҆рха́гг҃ле. мы́ же любо́вїю побѣжда́еми, па́ки тебѣ̀ ꙗ҆́кѡ бл҃говѣ́стникꙋ на́шегѡ сп҃се́нїѧ вопїе́мъ:

<red>Р</red>а́дꙋйсѧ, нбⷭ҇ный ѹ҆́ме, бжⷭ҇твенныхъ ѿкрове́нїй свѣ́тлое зерца́ло: ра́дꙋйсѧ, ѿе́млѧй съ дꙋхо́вныхъ ѻ҆че́съ на́шихъ вѣ́тхагѡ зако́на покрыва́ло. Ра́дꙋйсѧ, всевы́шнѧгѡ цр҃ѧ̀ превы́шнїй слꙋжи́телю: ра́дꙋйсѧ, та́йны трїесте́ственнаго бжⷭ҇тва̀ тве́рдый и҆з̾ѧсни́телю. Ра́дꙋйсѧ, и҆́стинное вочеловѣ́ченїе сн҃а бж҃їѧ провозглаша́ѧй: ра́дꙋйсѧ, безмꙋ́жнее тогѡ̀ зача́тїе ѿ приснодѣ́вы наше́ствїемъ ст҃а́гѡ дх҃а возвѣща́ѧй. Ра́дꙋйсѧ, бжⷭ҇твеннꙋю си́лꙋ ѹ҆тѣ́шителѧ и҆звѣствꙋ́ѧй: ра́дꙋйсѧ, благода́тное тѣ́мъ ѡ҆сѣне́нїе пречи́стыѧ дв҃ы бл҃говѣствꙋ́ѧй. Ра́дꙋйсѧ, кимва́ле, велѣ̑нїѧ бж҃їѧ возглаша́ѧй: ра́дꙋйсѧ, ѻ҆рга́не, бжⷭ҇твенное смотре́нїе проставлѧ́ѧй. Ра́дꙋйсѧ, ѱалти́ре, бжⷭ҇твенное снисхожде́нїе сн҃а бж҃їѧ возвѣща́ѧй: ра́дꙋйсѧ, прекра́снаѧ гꙋ́сле ст҃а́гѡ дх҃а, ѹ҆тѣше́нїе воспѣва́ющїй.

<red>Р</red>а́дꙋйсѧ, а҆рха́гг҃ле гаврїи́ле, вѣ́чнагѡ спс҃е́нїѧ на́шегѡ бл҃говѣ́стниче.
