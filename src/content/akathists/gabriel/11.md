---
title: "Конда́къ ѕ҃"
navigation:
  key: akathists-gabriel-11
  title: "Конда́къ ѕ҃"
  parent: akathists-gabriel
  order: 11
type: "akathist"
---

## Конда́къ ѕ҃:

<red>П</red>роповѣ́дникъ всемі́рный ра́достныѧ вѣ́сти ѡ҆ сп҃си́тели бы́лъ є҆сѝ, а҆рха́гг҃ле, є҆гда̀ бо прибли́зисѧ седми́нами ст҃о́мꙋ прⷪ҇ро́кꙋ данїи́лꙋ возвѣще́нное вре́мѧ ꙗ҆вле́нїе хрⷭ҇та̀ мессі́и, по́сланъ бы́сть є҆сѝ къ сѣ́тꙋющым ѡ҆ непло́дствѣ свое́мъ роди́телємъ бг҃омт҃ри, возвѣсти́ти и҆мъ ѡ҆ рожде́нїи благослове́нныѧ дще́ри, пред̾избра́ннѣй ѿ вѣкѡ́въ мт҃ри мессі́и хрⷭ҇та̀, хотѧ́щагѡ прїитѝ на и҆збавле́нїе человѣ́чества, є҆мꙋ̀ же съ тобо́ю вопїе́мъ: <red>А҆</red>ллилꙋ́їа.
