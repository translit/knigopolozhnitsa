---
title: "І҆́косъ а҃"
navigation:
  key: akathists-gabriel-2
  title: "І҆́косъ а҃"
  parent: akathists-gabriel
  order: 2
type: "akathist"
---

## І҆́косъ а҃:

<red>А҆́</red>гг҃е́лъ безпло́тный є҆стество́мъ бы́сть, сла́вы присносꙋ́щныѧ и҆ вѣ́чныѧ премꙋ́дрости въ созда́нїи ми́ра зри́тель ꙗ҆ви́лсѧ є҆сѝ, а҆рха́гг҃ле. сегѡ̀ ра́ди тебѣ̀ вопїе́мъ:

<red>Р</red>а́дꙋйсѧ, и҆́менемъ твои́мъ си́лꙋ бж҃їю возвѣща́ѧй: ра́дꙋйсѧ, ди́вною красото́ю твое́ю неизрече́ннꙋю сла́вꙋ бж҃їю ꙗ҆влѧ́ѧй. Ра́дꙋйсѧ, дꙋшѐ невеще́ственный, свобо́дный ѿ ѹ҆́зъ теле́сногѡ є҆стества̀: ра́дꙋйсѧ, свѣ́тлый ѹ҆́ме, подо́бїе неви́димагѡ бжⷭ҇тва̀. Ра́дꙋйсѧ, бжⷭ҇твеннагѡ ра́зꙋма вмести́лище: ра́дꙋйсѧ, неизрече́нныхъ та́йнъ сокро́вище. Ра́дꙋйсѧ, первосїѧ́ннагѡ свѣ́та чистѣ́йшїй лꙋчѐ: ра́дꙋйсѧ, пла́менемъ бжⷭ҇твенныѧ любвѝ горѧ́щаѧ свѣща̀. Ра́дꙋйсѧ, прⷭ҇то́ла бж҃їѧ предста́телю: ра́дꙋйсѧ, сла́вы гдⷭ҇ней созерца́телю. Ра́дꙋйсѧ, на́съ земноро́дныхъ ѹ҆тѣше́нїе.

<red>Р</red>а́дꙋйсѧ, а҆рха́гг҃ле гаврїи́ле, вѣ́чнагѡ спс҃е́нїѧ на́шегѡ бл҃говѣ́стниче.
