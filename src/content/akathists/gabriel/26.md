---
title: "Мл҃тва"
navigation:
  key: akathists-gabriel-26
  title: "Мл҃тва"
  parent: akathists-gabriel
  order: 26
type: "akathist"
---

## Мл҃тва:

<versal>Ѽ</versal> ст҃ы́й а҆рха́гг҃ле бж҃їй гаврїи́ле! при́снѡ предстоѧ́й прⷭ҇то́лꙋ всевы́шнѧгѡ, прера́достный бл҃говѣ́стниче и҆ ѹ҆се́рдный споспѣ́шниче на́шегѡ сп҃се́нїѧ! ми́лостивѡ прїимѝ ѿ на́съ недосто́йныхъ тебѣ̀ приноси́мое сїѐ хвале́бное пѣ́нїе. И҆спра́ви моли̑твы на́шѧ и҆, ꙗ҆́кѡ ѳѷмїа́мъ, на нбⷭ҇ный а҆лта́рь кади́льный вознесѝ и҆́хъ. ѡ҆зарѝ ѹ҆мы̀ на́шѧ свѣ́томъ вѣ́ры правосла́вныѧ, воспламенѝ любо́вїю сердца̀ на̑ша ко хрⷭ҇тꙋ̀ сп҃си́телю на́шемꙋ, ѡ҆братѝ и҆ ѹ҆крѣпѝ жела́нїѧ на̑ша на спаси́тельномъ пꙋтѝ є҆ѵⷢ҇льскихъ за́повѣдей. да въ се́мъ вѣ́цѣ ти́хѡ и҆ благоче́стнѡ поживе́мъ во сла́вꙋ бж҃їю, въ бꙋ́дꙋщѣмъ же не лиши́мсѧ црⷭ҇твїѧ нбⷭ҇нагѡ, є҆го́же полꙋчи́ти да сподо́бимсѧ благода́тїю хрⷭ҇та̀ бг҃а на́шегѡ, хода́тайствомъ пречи́стыѧ є҆гѡ̀ мт҃ри, и҆ твои́ми многомо́щными мл҃твами, и҆ да просла́вимъ съ тобо́ю и҆ про́чими безпло́тными си́лами нбⷭ҇ными и҆ всѣ́ми ст҃ы́ми є҆ди́ного въ трⷪ҇цѣ сла́вимого бг҃а: ѻ҆ц҃а̀, и҆ сн҃а, и҆ ст҃а́гѡ дх҃а ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
