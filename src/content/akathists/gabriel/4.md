---
title: "І҆́косъ в҃"
navigation:
  key: akathists-gabriel-4
  title: "І҆́косъ в҃"
  parent: akathists-gabriel
  order: 4
type: "akathist"
---

## І҆́косъ в҃:

<red>Р</red>а́зꙋмъ тво́рческїй созерца́ѧ въ творе́нїи нб҃сѐ и҆ землѝ, и҆ всегѡ̀ ѹ҆краше́нїѧ и҆́хъ, бл҃гоговѣ́йнѡ предстоѧ́лъ є҆сѝ, а҆рха́гг҃ле, прⷭ҇то́лꙋ созда́телѧ: є҆гда́ же сотворе́ны бы́ша ѕвѣ̑зды, ве́лїимъ гла́сомъ восхвали́лъ є҆сѝ того̀ со всѣ́ми нбⷭ҇ными си́лами. тѣ́мъ же и҆ мы̀ тебѣ̀ вопїе́мъ:

<red>Р</red>а́дꙋйсѧ, не́бо невеще́ственное, сла́вꙋ бж҃їю повѣ́дающее: ра́дꙋйсѧ, свѣти́ло дꙋхо́вное, бла́гость творца̀ возвѣща́ющее. Ра́дꙋйсѧ, ѕвѣздо̀, пре́жде ви́димого свѣ́та возсїѧ́вшаѧ: ра́дꙋйсѧ, пресвѣ́тлаѧ лꙋно̀, ѡ҆би́лїе бл҃года́ти, па́че и҆́ныхъ мно́гихъ а҆́гг҃лъ воспрїи́мшаѧ. Ра́дꙋйсѧ, зерца́ло бжⷭ҇твеннагѡ ѿкрове́нїѧ: ра́дꙋйсѧ, споспѣ́шнице дꙋхо́внагѡ просвѣще́нїѧ. Ра́дꙋйсѧ, первоа́гг҃ле, та̑йны бж҃їѧ ѿкрыва́ѧй: ра́дꙋйсѧ, свѣ́те вторы́й, пою́щыѧ тѝ вѣ́рныѧ просвѣща́ѧй. Ра́дꙋйсѧ, чистѣ́йшаѧ пла́меннаѧ къ бг҃ꙋ любвѐ: ра́дꙋйсѧ, немѡ́лчныѧ ѹ҆ста̀ тогѡ̀ хва́ленїѧ. Ра́дꙋйсѧ, ѻ҆гне́мъ бл҃года́ти серде́чныѧ на́съ согрѣва́ющаѧ: ра́дꙋйсѧ, зно́й страсте́й те́мъ ѿража́ѧй.

<red>Р</red>а́дꙋйсѧ, а҆рха́гг҃ле гаврїи́ле, вѣ́чнагѡ спс҃е́нїѧ на́шегѡ бл҃говѣ́стниче.
