---
title: "Конда́къ ѕ҃"
navigation:
  key: akathists-angel-11
  title: "Конда́къ ѕ҃"
  parent: akathists-angel
  order: 11
type: "akathist"
---

## Конда́къ ѕ҃:

<red>П</red>роповѣ́дꙋю велегла́снѡ при́сное твоѐ, храни́телю мо́й а҆́гг҃ле, ѡ҆ мнѣ̀, грѣ́шнѣмъ, попече́нїе: въ ско́рбехъ бо и҆ напа́стехъ, ꙗ҆̀же въ се́мъ многомѧте́жнѣмъ мі́рѣ смꙋща́етъ ми́ръ дꙋшѝ моеѧ̀, ꙗ҆влѧ́еши ми́ сѧ ско́рый ѹ҆тѣ́шитель, вразꙋмлѧ́ѧ мѧ̀, ꙗ҆́кѡ всѧ̑ сїѧ̑ низпосыла́ютсѧ ѿ премꙋ́драгѡ созда́телѧ, а҆́ки врачевство̀ проти́вꙋ дꙋше́вныхъ недꙋ́гѡвъ мои́хъ, и҆ поꙋча́ѧ бл҃годѣ́ющемꙋ си́це нбⷭ҇номꙋ врачꙋ̀ воспѣва́ти: <red>А҆</red>ллилꙋ́їѧ.
