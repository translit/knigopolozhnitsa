---
title: "Конда́къ ѳ҃"
navigation:
  key: akathists-angel-17
  title: "Конда́къ ѳ҃"
  parent: akathists-angel
  order: 17
type: "akathist"
---

## Конда́къ ѳ҃:

<red>В</red>сѧ́къ грѣ́хъ содѣ́ѧхъ въ житїѝ се́мъ и҆ ве́сь живо́тъ мо́й во мно́зѣ прете́къ сꙋетѣ̀, къ концꙋ̀ прибли́жихсѧ: врази́ же моѝ ѹ҆стремлѧ́ютсѧ на мѧ̀, а҆́лчꙋще поѧ́ти мѧ̀ и҆ низри́нꙋти во глꙋбинꙋ̀ а҆́довꙋ. Тѣ́мже молю́тисѧ, бл҃гі́й мо́й храни́телю, бꙋ́ди мѝ защи́титель, є҆гда̀ и҆́мамъ преходи́ти лю̑таѧ мыта̑рства, и҆ безбѣ́днѡ доведи́ мѧ до вра́тъ нбⷭ҇нагѡ црⷭ҇твїѧ, и҆дѣ́же ли́цы а҆́гг҃льстїи ра́достнѣ срѣта́ютъ восклица́ющихъ: <red>А҆</red>ллилꙋ́їѧ.
