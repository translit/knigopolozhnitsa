---
title: "І҆́косъ д҃"
navigation:
  key: akathists-angel-8
  title: "І҆́косъ д҃"
  parent: akathists-angel
  order: 8
type: "akathist"
---

## І҆́косъ д҃:

<red>С</red>лы́шаще и҆ зрѧ́ще тѧ̀, бж҃е́ственный а҆́гг҃ле, крѣ́пкаго моего̀ блюсти́телѧ, ѕло́бнїи дꙋ́си поднебе́снїи не смѣ́ютъ прибли́житисѧ ко твое́й пречⷭ҇тѣй свѣ́тлости и҆ дꙋшегꙋби́тєльныѧ мѝ па́кѡсти дѣ́ѧти. Сегѡ̀ ра́ди смире́ннѡ молю́ тѧ, не ѿстꙋпѝ ѿ менѐ за невозде́ржанїе моѐ, но при́снѡ ѿ лꙋка́вагѡ тѣ́хъ лови́тельства и҆ ко́зней соблюда́й мѧ̀, со ѹ҆миле́нїемъ глаго́люща:

<red>Р</red>а́дꙋйсѧ, крѣ́пкимъ кро́вомъ кри́лъ твои́хъ ѡ҆сѣнѧ́ѧй мѧ̀ и҆ покрыва́ѧй. Ра́дꙋйсѧ, ѡ҆кре́стъ менѐ съ пла́меннымъ мече́мъ при́снѡ ѡ҆полча́ѧйсѧ. Ра́дꙋйсѧ, проти́вꙋ кнѧ́зѧ тмы̀ во бра́ни мѝ посо́бствꙋѧй. Ра́дꙋйсѧ, лꙋка́выхъ є҆гѡ̀ слꙋжи́телей побѣжда́ти мѝ помога́ѧй. Ра́дꙋйсѧ, ѿгонѧ́ѧй ѿ менѐ дꙋшепа̑гꙋбныѧ де́мѡны, а҆́ки хи́щныѧ пти̑цы. Ра́дꙋйсѧ, вразꙋмлѧ́ѧй мѧ̀ бѣсѡ́вскїѧ кѡ́зни позна́ти, а҆́ки лꙋка̑выѧ лиси̑цы. Ра́дꙋйсѧ, ѕвѣроѻбра̑знаѧ тѣ́хъ на ѹ҆́мъ и҆ се́рдце моѐ нападє́нїѧ ѿрева́ѧй. Ра́дꙋйсѧ, порождє́нїѧ и҆́хъ, го́рдость и҆ не́нависть, и҆з̾ се́рдца моегѡ̀ и҆сторга́ѧй. Ра́дꙋйсѧ, за́висть и҆ ѕлопомнѣ́нїе ѿ мы́слей мои́хъ прогонѧ́ѧй. Ра́дꙋйсѧ, во ѿраже́нїе ѕлы́хъ помыслѡ́въ кре́стнымъ зна́менїемъ себѐ ѡ҆гражда́ти побꙋжда́ѧй мѧ̀. Ра́дꙋйсѧ, на а҆́спїда и҆ васїлі́ска небоѧ́зненнѡ настꙋпа́ти ѹ҆крѣплѧ́ѧй мѧ̀. Ра́дꙋйсѧ, и҆мѣ́ѧй непобѣди́мое ѻ҆рꙋ́жїе проти́вꙋ всѣ́хъ врагѡ́въ мои́хъ.

<red>Р</red>а́дꙋйсѧ, а҆́гг҃ле гдⷭ҇ень, неꙋсыпа́емый храни́телю мо́й.
