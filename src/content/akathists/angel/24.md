---
title: "І҆́косъ в҃і"
navigation:
  key: akathists-angel-24
  title: "І҆́косъ в҃і"
  parent: akathists-angel
  order: 24
type: "akathist"
---

## І҆́косъ в҃і:

<red>П</red>ою̀ твоѐ досточꙋ́дное млⷭ҇рдїе и҆ мно́гое снисхожде́нїе, быстродви́жный ѹ҆́ме, безпло́тный слꙋго̀ гдⷭ҇ень: ꙗ҆́кѡ не гнꙋша́ешисѧ грѣхо́вныѧ моеѧ̀ смра́дности и҆ не престае́ши приноси́ти ѡ҆ мнѣ̀, непотре́бнѣмъ, ст҃ы̑ѧ мл҃твы своѧ̑ ко ст҃ѣ́йшемꙋ прⷭ҇то́лꙋ трїѷпоста́снагѡ бг҃а, є҆́же не поги́бнꙋти мѝ во вѣ́ки, но цр҃ствїе нбⷭ҇ное наслѣ́довати. Бл҃говолѝ ѹ҆́бѡ прїѧ́ти ѿ дꙋше́вныхъ сокро́вищъ мои́хъ приноси́мое тѝ пѣснопѣ́нїе:

<red>Р</red>а́дꙋйсѧ, ꙗ҆́кѡ воспомина́нїемъ грѧдꙋ́щагѡ гро́знагѡ сꙋда̀ бж҃їѧ ѿ грѣхѡ́въ мѧ̀ ѿрева́еши. Ра́дꙋйсѧ, ꙗ҆́кѡ дꙋ́шꙋ мою̀, а҆́ки невѣ́стꙋ, ко срѣ́тенїю прекра́снагѡ жениха̀ хрⷭ҇та̀ пред̾ꙋготовлѧ́ти возбꙋжда́еши мѧ̀. Ра́дꙋйсѧ, ꙗ҆́кѡ при́снѡ жела́еши досто́йна мѧ̀ сотвори́ти бра́чнагѡ черто́га є҆гѡ̀. Ра́дꙋйсѧ, ꙗ҆́кѡ вы́нꙋ ѹ҆чи́ши мѧ̀ возжига́ти свѣти́льникъ дꙋшѝ моеѧ̀, да съ мꙋ́дрыми дѣ́вами, дꙋша́ми пра́ведныхъ, вни́дꙋ въ ѻ҆́нь. Ра́дꙋйсѧ, ꙗ҆́кѡ грѣхо́вныѧ ѻ҆де́жды моеѧ̀ совлачи́тисѧ побꙋжда́еши мѧ̀. Ра́дꙋйсѧ, ꙗ҆́кѡ въ ри́зꙋ непоро́чности и҆ чистоты̀ ѡ҆бле́щисѧ мѝ спосо́бствꙋеши. Ра́дꙋйсѧ, ꙗ҆́кѡ хода́тайствꙋеши, да на страшнѣ́мъ сꙋдѣ̀ хрⷭ҇то́вомъ ѡ҆деснꙋ́ю є҆гѡ̀ ста́ти сподо́блюсѧ. Ра́дꙋйсѧ, ꙗ҆́кѡ ѹ҆молѧ́еши бл҃гоꙋтро́бїе бж҃їе, да ли́кꙋ и҆збра́нныхъ свои́хъ сопричте́тъ мѧ̀. Ра́дꙋйсѧ, ꙗ҆́кѡ подвиза́еши на мл҃твꙋ ко гдⷭ҇ꙋ и҆ сожи́телей твои́хъ нбⷭ҇ныхъ, да всели́тъ мѧ̀ съ ни́ми во цр҃ствїи свое́мъ. Ра́дꙋйсѧ, до́брый и҆ бо́дрый блюсти́телю мо́й. Ра́дꙋйсѧ, те́плый ѡ҆ мнѣ̀, грѣ́шнѣмъ, мл҃твенниче и҆ бл҃гі́й предста́телю. Ра́дꙋйсѧ, по гдⷭ҇ѣ бз҃ѣ и҆ прест҃ѣ́й бцⷣѣ крѣ́пкое моѐ ѹ҆пова́нїе.

<red>Р</red>а́дꙋйсѧ, а҆́гг҃ле гдⷭ҇ень, неꙋсыпа́емый храни́телю мо́й.
