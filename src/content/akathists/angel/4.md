---
title: "І҆́косъ в҃"
navigation:
  key: akathists-angel-4
  title: "І҆́косъ в҃"
  parent: akathists-angel
  order: 4
type: "akathist"
---

## І҆́косъ в҃:

<red>Р</red>а́зꙋмꙋ моемꙋ̀ просвѣще́нїе свы́ше и҆схода́тайствꙋй, ст҃ы́й а҆́гг҃ле, да возмогꙋ̀ позна́ти, что̀ є҆́сть во́лѧ бж҃їѧ, бл҃га́ѧ и҆ ѹ҆го́днаѧ и҆ соверше́ннаѧ, и҆ се́рдце моѐ напра́ви, є҆́же со ѹ҆се́рдїемъ твори́ти ю҆̀: тебѣ́ же, храни́телѧ моегѡ̀, да не преста́нꙋ восхвалѧ́ти сицевы́ми гла̑сы:

<red>Р</red>а́дꙋйсѧ, воспламенѧ́ѧй се́рдце моѐ любо́вїю къ бг҃ꙋ, созда́телю моемꙋ̀. Ра́дꙋйсѧ, возбꙋжда́ѧй мѧ̀ на всѧ́къ де́нь же и҆ ча́съ приноси́ти є҆мꙋ̀ мл҃твы, прошє́нїѧ и҆ бл҃годарє́нїѧ. Ра́дꙋйсѧ, ꙗ҆́коже стра́жемъ вѣ́рнымъ, стра́хомъ гдⷭ҇нимъ дꙋше́вный мо́й до́мъ ѡ҆гражда́ѧй. Ра́дꙋйсѧ, всѧ̑ помышлє́нїѧ моѧ̑ къ распѧ́томꙋ за грѣхѝ мі́ра сп҃си́телю ѹ҆стремлѧ́ѧй. Ра́дꙋйсѧ, страда̑нїѧ є҆гѡ̀ и҆ крⷭ҇тнꙋю сме́рть въ па́мѧть мою̀ вперѧ́ѧй. Ра́дꙋйсѧ, воспомина́нїемъ страсте́й гдⷭ҇нихъ блюсти́сѧ ѿ грѣхѡ́въ мѧ̀ поꙋча́ѧй. Ра́дꙋйсѧ, бл҃года́тнагѡ свы́ше ѡ҆сѣне́нїѧ ст҃а́гѡ дх҃а проси́ти мѧ̀ наставлѧ́ѧй. Ра́дꙋйсѧ, ꙗ҆́кѡ на крѡ́ткїѧ то́чїю и҆ смирє́нныѧ се́рдцемъ ми́лостивнѣ призира́ти є҆мꙋ̀, ѹ҆тѣ́шителю, ѹ҆вѣрѧ́ѧ мѧ̀. Ра́дꙋйсѧ, мы́слїю ѡ҆ вездесꙋ́щїи бж҃їи всю́дꙋ ѡ҆крꙋжа́ѧй мѧ̀. Ра́дꙋйсѧ, всевѣ́дѣнїе є҆гѡ̀ ѹ҆́мнымъ ѻ҆чесє́мъ мои̑мъ представлѧ́ѧй. Ра́дꙋйсѧ, млⷭ҇рдїемъ є҆гѡ̀ къ ка́ющымсѧ грѣ́шникѡмъ се́рдце моѐ ѹ҆тѣша́ѧй. Ра́дꙋйсѧ, правосꙋ́дїемъ є҆гѡ̀ къ ѡ҆жесточє́ннымъ и҆ нераска̑ѧннымъ дꙋ́шꙋ мою̀ ѹ҆страша́ѧй.

<red>Р</red>а́дꙋйсѧ, а҆́гг҃ле гдⷭ҇ень, неꙋсыпа́емый храни́телю мо́й.
