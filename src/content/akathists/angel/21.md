---
title: "Конда́къ а҃і"
navigation:
  key: akathists-angel-21
  title: "Конда́къ а҃і"
  parent: akathists-angel
  order: 21
type: "akathist"
---

## Конда́къ а҃і:

<red>П</red>ѣ́нїе сїѐ, а҆́ще и҆ ѿ ѹ҆се́рдїѧ моегѡ̀ тѝ приноси́мое, ст҃ы́й храни́телю мо́й, вѣ́мъ, ꙗ҆́кѡ не дово́льно є҆́сть ко и҆з̾ѧвле́нїю моегѡ̀ серде́чнагѡ бл҃годаре́нїѧ за всѧ̑ бл҃га̑ѧ, ꙗ҆̀же мѝ сотвори́лъ є҆сѝ и҆ не престае́ши твори́ти да́же до сегѡ̀ днѐ и҆ часа̀: но и҆ ѡ҆ се́мъ молю́тисѧ, ѻ҆́бщаго мѝ съ тобо́ю созда́телѧ ѹ҆ми́лостиви, да на стра́шнѣмъ сꙋдѣ̀ свое́мъ шꙋ́їѧ ча́сти и҆зба́витъ мѧ̀ и҆ сподо́битъ со всѣ́ми ст҃ы́ми воспѣва́ти є҆мꙋ̀: <red>А҆</red>ллилꙋ́їѧ.
