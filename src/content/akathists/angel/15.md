---
title: "Конда́къ и҃"
navigation:
  key: akathists-angel-15
  title: "Конда́къ и҃"
  parent: akathists-angel
  order: 15
type: "akathist"
---

## Конда́къ и҃:

<red>С</red>тра́ненъ и҆ пришле́цъ є҆́смь на землѝ се́й: житїѐ моѐ сꙋ́етнѡ и҆ маловре́меннѡ є҆́сть: а҆́зъ же, ѡ҆каѧ́нный, сме́рти безвѣ́стное во ѹ҆́мъ никогда́же прїе́млю, ни помышлѧ́ю ѡ҆ страшнѣ́мъ сꙋди́щи, въ не́мже и҆́мамъ праве́дномꙋ сꙋдїѝ предста́ти и҆ да́ти ѿвѣ́тъ ѡ҆ всѧ́комъ дѣ́лѣ же и҆ сло́вѣ. Тѣ́мже молю́ тѧ, дꙋшѝ моеѧ̀ храни́телѧ, возбꙋди́ мѧ ско́рѡ ѿ сна̀ грѣхо́внагѡ, да не пости́гнетъ мѧ̀ ча́съ сме́рти неиспра́вленна и҆ да сподо́блюсѧ и҆спроси́ти ѿ всеми́лостивагѡ бг҃а беззако́нїємъ мои̑мъ проще́нїе и҆ во гла́сѣ ра́дованїѧ воспѣва́ти є҆мꙋ̀: <red>А҆</red>ллилꙋ́їѧ.
