---
title: "Конда́къ ѕ҃"
navigation:
  key: akathists-bonifacetars-11
  title: "Конда́къ ѕ҃"
  parent: akathists-bonifacetars
  order: 11
type: "akathist"
---

## Конда́къ ѕ҃:

<red>П</red>роповѣ́дница поклоне́нїѧ ст҃ы́мъ моще́мъ ꙗ҆ви́сѧ а҆глаі́да, госпожа̑ твоѧ̑, страда́льче хрⷭ҇то́въ, є҆гда̀ посла̀ тѧ́ на восто́къ ст҃ы́ѧ мо́щи мч҃еникѡвъ, за вѣ́рꙋ хрⷭ҇то́вꙋ пострада́вшихъ, принестѝ, и҆́миже бл҃годѣѧ́нїѧ и҆сточа́ютсѧ ѡ҆би́льнѡ и҆ вѣ́чное сп҃се́нїе подае́тсѧ всѣ́мъ, къ мч҃еническомꙋ ли́кꙋ ѹ҆се́рднѡ притека́ющимъ. Да́ждь и҆ на́мъ ѹ҆тѣше́нїе ѿ гдⷭ҇а прїѧ́ти, є҆мꙋ́же а҆́гг҃льскꙋю пѣ́снь прино́симъ: <red>А҆</red>ллилꙋ́їа.
