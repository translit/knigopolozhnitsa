---
title: "Конда́къ ѳ҃"
navigation:
  key: akathists-bonifacetars-17
  title: "Конда́къ ѳ҃"
  parent: akathists-bonifacetars
  order: 17
type: "akathist"
---

## Конда́къ ѳ҃:

<red>В</red>сегѡ̀ себѐ гдⷭ҇ꙋ бг҃ꙋ преда́въ, страстоте́рпче хрⷭ҇то́въ, є҆гда̀ нечести́вый ца́рь повелѣ̀ раскры́ти ѹ҆ста̀ твоѧ̀ и҆ ѻ҆́лово кипѧ́щее вли́ти, рꙋ́цѣ своѧ̀ воздви́глъ є҆сѝ къ нб҃ꙋ, та́кѡ молѧ́сѧ: гдⷭ҇и, бж҃е мо́й, і҆и҃се хрⷭ҇тѐ, ѹ҆крѣпи́вый менѐ въ мꙋ́кахъ, пребꙋ́ди и҆ ны́нѣ со мно́ю, моѧ̑ страда́нїѧ ѡ҆блегчѝ и҆ не ѡ҆ста́ви менѐ ѡ҆долѣ́нꙋ бы́ти лꙋка́вымъ кнѧ́земъ. Тѣ́мъ и҆ на́съ любвѝ ко хрⷭ҇тꙋ̀ наꙋча́еши, пою́щихъ бг҃ꙋ: <red>А҆</red>ллилꙋ́їа.
