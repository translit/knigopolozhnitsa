---
title: "І҆́косъ и҃"
navigation:
  key: akathists-bonifacetars-16
  title: "І҆́косъ и҃"
  parent: akathists-bonifacetars
  order: 16
type: "akathist"
---

## І҆́косъ и҃:

<red>В</red>е́сь распали́лсѧ є҆сѝ ре̑вностїю ст҃о́ю, хꙋле́нїѧ на гдⷭ҇а не терпѧ̀, и҆ и҆спо̑лнилсѧ є҆сѝ дх҃а бж҃їѧ, ѡ҆слѣпле́нїе и҆ безꙋ́мїе покланѧ́ющихсѧ ло́жнымъ богѡ́мъ ѡ҆блича́ѧ. Сегѡ̀ ра́ди ца́рь нечести́вый ка́знь наведѐ на тѧ̀, мч҃ениче, го́рькꙋю, бичмѝ нестерпи́мѡ бїѧ̀ и҆ ра́ны наносѧ̀ неисцѣ́льныѧ. Мы́ же тебѣ̀ похвалꙋ̀ пое́мъ:

<red>Р</red>а́дꙋйсѧ, ѕловѣ́рїѧ ѡ҆бличи́телю дерзнове́нный. Ра́дꙋйсѧ, въ пра́вдꙋ бж҃їю, ꙗ҆́кѡ въ броню̀, ѡ҆блече́нный. Ра́дꙋйсѧ, ꙗ҆́кѡ ко́сти твоѧ̀ за хрⷭ҇та̀ ѡ҆бнажа́хꙋсѧ. Ра́дꙋйсѧ, ꙗ҆́кѡ чⷭ҇тота̀ дꙋшѝ твоеѧ̀ тогда̀ ѿкры́шасѧ. Ра́дꙋйсѧ, ꙗ҆́кѡ наслѣ́довалъ є҆сѝ нбⷭ҇наѧ селе́нїѧ. Ра́дꙋйсѧ, ꙗ҆́кѡ и҆ ны́нѣ ѡ҆блича́еши ѕлы́хъ чл҃вѣ́къ на хрⷭ҇та̀ хꙋле́нїѧ. Ра́дꙋйсѧ, за хрⷭ҇та̀ ѻ҆́стрыми тростьмѝ пробода́емый. Ра́дꙋйсѧ, са́да ра́йскагѡ цвѣ́те неꙋвѧда́емый. Ра́дꙋйсѧ, ꙗ҆́кѡ зла́то горни́ломъ ꙗ҆́звъ ѡ҆чи́щенный. Ра́дꙋйсѧ, за хрⷭ҇та̀ ѹ҆даре́нный. Ра́дꙋйсѧ, кончи́ною свое́ю бг҃ꙋ ѹ҆годи́вый. Ра́дꙋйсѧ, да́же до сме́рти мч҃еническїѧ є҆гѡ̀ возлюби́вый.

<red>Р</red>а́дꙋйсѧ, вонїфа́тїе, мч҃ениче многострада́льный.
