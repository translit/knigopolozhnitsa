---
title: "І҆́косъ в҃і"
navigation:
  key: akathists-bonifacetars-24
  title: "І҆́косъ в҃і"
  parent: akathists-bonifacetars
  order: 24
type: "akathist"
---

## І҆́косъ в҃і:

<red>П</red>ою́ще чꙋдеса̀ твоѧ̀, хра́мъ ди́вный созда̀ тебѣ̀, во́ине хрⷭ҇то́въ, а҆глаі́да, въ не́мже и҆ мо́щи твоѧ̀ положѝ, и҆ сама̀, бога́тство ни́щимъ разда́вши, и҆ пѧтьна́десѧтъ лѣ́тъ въ по́двизѣхъ поста̀ и҆ покаѧ̑нїѧ пожи́вши, ли́ка ст҃ы́хъ дости́же. Тѣ́мже велича́юще чꙋдеса̀ твоѧ̀, прославлѧ́емъ тѧ̀ си́це:

<red>Р</red>а́дꙋйсѧ, дꙋ́шꙋ свою̀ сотвори́вый хра́мъ бг҃ꙋ прекра́сный. Ра́дꙋйсѧ, чꙋ́дныхъ бж҃їихъ дѣ́лъ кни́го ꙗ҆́снаѧ. Ра́дꙋйсѧ, ѿ внеза́пныѧ сме́рти и҆збавлѧ́ѧй. Ра́дꙋйсѧ, ско́рбныѧ же́ны ѿ ѕлы́хъ пїѧ̑ницъ ѡ҆гражда́ѧй. Ра́дꙋйсѧ, па́дшїѧ къ возста́нїю ѿ грѣхѡ́въ призыва́ѧй. Ра́дꙋйсѧ, свѣ́тъ чⷭ҇тоты̀ и҆̀мъ подава́ѧй. Ра́дꙋйсѧ, ты́ бо ѹ҆кроща̑еши страсте́й ѻ҆гневи́цꙋ. Ра́дꙋйсѧ, тобо́ю бо ѡ҆ставлѧ́емъ грѣхо́внꙋю темни́цꙋ. Ра́дꙋйсѧ, ма̑лыѧ ча̑да ѿ собла́знѡвъ мі́ра соблюда́ѧй. Ра́дꙋйсѧ, ты́ѧ хрⷭ҇то́вꙋ ѹ҆че́нїю наставлѧ́ѧй. Ра́дꙋйсѧ, вѣ́стниче тре́звости, во вѣ́ки просла́вленный. Ра́дꙋйсѧ, ѹ҆го́дниче хрⷭ҇то́въ, при́снѡ почи́таемый.

<red>Р</red>а́дꙋйсѧ, вонїфа́тїе, мч҃ениче многострада́льный.
