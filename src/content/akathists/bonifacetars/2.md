---
title: "І҆́косъ а҃"
navigation:
  key: akathists-bonifacetars-2
  title: "І҆́косъ а҃"
  parent: akathists-bonifacetars
  order: 2
type: "akathist"
---

## І҆́косъ а҃:

<red>А҆́</red>гг҃лѡмъ свѣ́тлымъ, ѻ҆́гнь мꙋче́нїй твои́хъ росо́ю блгⷣти ѹ҆гаси́вшимъ, ѡ҆гражде́нъ бы́лъ є҆сѝ, страда́льче хрⷭ҇то́въ вонїфа́тїе, да не когда̀ ꙗ҆́кѡ грѣ́шникъ нераска́ѧнный поги́бнеши и҆ пред̾ гдⷭ҇емъ въ ѻ҆де́ждѣ бра́чнѣй предста́неши, наꙋчѝ и҆ на́съ ѡ҆блещи́сѧ въ свѣ́тлыѧ ри́зы ст҃ости, тебѣ̀ зовꙋ́щихъ:

<red>Р</red>а́дꙋйсѧ, жи́знь за хрⷭ҇та̀ ѿда́вый. Ра́дꙋйсѧ, страда́нїѧмъ є҆гѡ̀ подража́вый. Ра́дꙋйсѧ, ѻ҆́чи своѧ̀ къ бг҃ꙋ ѡ҆брати́вый. Ра́дꙋйсѧ, во́лю свою̀ въ добродѣ́телѣхъ ѹ҆крѣпи́вый. Ра́дꙋйсѧ, ра́бе хрⷭ҇то́въ вѣ́рный. Ра́дꙋйсѧ, ст҃ы́й коне́цъ житїѧ̀ своегѡ̀ прїе́мый. Ра́дꙋйсѧ, къ покаѧ́нїю сердца̀ ѡ҆браща́ѧй. Ра́дꙋйсѧ, ко хрⷭ҇тꙋ, пꙋтѝ и҆́стинномꙋ, приводѧ́й. Ра́дꙋйсѧ, дх҃омъ ст҃ы́мъ просвѣще́нный. Ра́дꙋйсѧ, собла́знами мі́ра сегѡ̀ не прельще́нный. Ра́дꙋйсѧ, ѕмі́ѧ лꙋка́вагѡ посрами́вый. Ра́дꙋйсѧ, ст҃ы́хъ ли́къ возвесели́вый.

<red>Р</red>а́дꙋйсѧ, вонїфа́тїе, мч҃ениче многострада́льный.
