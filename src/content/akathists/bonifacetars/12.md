---
title: "І҆́косъ ѕ҃"
navigation:
  key: akathists-bonifacetars-12
  title: "І҆́косъ ѕ҃"
  parent: akathists-bonifacetars
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ на́мъ, ꙗ҆́кѡ ѕвѣзда̀ незаходи́маѧ, ди́внымъ житїе́мъ твои́мъ, мч҃ениче пребл҃же́нне, и҆́го хрⷭ҇то́во ле́гкое и҆ вседра́гое на себѐ прїе́мый и҆ сп҃се́нїе полꙋчи́вый, пꙋти́ бо бл҃гоче́стїѧ без̾ хрⷭ҇та̀ гдⷭ҇а ѡ҆брестѝ ника́коже возмо́жнѡ є҆́сть. Тѣ́мже и҆ на́съ мл҃твами твои́ми въ го́рнѧѧ ѻ҆би́тели приведѝ, тѧ̀ восхвалѧ́ющихъ си́це:

<red>Р</red>а́дꙋйсѧ, зако́на хрⷭ҇то́ва скрижа́ль бг҃оначерта́ннаѧ. Ра́дꙋйсѧ, мл҃твъ ко гдⷭ҇ꙋ мѵ́ро бл҃гоꙋха́нное. Ра́дꙋйсѧ, пра́выѧ вѣ́ры хрⷭ҇то́вы сто́лпе ѻ҆́гненный. Ра́дꙋйсѧ, чтⷭ҇ны́й вѣ́нче ѿ за́повѣдей бж҃їихъ, ꙗ҆́коже ѿ ка́менїй драги́хъ ѹ҆строе́нный. Ра́дꙋйсѧ, трезве́нїѧ лѣ́ствице небовосхо́днаѧ. Ра́дꙋйсѧ, болѣ́зни и҆ ра́ны врачꙋ́ѧй грѣхѡ́вныѧ. Ра́дꙋйсѧ, ꙗ҆́кѡ ѿ гдⷭ҇а і҆и҃са блгⷣть и҆ си́лꙋ прїѧ́лъ є҆сѝ. Ра́дꙋйсѧ, ꙗ҆́кѡ свѣ́тъ хрⷭ҇то́въ на́мъ возсїѧ́вый є҆сѝ. Ра́дꙋйсѧ, воздержа́нїемъ ѿ грѣхѡ́въ ѡ҆сщ҃а́ти пра́здники на́съ наꙋча́ѧй. Ра́дꙋйсѧ, ѿ сме́ртнагѡ вїна̀ на́съ ѡ҆хранѧ́ѧй. Ра́дꙋйсѧ, ѹ҆мерщвле́нныѧ страстьмѝ свѣ́томъ хрⷭ҇то́вымъ ѡ҆живлѧ́ѧй. Ра́дꙋйсѧ, ты́ѧ къ но́вомꙋ житїю̀ призыва́ѧй.

<red>Р</red>а́дꙋйсѧ, вонїфа́тїе, мч҃ениче многострада́льный.
