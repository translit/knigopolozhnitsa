---
title: "І҆́косъ з҃"
navigation:
  key: akathists-bonifacetars-14
  title: "І҆́косъ з҃"
  parent: akathists-bonifacetars
  order: 14
type: "akathist"
---

## І҆́косъ з҃:

<red>Д</red>и́вномꙋ и҆ пресла́вномꙋ и҆справле́нїю твоемꙋ̀ не вѣ́рꙋѧ, помы́сли лꙋка́вое въ се́рдцѣ свое́мъ а҆глаі́да, грѣхо́мъ бо хꙋле́нїѧ ѡ҆болга́ти тѧ̀ хотѧ́ще, та́кѡ ѿвѣща̀ тѝ: ны́нѣ не глꙋмле́нїѧ вре́мѧ, бра́те, но бл҃гоговѣ́нїѧ, вѣ́дый бꙋ́ди, ꙗ҆́кѡ мо́щи ст҃ы́ѧ и҆́маши носи́ти. Гдⷭ҇ь же да по́слетъ а҆́гг҃ла своегѡ̀ пред̾ тобо́ю и҆ напра́витъ стопы̀ твоѧ̀ милосе́рдїемъ свои́мъ. Мы́ же, чⷭ҇тотꙋ̀ се́рдца твоегѡ̀, ди́вный вонїфа́тїе, зрѧ́ще, вопїе́мъ тѝ:

<red>Р</red>а́дꙋйсѧ, ст҃ы́хъ моще́й почита́телю. Ра́дꙋйсѧ, бл҃гоговѣ́нїѧ ѻ҆́браза на́мъ пода́телю. Ра́дꙋйсѧ, ѿ безчи́нствъ храни́тисѧ на́мъ повелѣ́вый. Ра́дꙋйсѧ, всѧ̑, ѡ҆ ни́хже сы́нове вѣ́ка сегѡ̀ ра́дꙋютсѧ, презрѣ́вый. Ра́дꙋйсѧ, и҆звѣ́стный на́мъ помо́щниче. Ра́дꙋйсѧ, бл҃ги́хъ намере́нїй та́инниче. Ра́дꙋйсѧ, всѣ́мъ борю́щимсѧ съ грѣхмѝ покрови́телю. Ра́дꙋйсѧ, покаѧ́нїѧ на́шегѡ пред̾ бг҃омъ порꙋчи́телю. Ра́дꙋйсѧ, ꙗ҆́кѡ твои́ми мл҃твами гдⷭ҇ь ѡ҆ставлѧ́етъ прегрѣше́нїѧ. Ра́дꙋйсѧ, помога́ѧй на́мъ терпѣ́ти ско́рби и҆ поноше́нїѧ. Ра́дꙋйсѧ, ли́комъ а҆́гг҃льскимъ сотвори́вый ра́дость и҆ ѹ҆дивле́нїе. Ра́дꙋйсѧ, дꙋ́хѡвъ ѕло́бы приведы́й въ посрамле́нїе.

<red>Р</red>а́дꙋйсѧ, вонїфа́тїе, мч҃ениче многострада́льный.
