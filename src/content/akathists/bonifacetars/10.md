---
title: "І҆́косъ є҃"
navigation:
  key: akathists-bonifacetars-10
  title: "І҆́косъ є҃"
  parent: akathists-bonifacetars
  order: 10
type: "akathist"
---

## І҆́косъ є҃:

<red>В</red>и́димъ ны́нѣ и҆ разꙋмѣ̑емъ, ка́кѡ сїѝ глаго́лы а҆глаі̑ды дꙋ́шꙋ твою̀ пробꙋди́ша, и҆ ты̀ къ воздержа́нїю призва́лъ є҆сѝ себѣ̀, мч҃ениче вонїфа́тїе: и҆ на́мъ помозѝ подража́ти тебѣ̀, да не поги́бнемъ въ пꙋчи́нѣ беззако́нїѧ потоплѧ́еми, но ра́достнѡ тебѣ̀ зове́мъ:

<red>Р</red>а́дꙋйсѧ, ѿ страсте́й, ꙗ҆́кѡ ѿ поги́бельнагѡ сна̀, пробꙋди́выйсѧ. Ра́дꙋйсѧ, ѿ ѹ҆́зъ грѣхѡ́вныхъ свободи́выйсѧ. Ра́дꙋйсѧ, сомнѣва̑ющихсѧ въ милосе̑рдїи бж҃їемъ ѡ҆бличе́нїе. Ра́дꙋйсѧ, безконе́чныѧ ра́досте ѹ҆твержде́нїе. Ра́дꙋйсѧ, зовы́й на́съ къ по́двигꙋ воздержа́нїѧ. Ра́дꙋйсѧ, ты́ бо зна́менїемъ крⷭ҇та̀ посѣ́клъ є҆сѝ страсте́й взыгра́нїе. Ра́дꙋйсѧ, стѧжа́вый себѣ̀ вѣ́чное и҆мѣ́нїе. Ра́дꙋйсѧ, и҆ на́съ пробꙋжда́ѧй къ трꙋдꙋ̀ сп҃се́нїѧ. Ра́дꙋйсѧ, ꙗ҆́кѡ ві́нное весе̑лїе презрѣ́лъ є҆сѝ. Ра́дꙋйсѧ, плотскі́ѧ ра́ны, ꙗ҆́кѡ безпло́тенъ, претерпѣ́лъ є҆сѝ. Ра́дꙋйсѧ, за и҆сповѣ́данїе хрⷭ҇та̀ ѿ врагѡ́въ и҆збїе́нный. Ра́дꙋйсѧ, нестерпи́мымъ ѻ҆гне́мъ за негѡ̀ ѡ҆пале́нный.

<red>Р</red>а́дꙋйсѧ, вонїфа́тїе, мч҃ениче многострада́льный.
