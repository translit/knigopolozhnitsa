---
title: "І҆́косъ а҃і"
navigation:
  key: akathists-bonifacetars-22
  title: "І҆́косъ а҃і"
  parent: akathists-bonifacetars
  order: 22
type: "akathist"
---

## І҆́косъ а҃і:

<red>С</red>вѣ́тъ любвѐ и҆ по сме́рти возсїѧ́лъ є҆сѝ, вонїфа́тїе ди́вный, є҆гда̀ бо дрꙋ̑зи твою̑ ѹ҆сѣче̑ннꙋю главꙋ̀ ѡ҆брѣ́тше, пла́кахꙋсѧ го́рькѡ, глаго́люще: ра́бе хрⷭ҇то́въ, забꙋ́ди на́мъ грѣ́хъ непра́веднагѡ ѡ҆сꙋжде́нїѧ и҆ безрассꙋ́дныхъ рꙋга́нїй на́шихъ: тогда̀ ли́къ тво́й, ꙗ҆́кѡ лꙋча́ми живы́ми, просвѣти́сѧ, проще́нїе и҆̀мъ ꙗ҆влѧ́ѧ. Сегѡ̀ ра́ди съ любо́вїю тебѣ̀ зове́мъ:

<red>Р</red>а́дꙋйсѧ, и҆мѣ́ѧй ѹ҆ста̀ кро́тости сладковѣща́нныѧ. Ра́дꙋйсѧ, любвѐ вмѣсти́лище простра́нное. Ра́дꙋйсѧ, ѡ҆ тебѣ̀ бо весели́тсѧ цр҃ковь со свои́ми ча́ды. Ра́дꙋйсѧ, ты́ бо прише́лъ є҆сѝ къ вы́шнемꙋ нбⷭ҇номꙋ гра́дꙋ. Ра́дꙋйсѧ, въ сме́рти свое́й а҆пⷭ҇лѡмъ ра́вный. Ра́дꙋйсѧ, ре́вностїю по бз҃ѣ пресла́вный. Ра́дꙋйсѧ, жите́йскїѧ молвы̀ ѡ҆блича́ѧй ѕлы́ѧ сплете́нїѧ. Ра́дꙋйсѧ, всѣ́хъ на́съ ѿ вра́жїѧ и҆збавлѧ́ѧй ловле́нїѧ. Ра́дꙋйсѧ, ты́ бо защища́еши непра́веднѡ гони́мыѧ. Ра́дꙋйсѧ, пред̾ прⷭ҇то́ломъ гдⷭ҇нимъ лампа́до неꙋгаси́маѧ. Ра́дꙋйсѧ, по за́повѣди хрⷭ҇то́вой и҆ врагѡ̑въ возлюби́вый. Ра́дꙋйсѧ, ѕлослѡ́вїѧ и҆ клеветы̀ ни во что́же вмени́вый.

<red>Р</red>а́дꙋйсѧ, вонїфа́тїе, мч҃ениче многострада́льный.
