---
title: "І҆́косъ д҃"
navigation:
  key: akathists-nurture-8
  title: "І҆́косъ д҃"
  parent: akathists-nurture
  order: 8
type: "akathist"
---

## І҆́косъ д҃:

<red>С</red>лы́шаще гла́съ тво́й, глаго́лющїй сн҃ꙋ твоемꙋ̀: примѝ всѧ́кагѡ молѧ́щагосѧ тебѣ̀ и҆ призыва́юща и҆́мѧ моѐ на по́мощь, простира́емъ рꙋ́цѣ на́ша на моли́твѣ къ твоемꙋ̀ млⷭ҇рдїю, да возме́ши ча́дъ на́шихъ под̾ покро́въ сво́й и҆ и҆спо́лниши проше́нїѧ на́ша такова̑ѧ:

<red>Р</red>а́дꙋйсѧ, ѿ ѹ҆ны́нїѧ ѕла́гѡ ча́дъ на́шихъ и҆збавлѧ́ющаѧ. Ра́дꙋйсѧ, ѿ безꙋ̑мнагѡ весе̑лїѧ и҆̀хъ ѡ҆гражда́ющаѧ. Ра́дꙋйсѧ, въ несе̑нїи креста̀ и҆̀хъ ѹ҆крѣплѧ́ющаѧ. Ра́дꙋйсѧ, въ по́двизѣхъ бл҃гоче́стїѧ и҆̀хъ ѹ҆твержда́ющаѧ. Ра́дꙋйсѧ, под̾ покро́вомъ твои́мъ млⷭ҇тивѡ и҆̀хъ сохранѧ́ющаѧ. Ра́дꙋйсѧ, здра́вїе дꙋ́шъ и҆ тѣле́съ и҆̀мъ подава́ющаѧ. Ра́дꙋйсѧ, ѹ҆се́рднаѧ наста́внице цѣломꙋ́дрїѧ. Ра́дꙋйсѧ, млⷭ҇тиваѧ взыска́тельнице заблꙋ́дшихъ.

<red>Р</red>а́дꙋйсѧ, бл҃га́ѧ воспита́тельнице, воспи́таннаѧ во ст҃а́ѧ ст҃ы́хъ.
