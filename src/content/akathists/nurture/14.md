---
title: "І҆́косъ з҃"
navigation:
  key: akathists-nurture-14
  title: "І҆́косъ з҃"
  parent: akathists-nurture
  order: 14
type: "akathist"
---

## І҆́косъ з҃:

<red>Н</red>о́вꙋю покажѝ млⷭ҇ть на ча́дѣхъ на́шихъ, влⷣчице, и҆ неизслѣди́мыми сꙋ́дьбами сн҃а твоегѡ̀ привлецы̀ и҆̀хъ под̾ сво́й бл҃года́тный покро́въ, да ѹ҆се́рднѡ зове́мъ тѝ:

<red>Р</red>а́дꙋйсѧ, воспита́нїе ча́дъ на́шихъ, во є҆́же ѡ҆гражде́ннымъ и҆̀мъ бы́ти мꙋ́ки вѣ́чныѧ. Ра́дꙋйсѧ, воспита́нїе ча́дъ на́шихъ, во є҆̀же наслѣ́довати и҆̀мъ блж҃е́нство непрестаю́щее. Ра́дꙋйсѧ, пробꙋжде́нїе со́вѣсти ча́дъ на́шихъ на покаѧ́нїе. Ра́дꙋйсѧ, пита́ющаѧ и҆̀хъ плода́ми добротолю́бїѧ. Ра́дꙋйсѧ, премлⷭ҇рдаѧ ѹ҆тѣ́шительнице всѣ̑хъ скорбѧ̑щихъ и҆ ѡ҆бремене́нныхъ. Ра́дꙋйсѧ, неꙋсыпа́ющаѧ наста́внице всѣ̑хъ заблꙋ̑дшихъ и҆ ѡ҆слѣпле́нныхъ. Ра́дꙋйсѧ, сꙋдїѝ пра́веднагѡ ѹ҆моле́нїе. Ра́дꙋйсѧ, мно́гихъ согрѣше́нїй проще́нїе.

<red>Р</red>а́дꙋйсѧ, бл҃га́ѧ воспита́тельнице, воспи́таннаѧ во ст҃а́ѧ ст҃ы́хъ.
