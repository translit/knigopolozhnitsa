---
title: "І҆́косъ и҃"
navigation:
  key: akathists-nurture-16
  title: "І҆́косъ и҃"
  parent: akathists-nurture
  order: 16
type: "akathist"
---

## І҆́косъ и҃:

<red>В</red>сѣ́мъ є҆сѝ мт҃и ми́лꙋющаѧ, пречⷭ҇таѧ дв҃о, ꙗ҆́коже хрⷭ҇то́съ спⷭ҇тель речѐ тебѣ̀, ѹ҆ крⷭ҇та̀ є҆гѡ̀ предстоѧ́щей: сѐ, сы́нъ тво́й, ѹ҆казꙋ́ѧ на и҆збра́ннагѡ ѿ чл҃вѣ́къ. Сегѡ̀ ра́ди врꙋча́емъ ча́да на́ша въ рꙋ́цѣ твоѝ и҆ во смире́нїи зове́мъ тѝ:

<red>Р</red>а́дꙋйсѧ, ча́дъ на́шихъ бл҃госе̑рдаѧ пꙋтеводи́тельнице. Ра́дꙋйсѧ, те́рнїѧ грѣхѡ́вныхъ страсте́й млⷭ҇рдаѧ и҆скорени́тельнице. Ра́дꙋйсѧ, ѿра́дꙋ въ пꙋсты́нѣ грѣха̀ подаю́щаѧ. Ра́дꙋйсѧ, въ минꙋ̑тꙋ ско́рби ѹ҆тѣша́ющаѧ. Ра́дꙋйсѧ, въ зе́млю ѻ҆бѣтова́нїѧ пꙋтево́дствꙋющаѧ. Ра́дꙋйсѧ, на водѣ̀ ѹ҆покое́нїѧ веселѧ́щаѧ. Ра́дꙋйсѧ, соверше́нный ра́зꙋме наста́вникѡвъ и҆ дѣтоводи́телей. Ра́дꙋйсѧ, бл҃гослове́нїе до́мѡвъ и҆ семе́йствъ бл҃гочести́выхъ.

<red>Р</red>а́дꙋйсѧ, бл҃га́ѧ воспита́тельнице, воспи́таннаѧ во ст҃а́ѧ ст҃ы́хъ.
