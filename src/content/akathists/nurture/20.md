---
title: "І҆́косъ і҃"
navigation:
  key: akathists-nurture-20
  title: "І҆́косъ і҃"
  parent: akathists-nurture
  order: 20
type: "akathist"
---

## І҆́косъ і҃:

<red>С</red>тѣно́ю несокрꙋши́мою ста́ни, нбⷭ҇наѧ цр҃и́це, ча́дѡмъ на́шимъ, да твои́мъ предста́тельствомъ и҆збѣ́гнꙋтъ ѕмі́ева приноше́нїѧ, кра́снагѡ въ снѣ́дь, послѣдѝ же смертоно́снагѡ, и҆ возмо́гꙋтъ чи̑стымъ се̑рдцемъ пѣ́ти тебѣ̀ такова̑ѧ:

<red>Р</red>а́дꙋйсѧ, и҆збавлѧ́ющаѧ ча́дъ на́шихъ ѿ ꙗ҆дови́тагѡ ѕѣ́лїѧ. Ра́дꙋйсѧ, сп҃са́ющаѧ и҆̀хъ ѿ дꙋшепа́гꙋбнагѡ питїѧ̀. Ра́дꙋйсѧ, ѿ блꙋдодѣ̑йства и҆̀хъ сохранѧ́ющаѧ. Ра́дꙋйсѧ, цѣломꙋ́дрїю и҆̀хъ наꙋча́ющаѧ. Ра́дꙋйсѧ, потребле́нїе всѧ́кагѡ ѡ҆больще́нїѧ. Ра́дꙋйсѧ, и҆збавле́нїе всѧ́кагѡ смꙋще́нїѧ. Ра́дꙋйсѧ, трезве́нїѧ побо́рнице. Ра́дꙋйсѧ, мꙋ́дрости хода́таице.

<red>Р</red>а́дꙋйсѧ, бл҃га́ѧ воспита́тельнице, воспи́таннаѧ во ст҃а́ѧ ст҃ы́хъ.
