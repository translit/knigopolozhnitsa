---
title: "І҆́косъ в҃і"
navigation:
  key: akathists-nurture-24
  title: "І҆́косъ в҃і"
  parent: akathists-nurture
  order: 24
type: "akathist"
---

## І҆́косъ в҃і:

<red>П</red>ою́ще твоѐ млⷭ҇рдїе, и҆̀мже ми́лꙋеши и҆ пита́еши ча́дъ на́шихъ, мо́лимсѧ: не преста́й проси́ти ѡ҆ ни́хъ сн҃а твоегѡ̀, ꙗ҆́кѡ всѧ̀ тебѣ̀ возмо́жна сꙋ̑ть, и҆ ѹ҆слы́ши мольбы̀ на́ша таковы́ѧ:

<red>Р</red>а́дꙋйсѧ, ѿ кꙋпе́ли ст҃а́гѡ кр҃ще́нїѧ ча̑дъ на̑шихъ воспрїе́мнице. Ра́дꙋйсѧ, къ свѣ́тꙋ и҆́стины и҆̀хъ пꙋтеводи́тельнице. Ра́дꙋйсѧ, ро́сꙋ бл҃года́ти твоеѧ̑ и҆̀мъ подаю́щаѧ. Ра́дꙋйсѧ, млеко́мъ и҆́стины и҆̀хъ пита́ющаѧ. Ра́дꙋйсѧ, ꙗ҆́кѡ твори́ши ча̑дъ на̑шихъ земны́ѧ а҆гг҃лы. Ра́дꙋйсѧ, ꙗ҆́кѡ претворѧ̑еши и҆̀хъ въ нб҃сныѧ чл҃вѣ́ки. Ра́дꙋйсѧ, наслѣ́дники црⷭ҇твїѧ нбⷭ҇нагѡ и҆̀хъ показꙋ́ющаѧ. Ра́дꙋйсѧ, въ ѻ҆би́телѣхъ нб҃сныхъ и҆̀хъ водворѧ́ющаѧ.

<red>Р</red>а́дꙋйсѧ, бл҃га́ѧ воспита́тельнице, воспи́таннаѧ во ст҃а́ѧ ст҃ы́хъ.
