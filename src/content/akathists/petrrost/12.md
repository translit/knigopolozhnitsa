---
title: "І҆́косъ ѕ҃"
navigation:
  key: akathists-petrrost-12
  title: "І҆́косъ ѕ҃"
  parent: akathists-petrrost
  order: 12
type: "akathist"
---

## І҆́косъ ѕ҃:

<red>В</red>озсїѧ́вый во є҆гѵ́птѣ просвѣще́нїе и҆́стины, и҆ ѿгна́вый лжѝ тмꙋ̀, хрⷭ҇то́съ бг҃ъ на́шъ бл҃говолѝ возсїѧ́ти и҆ во ꙗ҆зы́ческой ѻ҆рды́нской странѣ̀ мл҃твами и҆ крѣ́пкою вѣ́рою ст҃и́телѧ кѷрі́лла, и҆сцѣли́вшагѡ царе́ва сы́на ѿ болѣ́зни, и҆ тебѣ̀ ст҃ы́й пе́тре цр҃е́виче, свѣ́томъ позна́нїѧ вѣ́ры хрⷭ҇тїа́нскїѧ ѡ҆зари́вшагѡ. тогѡ̀ ра́ди си́це вопїе́мъ тѝ:

<red>Р</red>а́дꙋйсѧ, ѿ ꙗ҆зы́ческагѡ пле́мене въ вѣ́рꙋ хрⷭ҇то́вꙋ призва́нный: ра́дꙋйсѧ, ѿ ти́ны і҆дѡлослꙋже́нїѧ, ба́нею пакибытїѧ̀ ѡ҆бновле́нный. Ра́дꙋйсѧ, ѿ ко́рене злорастле́ннагѡ бл҃гово́нный цвѣ́тъ произра́стшїй: ра́дꙋйсѧ, ѕлостра́днагѡ ѕлово́нїѧ страсте́й и҆збѣ́гшїй. Ра́дꙋйсѧ, ꙗ҆́кѡ пчела̀ люботрꙋ́днаѧ сла́дкїй со́тъ добродѣ́телей сотвори́вый: ра́дꙋйсѧ, сладкопита̑нїѧ плотска̑ѧ пренебрѣ́гшїй. Ра́дꙋйсѧ, бдѣ́нїю и҆ воздержа́нїю себѐ съ терпе́нїемъ и҆зрѧ́днѣ наꙋчи́вый: ра́дꙋйсѧ, по́стъ возлюби́вый. Ра́дꙋйсѧ, мл҃твы серде́чныѧ къ бг҃ꙋ возсыла́вый: ра́дꙋйсѧ, чистотꙋ̀ цѣломꙋ́дрїѧ ѡ҆па́снѡ сохрани́вый. Ра́дꙋйсѧ, всѧ́кими добродѣ́тельми себѐ ѹ҆краси́вый.

<red>Р</red>а́дꙋйсѧ, прпⷣбне цр҃е́виче пе́тре, росто́вскїй чꙋдотво́рче.
