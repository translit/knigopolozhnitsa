---
title: "Конда́къ є҃"
navigation:
  key: akathists-petrrost-9
  title: "Конда́къ є҃"
  parent: akathists-petrrost
  order: 9
type: "akathist"
---

## Конда́къ є҃:

<red>Б</red>г҃оте́чнѣй ѕвѣздѣ̀ ты̀, прпⷣбне цр҃е́виче пе́тре, подо́бенъ бы́лъ є҆сѝ, є҆гда̀ и҆з̾ нечести́выѧ ѻ҆рды̀, къ бг҃оспасаемомꙋ гра́дꙋ росто́вꙋ пꙋ́ть ше́ствїѧ твори́лъ є҆сѝ. Ст҃и́тель же бж҃їй кѷрі́ллъ, ра́дꙋѧсѧ дꙋше́ю ѡ҆ твое́мъ бла́гомъ произволе́нїи, съ тре́петомъ воспѣва́ше бг҃ꙋ: <red>А҆</red>ллилꙋ́їа.
