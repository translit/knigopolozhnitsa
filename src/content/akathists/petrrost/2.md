---
title: "І҆́косъ а҃"
navigation:
  key: akathists-petrrost-2
  title: "І҆́косъ а҃"
  parent: akathists-petrrost
  order: 2
type: "akathist"
---

## І҆́косъ а҃:

<red>А҆́</red>гг҃ла тѧ̀ земна́гѡ ви́дѧще, ѽ нбⷭ҇ный граждани́не, прпⷣбне царевиче пе́тре, возревнова́хомъ мы̀ недосто́йнїи похва̑льнаѧ воспѣва́ти тебѣ̀ си́це:

<red>Р</red>а́дꙋйсѧ, терпе́нїемъ ѹ҆годи́вый гдⷭ҇ꙋ: ра́дꙋйсѧ, ꙗ҆́кѡ гдⷭ҇ь внѧ́тъ тѝ, и҆ ѹ҆слы́ша мл҃твꙋ прпⷣбнаго своегѡ̀. Ра́дꙋйсѧ, ꙗ҆́кѡ ѹ҆дали́лсѧ є҆сѝ, бѣ́гаѧ ѿ до́мꙋ и҆ пле́мене твоегѡ̀: ра́дꙋйсѧ, ꙗ҆́кѡ жи́тельствꙋѧ средѝ ꙗ҆зы́ка безбо́жнагѡ, жела́нїе воз̾имѣ́лъ ко хрⷭ҇тꙋ̀ ѡ҆брати́тисѧ. Ра́дꙋйсѧ, ꙗ҆́кѡ бдѣ́лъ є҆сѝ въ мл҃твѣ серде́чнѣй къ бг҃ꙋ: ра́дꙋйсѧ, ꙗ҆́кѡ колѣ̑на твоѧ̑ и҆знемо́госта ѿ поста̀, но дꙋша̀ твоѧ̀ бо́дрственна бы́сть въ дꙋхо́вномъ дѣ́ланїи. Ра́дꙋйсѧ, ꙗ҆́кѡ пло́ть твоѧ̀ и҆змѣни́сѧ трꙋдѡ́въ и҆ поще́нїѧ ра́ди, но дꙋ́хъ тво́й возвы́сисѧ въ воздержа́нїи: ра́дꙋйсѧ, ꙗ҆́кѡ и҆сповѣ́дѧтсѧ гдⷭ҇еви ѡ҆ ѡ҆браще́нїи твое́мъ прпⷣбнїи є҆гѡ̀. Ра́дꙋйсѧ, ꙗ҆́кѡ съ ни́ми воспѣва́еши на нб҃сѣ́хъ сла́вꙋ бж҃їю: ра́дꙋйсѧ, ꙗ҆́кѡ съ ни́ми вы́нꙋ благослови́ши є҆гѡ̀. Ра́дꙋйсѧ, ꙗ҆́кѡ ѹ҆блажа́еши съ ни́ми вели́чїе ст҃ы́ни є҆гѡ̀.

<red>Р</red>а́дꙋйсѧ, прпⷣбне цр҃е́виче пе́тре, росто́вскїй чꙋдотво́рче.
