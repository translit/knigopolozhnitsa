---
title: "І҆́косъ д҃"
navigation:
  key: akathists-petrrost-8
  title: "І҆́косъ д҃"
  parent: akathists-petrrost
  order: 8
type: "akathist"
---

## І҆́косъ д҃:

<red>С</red>лы́ша кнѧ́зь и҆ всѝ лю́дїе бг҃оспасаемагѡ гра́да росто́ва, ꙗ҆́кѡ первост҃итель и҆́хъ кѷрі́ллъ грѧде́тъ и҆з̾ посо́льства съ да́ры и҆ че́стїю ѿ царѧ̀, и҆мѣ́ѧ при себѣ̀ приѡбрѣ́тенное є҆гѡ̀ наставлє́нїи дꙋхо́вное сокро́вище, тебѐ бл҃же́нне пе́тре, хотѧ́щагѡ прїѧ́ти правосла́внꙋю вѣ́рꙋ во гра́дѣ росто́вѣ, возра́довашасѧ ра́достїю дꙋхо́вною. тѣ́мже и҆ мы̀, а҆́ще и҆ недосто́йнїи, дерза́емъ въ ра́дости серде́цъ взыва́ти тебѣ̀ си́це:

<red>Р</red>а́дꙋйсѧ, ѿ любвѐ дꙋше́вныѧ къ бг҃ꙋ ѻ҆те́чество твоѐ ѡ҆ста́вивый: ра́дꙋйсѧ, жела́нїѧ ра́ди ко хрⷭ҇тїа́нстѣй вѣ́рѣ ѡ҆брати́тисѧ, бога́тство и҆ че́сть мїрскꙋ́ю, сꙋетꙋ̀ бы́ти вмѣни́вый. Ра́дꙋйсѧ, пло́тскꙋ́ю любо́вь ма́тере твоеѧ̀, царѧ̀ дѧ́ди, и҆ всѣ́хъ презрѣ́вый: ра́дꙋйсѧ, є҆ди́наго хрⷭ҇та̀ возлюби́вый. Ра́дꙋйсѧ, съ любо́вїю серде́чною наставле́нїе є҆пⷭ҇копа кѷрі́лла ѡ҆ вѣ́рѣ хрⷭ҇тїа́нской послꙋ́шавый. Ра́дꙋйсѧ, ѿше́ствїѧ є҆пⷭ҇копа кѷрі́лла и҆з̾ ѻ҆рды̀ въ рѡссі́ю ѹ҆се́рднѡ назира́вый: ра́дꙋйсѧ, въ бл҃гочести́вомъ твое́мъ намѣ́ренїи, препѧ́тствїѧ сро́дникѡвъ нѐ ѹ҆боѧ́выйсѧ. Ра́дꙋйсѧ, та́йнѡ и҆з̾ до́мꙋ твоегѡ̀ ѹ҆дали́выйсѧ: ра́дꙋйсѧ, є҆пⷭ҇копа на пꙋтѝ дости́гнꙋвый. Ра́дꙋйсѧ, поѧ́ти тѧ̀ съ собо́ю є҆гѡ̀ ѹ҆моли́вый: ра́дꙋйсѧ, ѿ горѧ́щїѧ вѣ́ры слеза́ми мно́гими лани̑ты твоѧ̑ ѡ҆роси́вый. Ра́дꙋйсѧ, ꙗ҆́кѡ неѕло́бивое ѻ҆вча̀ хрⷭ҇то́ва стада̀ со па́стыремъ цр҃кве во ѡ҆гра́дꙋ хрⷭ҇тоимени́тыхъ люде́й вше́дый.

<red>Р</red>а́дꙋйсѧ, прпⷣбне цр҃е́виче пе́тре, росто́вскїй чꙋдотво́рче.
