---
title: "І҆́косъ і҃"
navigation:
  key: akathists-petrrost-20
  title: "І҆́косъ і҃"
  parent: akathists-petrrost
  order: 20
type: "akathist"
---

## І҆́косъ і҃:

<red>С</red>тѣна̀ бы́лъ є҆сѝ ѡ҆гражде́нїѧ, блаже́нне цр҃евиче пе́тре, всѣ̑мъ къ тебѣ̀ ѹ҆се́рднѡ притека́ющымъ. тѣ́мже и҆ мы̀, а҆́ще и҆ недосто́йнїи, прибѣга́юще и҆ съ любо́вїю тѧ̀ хва́лѧще, вопїе́мъ:

<red>Р</red>а́дꙋйсѧ, бл҃гослове́нїе а҆рхїпа́стырѧ на ѹ҆строе́нїе хра́ма и҆ ѡ҆би́тели прїѧ́вый: ра́дꙋйсѧ, ѹ҆ кнѧ́зѧ росто́вскагѡ землю̀ на созида́нїе ѡ҆би́тели и҆спроси́вый. Ра́дꙋйсѧ, кнѧ́зѧ и҆скꙋша́юща тѧ̀, да сребро́мъ и҆ зла́томъ а҆пⷭ҇лы вда́ннымъ, мѣ́сто и҆скꙋ́пиши, неѕло́бивѡ послꙋшавый. Ра́дꙋйсѧ, назначе́нїе цѣны̀ за ѹ҆рече́нное мѣ́сто по девѧтѝ сре́брєнникъ и҆ є҆ди́ной злати́цѣ послꙋшливѡ и҆спо́лнивый. Ра́дꙋйсѧ, прⷪ҇ро́чество ст҃и́телѧ і҆гна́тїѧ ѡ҆ неоскꙋдѣ́нїи сребра̀ и҆ злата̀ и҆з̾ мѣшцє́въ разꙋмѣ́вый: ра́дꙋйсѧ, въ видѣ́нїи верхо́вныхъ а҆пⷭ҇лъ назна́ченное длѧ ѡ҆би́тели мѣ́сто, ѹ҆зрѣ́вый. Ра́дꙋйсѧ, сребро̀ и҆ зла́то, ꙗ҆́кѡ дарова́нїе ѿ а҆пⷭ҇лъ, съ вѣ́рою прїе́мый: ра́дꙋйсѧ, дарова́ннымъ ѿ ни́хъ сребро́мъ и҆ зла́томъ на ѡ҆би́тель землю̀ прїѡбрѣты́й. Ра́дꙋйсѧ, на то́ежде сребро̀ и҆ зла́то монасты́рь че́стенъ ѹ҆стро́ивый: ра́дꙋйсѧ, ꙗ҆́кѡ ѡ҆ста́нки тогѡ̀ сребра̀ и҆ злата̀ на ѹ҆дивле́нїе и҆ бл҃гоговѣ́нїе до позднѣ́йших време́нъ ѡ҆ста́вивый. Ра́дꙋйсѧ, ꙗ҆́кѡ дꙋхо́внаѧ ѡ҆гра́да, мо́щи твоѧ̑ ст҃ы̑ѧ во ѡ҆би́тели ѡ҆брѣто́шасѧ.

<red>Р</red>а́дꙋйсѧ, прпⷣбне цр҃е́виче пе́тре, росто́вскїй чꙋдотво́рче.
