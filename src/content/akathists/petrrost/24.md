---
title: "І҆́косъ в҃і"
navigation:
  key: akathists-petrrost-24
  title: "І҆́косъ в҃і"
  parent: akathists-petrrost
  order: 24
type: "akathist"
---

## І҆́косъ в҃і:

<red>П</red>ою́ще па́мѧть верхо́вныхъ а҆пⷭ҇лъ петра̀ и҆ па́ѵла и҆ соверша́юще празднество̀ двана́десѧти а҆пⷭ҇лѡвъ, воспомина́емъ твоѧ̑ по́двиги съ любо́вїю, ѹ҆го́дниче бж҃їй прпⷣбне цр҃е́виче пе́тре, и҆ всечестнꙋ́ю па́мѧть, и҆ взыва́емъ сицєва́ѧ:

<red>Р</red>а́дꙋйсѧ, по пꙋтѝ гдⷭ҇ню ходи́вый: ра́дꙋйсѧ, вѣ́рꙋ хрⷭ҇то́вꙋ до конца̀ соблюды́й. Ра́дꙋйсѧ, петрꙋ̀, ка́меню вѣ́ры, послѣ́довавый: ра́дꙋйсѧ, па́ѵлꙋ, сосꙋ́дꙋ и҆збра́нномꙋ, є҆ли́кѡ мо́щно ѹ҆подо́бивыйсѧ. Ра́дꙋйсѧ, всѣ̑мъ ст҃ы̑мъ а҆пⷭ҇лѡмъ во благоче́стїи ревнова́вый: ра́дꙋйсѧ, дре́внихъ прпⷣбныхъ ѻ҆ц҃є́въ подража́телю. Ра́дꙋйсѧ, а҆́гг҃льскихъ чинѡ́въ соприча́стниче: ра́дꙋйсѧ, царе́й правосла́вныхъ поможе́нїе. Ра́дꙋйсѧ, ст҃и́телей весе́лїе: ра́дꙋйсѧ, ли́ка прпⷣбныхъ красото̀. Ра́дꙋйсѧ, немощны́хъ цѣли́телю и҆ ѕло́бныхъ бѣсѡ́въ прогони́телю: ра́дꙋйсѧ, тѣле́съ и҆ болѣ́зней на́шихъ врачꙋ̀. Ра́дꙋйсѧ, ѡ҆ дꙋша́хъ на́шихъ те́плый къ бг҃ꙋ мл҃твенниче.

<red>Р</red>а́дꙋйсѧ, прпⷣбне цр҃е́виче пе́тре, росто́вскїй чꙋдотво́рче.
