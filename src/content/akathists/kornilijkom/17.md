---
title: "Конда́къ ѳ҃"
navigation:
  key: akathists-kornilijkom-17
  title: "Конда́къ ѳ҃"
  parent: akathists-kornilijkom
  order: 17
type: "akathist"
---

## Конда́къ ѳ҃:

<red>В</red>сѧ̑ добродѣ́тєли и҆спо́лнивъ и҆ соверше́ннѡ бо́гꙋ ѹ҆годи́въ, преблаже́нне ѻ҆́ч҃е, въ ста́рости масти́тѣй сы́й, па́ки ѡ҆ста́вилъ є҆сѝ же́злъ настоѧ́тельства въ ѡ҆би́тели твое́й, и҆ на поко́й ѿше́лъ є҆сѝ въ ѡ҆би́тель кѷрі́лловꙋ, да и҆дѣ́же постри́женъ бы́лъ є҆сѝ въ и҆́ночество, та́мѡ и҆ сконча́еши по́двигъ житїѧ̀ ст҃а́гѡ: ѻ҆ба́че ѹ҆ченикѝ твои́ми ѹ҆моле́нный, и҆̀же не терпѧхꙋ ско́рби разлꙋче́нїѧ съ тобо́ю, къ ни́мъ возврати́лсѧ є҆сѝ въ ѡ҆би́тель коме́льскꙋю, и҆ въ не́й въ безмо́лвїи келейном пребыва́лъ є҆сѝ, бл҃гопрїѧ́тнѡ поѧ̀ бг҃ꙋ пѣ́снь хвалы̀ и҆ бл҃годаре́нїѧ: <red>А҆</red>ллилꙋ́їа.
