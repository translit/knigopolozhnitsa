---
title: "І҆́косъ в҃"
navigation:
  key: akathists-kornilijkom-4
  title: "І҆́косъ в҃"
  parent: akathists-kornilijkom
  order: 4
type: "akathist"
---

## І҆́косъ в҃:

<red>Р</red>а́зꙋмъ дꙋхо́вный тебѣ̀ свы́ше дарова́ бг҃ъ, досточꙋ́дне ѻ҆́ч҃е, и҆́мже до́брѣ разсꙋжда́лъ є҆сѝ, что̀ є҆́сть во́лѧ бж҃їѧ и҆ что̀ во́лѧ человѣ́ческаѧ; пе́рвѣй ѹ҆̀бо всецѣ́лѡ повинꙋ́лъ є҆сѝ, вторы̑ѧ же всѧ́чески и҆збѣга́лъ є҆сѝ послꙋ́шати, и҆ бы́лъ є҆сѝ и҆́стинный ѹ҆го́дникъ бж҃їй, досто́йный неле́стныхъ похва́лъ таковы́хъ:

<red>Р</red>а́дꙋйсѧ, чꙋдото́чнагѡ дре́ва прпⷣбнагѡ кѷрі́лла ѿрасле бл҃гопло́днаѧ: ра́дꙋйсѧ, ѡ҆би́тели є҆гѡ̀ ст҃ы́ѧ пито́миче бг҃омъ просла́вленный. Ра́дꙋйсѧ, и҆́ноче бг҃оꙋго́дный, бг҃ꙋ, а҆ не человѣ́кѡмъ ѹ҆гожда́вый: ра́дꙋйсѧ, смире́нїемъ высо́каѧ стѧжа́вый. Ра́дꙋйсѧ, писа́нїй бжⷭ҇твенныхъ нелѣ́ностный и҆з̾ꙋчи́телю: ра́дꙋйсѧ, кни́гъ дꙋшесп҃си́тельныхъ трꙋдолюби́вый списа́телю. Ра́дꙋйсѧ, въ сниска́нїи мꙋ́дрости дх҃о́вныѧ съ любо́вїю подвиза́выйсѧ: ра́дꙋйсѧ, добродѣ́тєли дре́внихъ бг҃оно́сныхъ ѻ҆тє́цъ себѣ̀ ѹ҆сво́ивый. Ра́дꙋйсѧ, словеса̀ и҆ ѹ҆че́нїѧ и҆́хъ въ се́рдце твое́мъ запечатлѣ́вый: ра́дꙋйсѧ, ꙗ҆́кѡ пчела̀ ме́дъ неги́блющїй бг҃омꙋ́дреннѡ собира́вый. Ра́дꙋйсѧ, браздꙋ̀ дꙋше́внꙋю до́брѣ воздѣ́лавый: ра́дꙋйсѧ, слеза́ми мл҃твенными ни́вꙋ серде́чнꙋю ѹ҆плодоноси́вый.

<red>Р</red>а́дꙋйсѧ, корни́лїе, вели́кїй чꙋдотво́рче.
