---
title: "Конда́къ в҃"
navigation:
  key: akathists-kornilijkom-3
  title: "Конда́къ в҃"
  parent: akathists-kornilijkom
  order: 3
type: "akathist"
---

## Конда́къ в҃:

<red>В</red>и́дѣвъ гдⷭ҇ь твоѧ̑ по́двиги, бдѣ̑нїѧ, сꙋхоѧдє́нїѧ и҆ моли̑твы, прпⷣбне ѻ҆́ч҃е, ѡ҆сѣнѝ тѧ̀ бжⷭ҇твенною блгⷣтїю, и҆ дарова́ тѝ си́лꙋ и҆ крѣ́пость, трꙋди́тисѧ въ послꙋша́нїихъ монасты́рскихъ сꙋгꙋ́бѡ проти́вꙋ дрꙋги́хъ бра́тїй, и҆́хже не́мощи съ любо́вїю носи́лъ є҆сѝ, и҆ ѹ҆ро́ки и҆мъ да́нныѧ въ рабо́тахъ за ни́хъ и҆сполнѧ́лъ є҆сѝ, но́щи же въ моли́твахъ колѣнопреклоне́нныхъ провожда́лъ є҆сѝ, зовы́й немо́лчнѡ хрⷭ҇тꙋ̀ бг҃ꙋ: <red>А҆</red>ллилꙋ́їа.
