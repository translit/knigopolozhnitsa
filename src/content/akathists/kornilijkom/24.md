---
title: "І҆́косъ в҃і"
navigation:
  key: akathists-kornilijkom-24
  title: "І҆́косъ в҃і"
  parent: akathists-kornilijkom
  order: 24
type: "akathist"
---

## І҆́косъ в҃і:

<red>П</red>ое́мъ мнѡ́гаѧ и҆ пресла̑внаѧ чꙋдотворє́нїѧ твоѧ̑, прпⷣбне ѻ҆́ч҃е корни́лїе, въ ни́хже ви́димъ вели́кꙋю млⷭ҇ть бж҃їю къ странѣ̀ рѡссі́йстѣй, такова́го чꙋдотво́рца возрасти́вшей, и҆ ѹ҆се́рднѡ бл҃годари́мъ бл҃ги́хъ пода́телѧ гдⷭ҇а, си́це бл҃годѣ́ющаго ѻ҆те́чествїю на́шемꙋ, тебѣ̀ же, нбⷭ҇номꙋ застꙋ́пникꙋ на́шемꙋ, ѹ҆ми́льнѡ глаго́лемъ:

<red>Р</red>а́дꙋйсѧ, дрꙋ́же хрⷭ҇то́въ, до конца̀ вѣ́ренъ пребы́вый: ра́дꙋйсѧ, сожи́телю ст҃ы́хъ, при́сный бг҃ꙋ. Ра́дꙋйсѧ, таи́нниче прест҃ы́ѧ трⷪ҇цы: ра́дꙋйсѧ, и҆збра́нный слꙋго̀ прест҃ы́ѧ бцⷣы. Ра́дꙋйсѧ, а҆́гг҃льскихъ во́инствъ собесѣ́дниче: ра́дꙋйсѧ, прпⷣбныхъ ѹ҆краше́нїе. Ра́дꙋйсѧ, сосꙋ́де бжⷭ҇твенныѧ блгⷣти: ра́дꙋйсѧ, сокро́вищнице дарѡ́въ ст҃а́гѡ дх҃а. Ра́дꙋйсѧ, чꙋде́съ рѣко̀ приснотекꙋ́щаѧ: ра́дꙋйсѧ, сосꙋ́де мѵ́ра цѣлебнагѡ преиспо́лненный. Ра́дꙋйсѧ, тѣле́съ на́шихъ врачꙋ̀ бг҃о́мъ дарова́нный: ра́дꙋйсѧ, ѡ҆ дꙋша́хъ на́шихъ мл҃твенниче бг҃опрїѧ́тный.

<red>Р</red>а́дꙋйсѧ, корни́лїе, вели́кїй чꙋдотво́рче.
