---
title: "І҆́косъ г҃"
navigation:
  key: akathists-kornilijkom-6
  title: "І҆́косъ г҃"
  parent: akathists-kornilijkom
  order: 6
type: "akathist"
---

## І҆́косъ г҃:

<red>И҆</red>мѣ́ѧ помы́слъ чи́стъ и҆ непоро́чнꙋю дꙋ́шꙋ, прпⷣбне ѻ҆́ч҃е, всѧ̑ дѡ́браѧ и҆ дꙋшеполє́знаѧ, въ стра́нствїи твое́мъ ви̑дѣннаѧ и҆ слы̑шаннаѧ, слага́лъ є҆сѝ въ се́рдцѣ твое́мъ, и҆ тѣ́ми поꙋча́лсѧ є҆сѝ бг҃оꙋгожде́нїю и҆́стинномꙋ, є҆го́же ве́рхъ ст҃а́ѧ любы̀. Сїю̀ ѹ҆̀бо себѣ̀ ѹ҆сво́ивъ па́че и҆ны́хъ добродѣ́телей, вѣ́рный подража́тель хрⷭ҇то́въ бы́лъ є҆сѝ, и҆ не́мощи немощны́хъ любвеѡби́льнѡ носи́лъ є҆сѝ, во є҆́же всѣ̑мъ зва́ти тебѣ̀:

<red>Р</red>а́дꙋйсѧ, бг҃омꙋ́дрый стра́нниче: ра́дꙋйсѧ, хрⷭ҇то́въ и҆збра́нниче: ра́дꙋйсѧ, кра́снѣи но́зѣ твоѝ въ пꙋ́ть сп҃си́тельный напра́вивый. Ра́дꙋйсѧ, стра́нствїе вои́стиннꙋ дꙋшеполе́зное соверши́вый: ра́дꙋйсѧ, ѿ новогра́дскагѡ ст҃и́телѧ генна́дїа любо́вїю ѡ҆ хрⷭ҇тѣ̀ почте́нный. Ра́дꙋйсѧ, превозноше́нїѧ человѣ́ческагѡ и҆збѣга́вый: ра́дꙋйсѧ, въ пꙋсты́ню ѿ по́честей земны́хъ сокры́выйсѧ. Ра́дꙋйсѧ, въ мѣ́ста неꙋдобопроходи́маѧ ѹ҆дали́выйсѧ: ра́дꙋйсѧ, смире́нїѧ стѧжа́телю. Ра́дꙋйсѧ, крі́не пꙋсты́ннагѡ прозѧбе́нїѧ: ра́дꙋйсѧ, ма́слино нбⷭ҇нагѡ насажде́нїѧ.

<red>Р</red>а́дꙋйсѧ, корни́лїе, вели́кїй чꙋдотво́рче.
