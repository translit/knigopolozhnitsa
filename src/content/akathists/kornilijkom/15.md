---
title: "Конда́къ и҃"
navigation:
  key: akathists-kornilijkom-15
  title: "Конда́къ и҃"
  parent: akathists-kornilijkom
  order: 15
type: "akathist"
---

## Конда́къ и҃:

<red>С</red>тра́нствꙋѧ въ пꙋсты́ни сꙋ́рстѣй, прпⷣбне ѻ҆́ч҃е, въ сиротствѣ̀ ѡ҆ста́вилъ є҆сѝ ѡ҆би́тель твою̀ коме́льскꙋю, є҆ѧ́же сиротство ѹ҆ви́дѣвъ вели́кїй кнѧ́зь васі́лїй, сожалѣ̀ ѡ҆ не́й и҆ повелѣ̀ тебѣ̀ возврати́тисѧ въ ню̀ на пре́жнее твоѐ настоѧ́тельство, да ѹ҆правлѧ́еши ѡ҆би́телїю, тобо́ю ѡ҆сно́ванною и҆ ѹ҆соверше́нною: ты́ же послꙋшли́въ сы́й во́ли бж҃їей, въ повелѣ́нїи бл҃говѣ́рнагѡ кнѧ́зѧ тебѣ̀ ꙗвле́ннѣй, со ѹ҆се́рдїемъ въ ѡ҆би́тель коме́льскꙋю возврати́лсѧ є҆сѝ, и҆ ра́дость ве́лїю си́мъ бра́тїи твое́й сотвори́лъ є҆сѝ, во є҆́же вопи́ти и҆мъ бл҃года́рными гла́сы ко гдⷭ҇ꙋ: <red>А҆</red>ллилꙋ́їа.
