---
title: "І҆́косъ д҃"
navigation:
  key: akathists-kornilijkom-8
  title: "І҆́косъ д҃"
  parent: akathists-kornilijkom
  order: 8
type: "akathist"
---

## І҆́косъ д҃:

<red>С</red>лы́шавше разбо́йницы твоѐ и҆̀мъ из̾ѡбличе́нїе, и҆ ви́дѣвше небоѧ́зненное мꙋ́жество дꙋшѝ твоеѧ̀, ꙗ҆́кѡ преще́нїѧ и҆́хъ не ѹ҆страши́лсѧ є҆сѝ, гото́въ сы́й сме́рть прїѧ́ти ѿ рꙋ́къ и҆́хъ ра́достнѡ, ѡ҆ста́виша тѧ̀ въ поко́и, слꙋжи́ти бг҃ꙋ на и҆збра́нномъ тѝ мѣ́стѣ, и҆дѣ́же ны́нѣ чествꙋ́емъ тѧ̀, взыва́юще тебѣ̀ си́це:

<red>Р</red>а́дꙋйсѧ, пꙋсты́нниче, земны́хъ пристра́стїй чꙋжды́й: ра́дꙋйсѧ, по́стниче, ѹ҆мертви́вый стра̑сти воздержа́нїемъ. Ра́дꙋйсѧ, мꙋ́жество крѣ́пкое ѡ҆ хрⷭ҇тѣ ꙗ҆ви́вый: ра́дꙋйсѧ, врагѝ неви̑димыѧ до конца̀ побѣди́вый. Ра́дꙋйсѧ, разбо́йническое жили́ще въ селе́нїе бж҃їе претвори́вый: ра́дꙋйсѧ, разбо́йникѡвъ преще́нїѧ ни во что́ же вмѣни́вый. Ра́дꙋйсѧ, любо́вїю ѕло́бꙋ побѣди́вый: ра́дꙋйсѧ, смире́нїемъ не́нависть ѹ҆кроти́вый. Ра́дꙋйсѧ, разбо́йникѡвъ, ѡ҆гра́бившихъ тѧ̀, вразꙋми́вый чꙋде́снѡ: ра́дꙋйсѧ, кни̑ги твоѧ̑, и҆́ми похи́щєнныѧ, возврати́вый пресла́внѡ. Ра́дꙋйсѧ, ѹ҆чи́телю бл҃гоче́стїѧ: ра́дꙋйсѧ, наста́вниче бг҃омꙋ́дрїѧ.

<red>Р</red>а́дꙋйсѧ, корни́лїе, вели́кїй чꙋдотво́рче.
