---
title: "Конда́къ і҃"
navigation:
  key: akathists-kornilijkom-19
  title: "Конда́къ і҃"
  parent: akathists-kornilijkom
  order: 19
type: "akathist"
---

## Конда́къ і҃:

<red>С</red>п҃се́нїѧ дꙋше́внагѡ во ѹ҆пова́нїи бы́въ, ст҃че бж҃їй, ми́рнѡ и҆ ра́достнѡ возлежа́лъ є҆сѝ на ѻ҆дрѐ сме́ртнѣмъ, послѣ́днее цѣлова́нїе и҆ бл҃гослове́нїе подава́ѧ бра́тїи твое́й, и҆̀же го́рько пла́кахꙋ ѡ҆ разлꙋче́нїи съ тобо́ю: ты́ же пла́чь и҆́хъ ѹ҆толѧ́ѧ, и҆ по сме́рти ѡ҆бѣща́лсѧ є҆сѝ дꙋ́хомъ твои̑мъ не разлꙋча́тисѧ съ ни́ми, и҆ не ѡ҆ставлѧ́ти ѡ҆би́тель твою̀, а҆́ще то́кмѡ соблюдꙋ́тъ за́пѡвѣди твоѧ̑ и҆ ѹ҆ста́въ тобо́ю и҆мъ ѡ҆ста́вленный, въ не́мже поꙋча́еши бл҃гоꙋгожда́ти бг҃ꙋ и҆ досто́йнѡ возноси́ти є҆мꙋ̀ трист҃ꙋ́ю пѣ́снь: <red>А҆</red>ллилꙋ́їа.
