---
title: "І҆́косъ з҃"
navigation:
  key: akathists-kornilijkom-14
  title: "І҆́косъ з҃"
  parent: akathists-kornilijkom
  order: 14
type: "akathist"
---

## І҆́косъ з҃:

<red>Н</red>ѡ́вымъ по́двигѡмъ дх҃ѡ́внымъ вда́лъ є҆сѝ себѐ, ѹ҆го́дниче бж҃їй, въ пꙋсты́ни сꙋ́рстѣй, и҆ трꙋды̀ ко трꙋдѡ́мъ прилага́лъ є҆сѝ, ѹ҆дрꙋча́ѧ пло́ть твою̀ посто́мъ, бдѣ́нїемъ, колѣнопреклоне́нїемъ, до́лꙋ лега́нїемъ и҆ мл҃твами непреста́нными, ꙗ҆́кѡ диви́тисѧ ѹ҆ченикꙋ̀ твоемꙋ̀ генна́дїю таково́мꙋ житїю̀ твоемꙋ̀ и҆ ре́вности твое́й ѡ҆ сп҃се́нїи дꙋше́внѣмъ, ꙗ҆̀же и҆ на́съ во ѹ҆дивле́нїе приво́дѧтъ и҆ подвиза́ютъ зва́ти тебѣ̀:

<red>Р</red>а́дꙋйсѧ, пꙋсты́ннагѡ безмо́лвїѧ возжелѣ́вый: ра́дꙋйсѧ, молвы̀ человѣ́ческїѧ ѹ҆клони́выйсѧ. Ра́дꙋйсѧ, прⷪ҇ро́кꙋ бж҃їю и҆лїѝ по́двиги пꙋсты́нными подража́вый: ра́дꙋйсѧ, прⷣте́чи гдⷭ҇ню і҆ѡа́ннꙋ житїе́мъ ѿше́льническимъ послѣ́довавый. Ра́дꙋйсѧ, мно́ги ча̑да ѡ҆ хрⷭ҇тѣ дх҃о́внѡ воспита́вый: ра́дꙋйсѧ, къ бг҃оꙋгожде́нїю и҆́стинномꙋ ѹ҆ченикѝ твоѧ̑ наста́вивый. Ра́дꙋйсѧ, прпⷣбнаго кѷрі́лла новоезе́рскаго во и҆́ночество постригі́й: ра́дꙋйсѧ, прпⷣбнаго генна́дїа любимогра́дскаго во а҆́гг҃льский ѡ҆́бразъ ѡ҆блекі́й. Ра́дꙋйсѧ, и҆́ночества бг҃оꙋго́днагѡ въ предѣ́лѣхъ волого́дскихъ распространи́телю: ра́дꙋйсѧ, ѡ҆би́телей пꙋсты́нныхъ ѡ҆снова́телю. Ра́дꙋйсѧ, ѕвѣздо̀ пресвѣ́тлаѧ въ лицѣ̀ прпⷣбныхъ рѡссі́йскихъ: ра́дꙋйсѧ, бл҃года́тнаѧ красото̀ ст҃ы́ѧ хрⷭ҇то́вы цр҃кве.

<red>Р</red>а́дꙋйсѧ, корни́лїе, вели́кїй чꙋдотво́рче.
