---
title: "І҆́косъ є҃"
navigation:
  key: akathists-kornilijkom-10
  title: "І҆́косъ є҃"
  parent: akathists-kornilijkom
  order: 10
type: "akathist"
---

## І҆́косъ є҃:

<red>В</red>и́дѣвше тѧ̀ ѹ҆ченицы̀ твоѝ бг҃оно́сна и҆ равноа́гг҃льна житїе́мъ, возжела́ша соѡрꙋди́ти хра́мъ бж҃їй на мѣ́стѣ подвигѡ́въ твои́хъ пꙋсты́нныхъ, прпⷣбне ѻ҆́ч҃е, и҆́хже жела́нїе и҆сполнѧ́ѧ, хра́мъ пе́рвый, во и҆́мѧ бг҃омт҃ре, въ пꙋсты́ни твое́й постро́илъ є҆сѝ, свои́ма рꙋка́ма въ дѣ́лѣ построе́нїѧ є҆гѡ̀ трꙋжда́ѧсѧ. Сїѧ̑ трꙋды̀ твоѧ̑ воспомина́юще, ст҃че бж҃їй, прино́симъ тѝ пѣ́нїе таково́е:

<red>Р</red>а́дꙋйсѧ, подви́жниче соверше́нный: ра́дꙋйсѧ, трꙋдолю́бче нелицемѣ́рный. Ра́дꙋйсѧ, ѹ҆се́рдный слꙋго̀ мт҃ре гдⷭ҇а на́шегѡ: ра́дꙋйсѧ, во и҆́мѧ є҆ѧ̀ ст҃о́е хра́мъ бж҃їй въ ѡ҆би́тели твое́й соѡрꙋди́вый. Ра́дꙋйсѧ, є҆ѧ̀ покро́вꙋ бл҃года́тномꙋ ѡ҆би́тель твою̀ препорꙋчи́вый: ра́дꙋйсѧ, помо́щницꙋ ю҆̀ во все́мъ всегда̀ и҆мѣ́вый. Ра́дꙋйсѧ, пꙋсты́нный жи́телю, гра́ды и҆ вѣ́си и҆спо́лнивый сла́вою до́брыхъ дѣ́лъ твои́хъ: ра́дꙋйсѧ, селе́нїе разбо́йникѡвъ напо́лнивый подви́жники бл҃гоче́стїѧ. Ра́дꙋйсѧ, пꙋсты́ню въ гра́дъ претвори́вый: ра́дꙋйсѧ, де́брь неꙋдобопроходи́мꙋю и҆́ноками насели́вый. Ра́дꙋйсѧ, мнѡ́ги ско́рби и҆ бїє́нїѧ ѿ разбо́йникѡвъ претерпѣ́вый: ра́дꙋйсѧ, нищетꙋ̀ дх҃о́внꙋю ѕѣлѡ̀ возлюби́вый.

<red>Р</red>а́дꙋйсѧ, корни́лїе, вели́кїй чꙋдотво́рче.
