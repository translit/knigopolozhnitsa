---
title: "І҆́косъ д҃"
navigation:
  key: akathists-josephvol-8
  title: "І҆́косъ д҃"
  parent: akathists-josephvol
  order: 8
type: "akathist"
---

## І҆́косъ д҃:

<red>П</red>рови́дѧ дꙋ́хомъ бл҃гое произволе́нїе ю҆́ноши, чистотꙋ́ же дꙋше́внꙋю и҆ бл҃года́тное призва́нїе є҆гѡ̀, прпⷣбный пафнꙋ́тїй а҆́бїе ѡ҆блечѐ є҆гѡ̀ во и҆́ноческїй ѻ҆́бразъ и҆ возложѝ на́нь и҆́го послꙋша́нїй, ꙗ҆́же со ѹ҆се́рдїемъ въ простотѣ̀ и҆ въ терпѣ́нїи мно́зѣ и҆сполнѧ́ше, ꙗ҆́кѡ бы́ти є҆мꙋ̀ ѻ҆́бразомъ безпрекосло́внаго повинове́нїѧ, трꙋда̀ и҆ бл҃гоче́стїѧ; тѣ́мже ны́нѣ зове́мъ є҆мꙋ̀ си́це:

<red>Р</red>а́дꙋйсѧ, тѣ́сный пꙋ́ть спасе́нїѧ ѿ ю҆́ности возлюби́вый. Ра́дꙋйсѧ, ꙗ҆ре́мъ гдⷭ҇ень на вы́ю свою̀ возложи́вый. Ра́дꙋйсѧ, сщ҃е́нными ѡ҆бѣ́ты во́лю свою̀ свѧза́вый. Ра́дꙋйсѧ, себѐ и҆ ве́сь живо́тъ сво́й гдⷭ҇еви преда́вый. Ра́дꙋйсѧ, коемꙋ́ждо во бл҃го ѹ҆се́рдный слꙋжи́телю. Ра́дꙋйсѧ, болѧ́щихъ и҆ немощны́хъ ѹ҆спокои́телю. Ра́дꙋйсѧ, по́мыслы плотскі̑ѧ си́лою мл҃твы прогонѧ́ѧй. Ра́дꙋйсѧ, сомнѧ́щихсѧ въ вѣ́рѣ сло́вомъ бж҃їимъ ѹ҆твержда́ѧй.

<red>Р</red>а́дꙋйсѧ, прпⷣбне ѻ҆́ч҃е і҆ѡ́сифе, бг҃омꙋ́дре, чꙋдотво́рче.
