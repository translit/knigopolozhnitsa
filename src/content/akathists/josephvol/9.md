---
title: "Конда́къ є҃"
navigation:
  key: akathists-josephvol-9
  title: "Конда́къ є҃"
  parent: akathists-josephvol
  order: 9
type: "akathist"
---

## Конда́къ є҃:

<red>Б</red>ж҃е́ственною любо́вїю распала́емъ и҆ бли́жнихъ твои́хъ, и҆̀же въ мі́рѣ, не ѿве́рглсѧ є҆сѝ се́рдцемъ, прпⷣбне: слы́шавъ бо ста́рца ѻ҆тца̀ твоего̀ въ разслабле́нїи тѣле́снѣмъ сꙋ́ща, ѹ҆моли́лъ є҆сѝ прпⷣбнаго пафнꙋ́тїѧ во ѡ҆би́тель того̀ прїѧ́ти и҆ надо́лзѣ послꙋжи́лъ є҆сѝ болѧ́щемꙋ роди́телю твоемꙋ̀, со всѧ́кимъ раче́нїемъ призира́ѧ є҆го̀ и҆ пита́ѧ тѣле́снѣ рꙋка́ма твои́ма и҆ дꙋхо́внѣ сло́вомъ бж҃їимъ до са́мыѧ кончи́ны, ꙗ҆́кѡ томꙋ̀ взыва́ти къ тебѣ̀: не а҆́зъ тѝ ѻ҆те́цъ, но ты̀ ми ѻ҆те́цъ є҆сѝ. Се́й ѹ҆́бо трꙋ́дъ любвѐ твоеѧ̀ сыно́внїѧ восхвалѧ́юще, ꙗ҆́кѡ же́ртвꙋ бг҃опрїѧ́тнꙋ, пое́мъ: <red>А҆</red>ллилꙋ́їа.
