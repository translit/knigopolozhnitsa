---
title: "Конда́къ з҃"
navigation:
  key: akathists-josephvol-13
  title: "Конда́къ з҃"
  parent: akathists-josephvol
  order: 13
type: "akathist"
---

## Конда́къ з҃:

<red>В</red>е́лїе стѧжа́въ сокро́вище любвѐ, прпⷣбне, ꙗ҆́кѡже во дни̑ пе́рвыхъ хрⷭ҇тїа́нъ, и҆̀мже бѣ́ се́рдце и҆ дꙋша̀ є҆ди́на и҆ ѿ ни́хже никто́же ѿ и҆мѣ́нїй глаго́лаше что̀ своѐ бы́ти, сꙋди́лъ є҆сѝ и҆ во и҆́ноцѣхъ ѡ҆би́тели твоеѧ̀, ꙗ҆́кѡ и҆зволе́нїемъ се́рдца ѿве́ргшихсѧ мі́ра и҆ є҆гѡ̀ стѧжа́нїй, ѹ҆ста́вити сицева́гѡ жи́тельства ѻ҆́бразъ, да всѝ вкꙋ́пѣ є҆ди́но взы́щꙋтъ стѧжа́нїе вѣ́чное, бг҃а, є҆мꙋ́же и҆ да взыва́ютъ вы́нꙋ: <red>А҆</red>ллилꙋ́їа.
