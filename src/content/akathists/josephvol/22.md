---
title: "І҆́косъ а҃і"
navigation:
  key: akathists-josephvol-22
  title: "І҆́косъ а҃і"
  parent: akathists-josephvol
  order: 22
type: "akathist"
---

## І҆́косъ а҃і:

<red>В</red>ѣ́рꙋѧй въ мѧ̀, речѐ гдⷭ҇ь, рѣ́ки ѿ чре́ва є҆го и҆стекꙋ́тъ воды̀ жи́вы. Сїѧ̑ ѹ҆́бо въ тебѣ̀ ѡ҆правди́шасѧ, досточꙋ́дне і҆ѡ́сифе, не бо̀ сщ҃е́ннымъ до́гматѡмъ бг҃осло́вїѧ во ѹ҆чи́лищи нѣ́коемъ наста́вленъ бы́лъ є҆сѝ, но са́мъ живо́ю вѣ́рою се́рдца взыскꙋ́ѧй бг҃а, и҆́стинꙋ ѡ҆брѣ́лъ є҆сѝ въ сло́вѣ бж҃їи и҆ писа́нїихъ ѻ҆те́ческихъ и҆ ꙗ҆ви́лсѧ є҆сѝ ѡ҆пло́тъ неѡбори́мъ правосла́вїѧ. Тѣ́мже взыва́емъ тѝ:

<red>Р</red>а́дꙋйсѧ, лжемꙋ́дрїѧ жидо́вскагѡ лꙋка́вство разори́вый. Ра́дꙋйсѧ, сомнѧ́щихсѧ въ правосла́внѣй вѣрѣ ѹ҆тверди́вый. Ра́дꙋйсѧ, бо́дрый ѹ҆че́нїѧ хрⷭ҇то́ва защи́тниче. Ра́дꙋйсѧ, бг҃олюби́вою ре́вностїю возжже́нный свѣти́льниче. Ра́дꙋйсѧ, бл҃гопотре́бнѣ во ѻ҆те́чествїи твое́мъ возсїѧ́вый. Ра́дꙋйсѧ, вѣ́рꙋ въ дѣ́лѣхъ житїѧ̀ твоегѡ̀ показа́вый. Ра́дꙋйсѧ, разꙋ́мныхъ и҆ препро́стыхъ бл҃гоискꙋ́сный ѹ҆чи́телю. Ра́дꙋйсѧ, бли́жнихъ и҆ да́льнихъ рѡссїѧ́нъ просвѣти́телю.

<red>Р</red>а́дꙋйсѧ, прпⷣбне ѻ҆́ч҃е і҆ѡ́сифе, бг҃омꙋ́дре, чꙋдотво́рче.
