---
title: "І҆́косъ ѳ҃"
navigation:
  key: akathists-josephvol-18
  title: "І҆́косъ ѳ҃"
  parent: akathists-josephvol
  order: 18
type: "akathist"
---

## І҆́косъ ѳ҃:

<red>Б</red>л҃года́ть бж҃е́ственнаѧ, привлека́емаѧ мл҃твами прпⷣбнагѡ, ꙗ҆́вѣ зна́менасѧ въ не́мъ дарова̑нїи чꙋдотворе́нїй и҆ вѣ́дѣнїемъ сокрове́нныхъ: ѹ҆ме́рша бо бл҃гочести́ваго кнѧ́зѧ і҆ѡа́нна мл҃твою свое́ю возбꙋдѝ, да коне́чнѣ пред̾ꙋгото́витсѧ покаѧ́нїемъ и҆ воспрїи́метъ зало́гъ жи́зни вѣ́чныѧ, и҆ та́кѡ да ѿы́детъ ко гдⷭ҇ꙋ: тѣ́мже во грѣсѣ́хъ живꙋ́щїи и҆ дѣ́йственнагѡ возбꙋжде́нїѧ на покаѧ́нїе тре́бꙋющїи возопїи́мъ къ немꙋ̀:

<red>Р</red>а́дꙋйсѧ, бл҃гочести́выхъ ѿра́до и҆ ѹ҆тѣше́нїе. Ра́дꙋйсѧ, коле́блющихсѧ въ вѣ́рѣ тве́рдое ѡ҆гражде́нїе. Ра́дꙋйсѧ, ѿчаѧва́ющихсѧ ѹ҆твержда́ѧй во ѹ҆пова́нїи. Ра́дꙋйсѧ, просвѣ́ти́вый мно́гихъ твои́ми писа̑нїи. Ра́дꙋйсѧ, ми́ръ посредѣ̀ враждꙋ́ющихъ ѹ҆строѧ́ѧй. Ра́дꙋйсѧ, непови̑нныѧ ѿ сме́рти и҆збавлѧ́ѧй. Ра́дꙋйсѧ, ѹ҆мира́ющїѧ возставлѧ́ѧй на покаѧ́нїе. Ра́дꙋйсѧ, всѣ̑мъ внꙋша́ѧй жи́зни вѣ́чныѧ взыска́нїе. Ра́дꙋйсѧ, ше́ствовавый пꙋте́мъ трꙋ́днымъ и҆ тѣ́снымъ. Ра́дꙋйсѧ, возводѧ́й дрꙋги́хъ къ ѡ҆би́телемъ нбⷭ҇нымъ.

<red>Р</red>а́дꙋйсѧ, прпⷣбне ѻ҆́ч҃е і҆ѡ́сифе, бг҃омꙋ́дре, чꙋдотво́рче.
