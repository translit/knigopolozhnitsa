---
title: "Конда́къ ѕ҃"
navigation:
  key: akathists-josephvol-11
  title: "Конда́къ ѕ҃"
  parent: akathists-josephvol
  order: 11
type: "akathist"
---

## Конда́къ ѕ҃:

<red>К</red>ꙋпцꙋ̀ ѹ҆подо́билсѧ є҆сѝ, и҆́щꙋщемꙋ до́брагѡ би́сера, і҆ѡ́сифе прпⷣбне, є҆гда̀ въ послꙋша́нїи и҆ всѧ́цѣмъ по́двизѣ дꙋхо́внемъ бл҃гоискꙋ́сенъ бы́въ, ѡ҆би́тєли и҆́ноческїѧ посѣща́лъ є҆сѝ: да и҆спы́тнѡ позна́еши въ тѣ́хъ лꙋч́шаѧ и҆ совершє́ннѣйшаѧ и҆ прїꙋсво́иши на по́льзꙋ дꙋ́шъ ста́да твоегѡ̀ слове́снагѡ, є҆́же ра́достїю ве́лїею возра́довасѧ возвраще́нїю твоемꙋ̀, бл҃года́рственне взыва́ѧ пастыренача́льникꙋ хрⷭ҇тꙋ̀: <red>А҆</red>ллилꙋ́їа.
