---
title: "І҆́косъ ѕ҃"
navigation:
  key: akathists-josephvol-12
  title: "І҆́косъ ѕ҃"
  parent: akathists-josephvol
  order: 12
type: "akathist"
---

## І҆́косъ ѕ҃:

<red>С</red>лы́шавъ бл҃говѣ́рный кнѧ́зь бори́съ ѡ҆ прише́ствїи прпⷣбнагѡ і҆ѡ́сифа въ є҆гѡ̀ предѣ́лы, и҆зше́дъ ѹ҆се́рднѡ молѧ́ше и҆̀, да и҆збере́тъ въ є҆гѡ̀ наслѣ́дїи мѣ́сто, да согради́тъ на не́мъ ст҃ꙋ́ю ѡ҆би́тель и҆ пребыва́етъ въ не́й со и҆́ноки, є҆́же и҆ сверши́сѧ, дыха́нїю бꙋ́рнꙋ ѹ҆казꙋ́ющꙋ мѣ́сто, и҆ ѹ҆стро́йсѧ раче́нїемъ кнѧ́зѧ, па́че же бл҃гослове́нїемъ бж҃їимъ по мл҃твамъ прпⷣбнагѡ, є҆мꙋ́же съ лю́бовїю взыва́емъ си́це:

<red>Р</red>а́дꙋйсѧ, выс́окихъ по́двигѡвъ житїѧ̀ хрⷭ҇тїа́нскагѡ ревни́телю. Ра́дꙋйсѧ, новонача́льныхъ и҆скꙋ́сный рꙋководи́телю. Ра́дꙋйсѧ, неизмѣ́нное пра́вило поста̀ и҆ покаѧ́нїѧ. Ра́дꙋйсѧ, храни́телю непреста́ннагѡ воздержа́нїѧ. Ра́дꙋйсѧ, мїрски̑мъ наста́вниче жи́зни бг҃оꙋго́дныѧ. Ра́дꙋйсѧ, ѡ҆снова́телю ѻ҆би́тели бл҃гопло́дныѧ. Ра́дꙋйсѧ, ꙗ҆́кѡ бл҃га̑ѧ начина̑нїѧ твоѧ̑ хрⷭ҇то́съ бл҃гословѝ. Ра́дꙋйсѧ, ꙗ҆́кѡ сотрꙋ́дника тебѣ̀ въ лицѣ̀ держа́внагѡ ꙗ҆вѝ.

<red>Р</red>а́дꙋйсѧ, прпⷣбне ѻ҆́ч҃е і҆ѡ́сифе, бг҃омꙋ́дре, чꙋдотво́рче.
