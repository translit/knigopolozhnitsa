---
title: "І҆́косъ а҃"
navigation:
  key: akathists-josephvol-2
  title: "І҆́косъ а҃"
  parent: akathists-josephvol
  order: 2
type: "akathist"
---

## І҆́косъ а҃:

<red>А҆́</red>гг҃ла во пло́ти тѧ̀ вѣ́дꙋще, прпⷣбне і҆ѡ́сифе, по́сланна ѿ бг҃а, да ꙗ҆ви́тъ тобо́ю въ чл҃вѣ́цѣхъ ѻ҆́бразъ и҆́стиннаго бл҃гоче́стїѧ и҆ до́брыхъ дѣ́лъ, чꙋдѧ́щесѧ пꙋтє́мъ є҆гѡ̀, во вре́меннѣмъ житїѝ твое́мъ ꙗ҆влє́ннымъ, и҆ вели́чїе бл҃гоꙋтро́бїѧ є҆гѡ̀ прославлѧ́юще, во ѹ҆миле́нїи серде́чнѣмъ взыва́емъ тѝ си́це:

<red>Р</red>а́дꙋйсѧ, до́брагѡ ко́рене ѻ҆́трасле бл҃горо́днаѧ; ра́дꙋйсѧ, лозо̀ вїногра́да хрⷭ҇то́ва многопло́днаѧ. Ра́дꙋйсѧ, ча́до моли́твы роди́телей бл҃гочести́выхъ. Ра́дꙋйсѧ, наде́ждо и҆ ѹ҆тѣше́нїе серде́цъ и҆́хъ бг҃олюби́выхъ. Ра́дꙋйсѧ, и҆з̾дѣ́тска стра́хъ гдⷭ҇нь стѧжа́вый. Ра́дꙋйсѧ, сѣ́мѧ сло́ва бж҃їѧ ѿ ю҆́ности воспрїѧ́вый. Ра́дꙋйсѧ, и҆змла́да смире́нїѧ и҆ молча́нїѧ храни́телю. Ра́дꙋйсѧ, мл҃твы и҆ воздержа́нїѧ ревни́телю.

<red>Р</red>а́дꙋйсѧ, прпⷣбне ѻ҆́ч҃е і҆ѡ́сифе, бг҃омꙋ́дре, чꙋдотво́рче.
