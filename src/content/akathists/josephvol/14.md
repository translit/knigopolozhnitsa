---
title: "І҆́косъ з҃"
navigation:
  key: akathists-josephvol-14
  title: "І҆́косъ з҃"
  parent: akathists-josephvol
  order: 14
type: "akathist"
---

## І҆́косъ з҃:

<red>Н</red>о́ваго ѳеодо́сїѧ, ѻ҆́бщихъ жи́тїй нача́льника, зри́тъ въ тебѣ̀ страна̀ рѡссі́йскаѧ, прпⷣбне ѻ҆́ч҃е і҆ѡ́сифе, ꙗ҆́кѡже бо то́й, и҆́ноческїѧ ѡ҆бѣ́ты воспрїѧ́въ, всѣ́мъ се́рдцемъ и҆ дꙋше́ю ѹ҆ста́вѡмъ ѻ҆́бщагѡ и҆́ноческаго житїѧ̀ пре́данъ бѧ́ше, си́це и҆ ты̀, си́мъ ше́ствꙋѧй пꙋте́мъ, въ терпѣ́нїи мно́зѣ за́повѣдемъ ѻ҆бщежи́тїѧ ст҃ы́хъ ѻ҆тє́цъ неꙋкло́ннѡ послѣ́довалъ є҆сѝ, тѣ́мже ѿ чтꙋ́щихъ тѧ̀ слы́шиши такова̑ѧ:

<red>Р</red>а́дꙋйсѧ, ѻ҆́бщее житїѐ мона́шествꙋющихъ ѡ҆снова́вый. Ра́дꙋйсѧ, тѣ́мъ всеѡрꙋ́жїе бл҃гоче́стїѧ и҆̀мъ пода́вый. Ра́дꙋйсѧ, ѻ҆́бщими трꙋды̀ пра́здныхъ по́мысловъ шата̑нїѧ ѹ҆праздни́вый. Ра́дꙋйсѧ, тѣ́ми, ꙗ҆́кѡ броне́ю, страсте́й разжжє́нныѧ стрѣ́лы ѿрази́вый. Ра́дꙋйсѧ, всели́вый во ѡ҆би́тели дꙋ́хъ ѻ҆́бщагѡ воздержа́нїѧ. Ра́дꙋйсѧ, потреби́вый въ не́й пле́велы любостѧжа́нїѧ. Ра́дꙋйсѧ, бо́дрствованїю дꙋхо́вномꙋ мнѡ́ги и҆́ноки наꙋчи́вый. Ра́дꙋйсѧ, до конца̀ житїѧ̀ пе́рвый въ трꙋжда́ющихсѧ бы́вый.

<red>Р</red>а́дꙋйсѧ, прпⷣбне ѻ҆́ч҃е і҆ѡ́сифе, бг҃омꙋ́дре, чꙋдотво́рче.
