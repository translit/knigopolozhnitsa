---
title: "І҆́косъ и҃"
navigation:
  key: akathists-josephvol-16
  title: "І҆́косъ и҃"
  parent: akathists-josephvol
  order: 16
type: "akathist"
---

## І҆́косъ и҃:

<red>В</red>и́дѧще ре́вностное по бзѣ и҆ жесто́кое житїѐ прпⷣбнагѡ і҆ѡ́сифа и҆ бра́тїи, непреста́ннѡ въ трꙋдѣ́хъ и҆ поще́нїи подвиза́ющихсѧ и҆ ходѧ́щихъ въ рꙋ́бищныхъ и҆ хꙋды́хъ ѡ҆де́ждахъ, нѣ́цыи ѿ и҆́нокъ и҆ всѧ́кагѡ чи́на мїрски́хъ люде́й и҆ кнѧзе́й не то́чїю си́хъ не ѿвраща́хꙋсѧ, но па́че ре́вностїю дꙋхо́вною горѧ́ще и҆ во ѡ҆би́тели кꙋ́пнѡ съ ни́ми подвиза́тисѧ жела́юще, приноша́хꙋ тꙋ̀ и҆мѣ̑нїѧ своѧ̀ на по́льзꙋ ѻ҆́бщꙋю: тѣ́мже зда́телю тоѧ̀ возглаша́емъ та́кѡ:

<red>Р</red>а́дꙋйсѧ, мꙋ́дрѣ предначерта́вый ѡ҆би́тель но́вꙋ. Ра́дꙋйсѧ, поревнова́вый нищетолю́бномꙋ житїю̀ хрⷭ҇то́вꙋ. Ра́дꙋйсѧ, ст҃ы̑ѧ хра́мы во ѡ҆би́тели созда́вый. Ра́дꙋйсѧ, мно́гъ собо́ръ мона́шествꙋющихъ собра́вый. Ра́дꙋйсѧ, ꙗ҆́кѡ трꙋ́дъ тво́й свы́ше бл҃гослови́сѧ. Ра́дꙋйсѧ, ꙗ҆́кѡ ст҃о́е жела́нїе се́рдца твоегѡ̀ соверши́сѧ. Ра́дꙋйсѧ, ꙗ҆́кѡ во ѡ҆би́тели твое́й мно́зи дꙋ́шы своѧ̑ сп҃со́ша. Ра́дꙋйсѧ, ꙗ҆́кѡ из̾ неѧ̀ пастыренача́льницы и҆зыдо́ша.

<red>Р</red>а́дꙋйсѧ, прпⷣбне ѻ҆́ч҃е і҆ѡ́сифе, бг҃омꙋ́дре, чꙋдотво́рче.
