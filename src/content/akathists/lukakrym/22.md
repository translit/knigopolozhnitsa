---
title: "І҆́косъ а҃і"
navigation:
  key: akathists-lukakrym-22
  title: "І҆́косъ а҃і"
  parent: akathists-lukakrym
  order: 22
type: "akathist"
---

## І҆́косъ а҃і:

<red>С</red>вѣща̀ є҆сѝ въ цр҃кви хрⷭ҇то́вой, горѧ́щаѧ невеще́ственнымъ свѣ́томъ блгⷣти бж҃їей бы́лъ є҆сѝ, ст҃и́телю лꙋко̀, всѧ̀ концы̀ землѝ на́шеѧ ѡ҆зарѧ́ѧ. Є҆гда̀ же приспѣ̀ вре́мѧ ѿше́ствїѧ твоегѡ̀, бжⷭ҇твеннїи а҆́гг҃ли прїѧ́ша ст҃ꙋ́ю дꙋ́шꙋ твою̀, и҆ въ нбⷭ҇ныѧ ѡ҆би́тели вознесо́ша. Тѣ́мже, помина́юще блаже́нное ѹ҆спе́нїе и҆ ве́лїе твоѐ на нбⷭ҇ѝ и҆ на землѝ прославле́нїе, съ ра́достїю прино́симъ тѝ бл҃гохвале́нїѧ сїѧ̀:

<red>Р</red>а́дꙋйсѧ, свѣти́льниче неме́ркнꙋщїй свѣ́та невече́рнѧгѡ. Ра́дꙋйсѧ, ꙗ҆́кѡ мнѡ́зи просла́виша чрез̾ твоѝ до́брыѧ дѣла̀ ѻ҆тца̀ нбⷭ҇нагѡ. Ра́дꙋйсѧ, ꙗ҆́кѡ свѣ́тъ до́брыхъ дѣ́лъ твои́хъ просвѣти́лсѧ пред̾ человѣ́ки. Ра́дꙋйсѧ, житїе́мъ твои́мъ пра́веднымъ бг҃ꙋ ѹ҆годи́вый. Ра́дꙋйсѧ, ѹ҆го́дниче бж҃їй, тече́нїе бл҃гоче́стнѣ сконча́вый. Ра́дꙋйсѧ, вѣ́рꙋ, надѣ́ждꙋ и҆ любы̀ ѿ гдⷭ҇а стѧжа́вый. Ра́дꙋйсѧ, со хрⷭ҇то́мъ, є҆го̀ же возлюби́лъ є҆сѝ, на вѣ́ки соедини́выйсѧ. Ра́дꙋйсѧ, црⷭ҇твїѧ нбⷭ҇нагѡ и҆ сла́вы вѣ́чныѧ наслѣ́дниче. Ра́дꙋйсѧ, а҆рхїере́ю, ѿ вѣ́чнагѡ а҆рхїере́а хрⷭ҇та̀ блгⷣтными дармѝ и҆спо́лненный. Ра́дꙋйсѧ, ско́рый помо́щниче призыва́ющымъ тѧ̀. Ра́дꙋйсѧ, землѝ кры́мскїѧ но́вое свѣти́ло и҆ ѹ҆твержде́нїе. Ра́дꙋйсѧ, ро́да хрⷭ҇тїа́нскагѡ блгⷣтный покрови́телю.

<red>Р</red>а́дꙋйсѧ, ст҃и́телю кры́мскїй, и҆сповѣ́дниче лꙋко̀, врачꙋ̀ благі́й и҆ млⷭ҇тивый.
