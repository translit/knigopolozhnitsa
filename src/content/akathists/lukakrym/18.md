---
title: "І҆́косъ ѳ҃"
navigation:
  key: akathists-lukakrym-18
  title: "І҆́косъ ѳ҃"
  parent: akathists-lukakrym
  order: 18
type: "akathist"
---

## І҆́косъ ѳ҃:

<red>В</red>ѣті́и человѣ́честїи не возмо́гꙋтъ по достоѧ́нїю и҆зрѣщѝ твои́хъ благодѣѧ́нїй мнжⷭ҇тво, є҆гда̀ ꙗ҆ви́лсѧ на кры́мстѣй землѝ ꙗ҆́кѡ ѻ҆те́цъ чадолюби́вый, ст҃и́телю ѻ҆́тче лꙋко̀, щедрода́тельнаѧ бо десни́ца твоѧ̀ всю́дꙋ досѧза́ше. Мы̀ же благосе́рдїю твоемꙋ̀ подража́ти хотѧ́ще, во ѹ҆дивле́нїи взыва́емъ къ тебѣ̀:

<red>Р</red>а́дꙋйсѧ, лꙋчꙋ̀ любвѐ бж҃їѧ. Ра́дꙋйсѧ, сокро́вище млⷭ҇рдїѧ спа́сова неистощи́мое. Ра́дꙋйсѧ, ꙗ҆́кѡ всѧ̀ своѧ̀ неимꙋ́щымъ раздава́лъ є҆сѝ. Ра́дꙋйсѧ, бли́жнїѧ твоѧ̀ па́че себѐ возлюби́вый. Ра́дꙋйсѧ, безма́тернихъ си́рѡтъ пита́телю и҆ ѡ҆корми́телю. Ра́дꙋйсѧ, безпомо́щныхъ ста́рцевъ и҆ ста́рицъ попечи́телю. Ра́дꙋйсѧ, ꙗ҆́кѡ болѧ́щыѧ и҆ въ темни́цѣ заключе́нныѧ посѣща́лъ є҆сѝ. Ра́дꙋйсѧ, ꙗ҆́кѡ нꙋ́жды бѣ́дныхъ предварѧ́лъ въ разли́чныхъ мѣста́хъ ѻ҆те́четва своегѡ̀. Ра́дꙋйсѧ, ꙗ҆́кѡ ни́щыѧ помина́ѧ ѻ҆бѣ́ды и҆́мъ ѹ҆строѧ́лъ є҆сѝ. Ра́дꙋйсѧ, ꙗ҆́кѡ коемꙋ́ждо въ го́рѣстѣхъ а҆́ки а҆́гг҃лъ ѹ҆тѣ́шитель ꙗ҆влѧ́лсѧ є҆сѝ. Ра́дꙋйсѧ, а҆́гг҃лѣ земны́й и҆ человѣ́че нбⷭ҇ный. Ра́дꙋйсѧ, ꙗ҆́кѡ ѡ҆ глꙋбинѣ̀ млⷭ҇рдїѧ твоегѡ̀ ма́ти бж҃їѧ возра́довасѧ.

<red>Р</red>а́дꙋйсѧ, ст҃и́телю кры́мскїй, и҆сповѣ́дниче лꙋко̀, врачꙋ̀ благі́й и҆ млⷭ҇тивый.
