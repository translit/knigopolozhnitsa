---
title: "І҆́косъ а҃"
navigation:
  key: akathists-lukakrym-2
  title: "І҆́косъ а҃"
  parent: akathists-lukakrym
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ собесе́дниче и҆ человѣ́кѡвъ наста́вниче, лꙋко̀ пресла́вный, подо́бнѡ є҆ѵⷢ҇ли́стꙋ и҆ а҆пⷭ҇лꙋ лꙋкѣ̀, є҆мꙋ́же тезоимени́тъ сы́й, ѿ бг҃а да́ръ цѣли́ти недꙋ́ги человѣ́ческїѧ прїѧ́лъ є҆сѝ, во врачева́нїи болѣ́зней бли́жнихъ мно́гїѧ трꙋды̀ подо́е́млѧ, и҆, пло́ть носѧ̀, ѡ҆ пло́ти нерадѣ́лъ є҆сѝ, дѣ́лы до́брыми ѻ҆тца̀ нбⷭ҇нагѡ просла́вилъ є҆сѝ. Тѣ́мже благода́рне во ѹ҆миле́нїи зове́мъ тѝ:

<red>Р</red>а́дꙋйсѧ, ѿ ю҆́ности ра́зꙋмъ сво́й и҆́гꙋ хрⷭ҇то́вꙋ покори́вый. Ра́дꙋйсѧ, пречⷭ҇тно́е ст҃ы́ѧ трⷪ҇цы селе́нїе бы́вый. Ра́дꙋйсѧ, блжⷭ҇тво млⷭ҇тивыхъ, по сло́вꙋ гдⷭ҇а, ѹ҆наслѣ́довавый. Ра́дꙋйсѧ, вѣ́рою хрⷭ҇товою и҆ зна́нїемъ бг҃одарова́ннымъ мно́гїѧ недꙋ́жныѧ и҆сцѣли́вый. Ра́дꙋйсѧ, стра́ждꙋщыхъ недꙋ́гами тѣле́сными врачꙋ̀ млⷭ҇рдный. Ра́дꙋйсѧ, во днѝ бра́ни вожде́й и҆ во́инѡвъ и҆сцѣли́телю. Ра́дꙋйсѧ, всѣ́хъ врачѣ́въ наста́вниче. Ра́дꙋйсѧ, ско́рый въ нꙋ́ждахъ и҆ скѡ́рбѣхъ сꙋ́щымъ помо́щниче. Ра́дꙋйсѧ, цр҃кви правосла́вныѧ ѹ҆твержде́нїе. Ра́дꙋйсѧ, землѝ на́шеѧ ѡ҆заре́нїе. Ра́дꙋйсѧ, кры́мскїѧ па́ствы похвало̀. Ра́дꙋйсѧ, гра́да сїмѳеро́полѧ ѹ҆краше́нїе.

<red>Р</red>а́дꙋйсѧ, ст҃и́телю кры́мскїй, и҆сповѣ́дниче лꙋко̀, врачꙋ̀ благі́й и҆ млⷭ҇тивый.
