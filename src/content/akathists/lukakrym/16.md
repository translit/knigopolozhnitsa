---
title: "І҆́косъ и҃"
navigation:
  key: akathists-lukakrym-16
  title: "І҆́косъ и҃"
  parent: akathists-lukakrym
  order: 16
type: "akathist"
---

## І҆́косъ и҃:

<red>В</red>е́сь и҆спо́лнь любвѐ хрⷭ҇то́вы, лꙋко̀ благосе́рде, дꙋ́шꙋ твою̀ полага́лъ є҆сѝ за дрꙋ́ги твоѧ̀, и҆ ꙗ҆́кѡ а҆́гг҃лъ храни́тель присꙋ́щъ бы́лъ є҆сѝ бли́жнимъ и҆ да́льнимъ, ѡ҆ѕло́бленныѧ ѹ҆кроща́ѧ, враждꙋ́ющїи примирѧ́ѧ и҆ спⷭ҇нїе всѣ́мъ ѹ҆строѧ́ѧ. Помина́ѧ трꙋды̀ твоѧ̀ во бла́го люде́й ѻ҆те́чествїѧ твоегѡ̀, благода́рне взыва́емъ тѝ:

<red>Р</red>а́дꙋйсѧ, ди́внꙋю любо́вь ко ѻ҆те́четвꙋ земно́мꙋ показа́вый. Ра́дꙋйсѧ, смире́нїѧ и҆ неѕло́бїѧ ѹ҆чи́телю. Ра́дꙋйсѧ, и҆згна́нїе и҆ жесто́кїѧ мꙋ́ки мꙋжемꙋ́дреннѡ претерпѣ́вый. Ра́дꙋйсѧ, за хрⷭ҇та̀ пострада́вый и҆ мꙋ́чимый. Ра́дꙋйсѧ, тве́рдо є҆го̀ и҆сповѣ́давый. Ра́дꙋйсѧ, ѕло́бꙋ врагѡ́въ любо́вїю хрⷭ҇то́вою побѣди́вый. Ра́дꙋйсѧ, ѻ҆́тче благосе́рдый, взыска́вый спⷭ҇нїѧ мно́гихъ. Ра́дꙋйсѧ, ꙗ҆́кѡ вели́кими скорбѧ́ми бы́лъ и҆скꙋша́емъ. Ра́дꙋйсѧ, въ гоне́нїихъ терпѣ́нїе ди́вное ꙗ҆ви́вый. Ра́дꙋйсѧ, ꙗ҆́кѡ за врагѝ ѹ҆молѧ́лъ є҆сѝ гдⷭ҇а. Ра́дꙋйсѧ, є҆го́же любо́вїю побѣдѝ всѧ́кꙋю враждꙋ̀. Ра́дꙋйсѧ, є҆го́же неѕло́бїемъ покорѝ жесто́кїѧ сердца̀.

<red>Р</red>а́дꙋйсѧ, ст҃и́телю кры́мскїй, и҆сповѣ́дниче лꙋко̀, врачꙋ̀ благі́й и҆ млⷭ҇тивый.
