---
title: "Конда́къ є҃"
navigation:
  key: akathists-lukakrym-9
  title: "Конда́къ є҃"
  parent: akathists-lukakrym
  order: 9
type: "akathist"
---

## Конда́къ є҃:

<red>Б</red>г҃ото́чною кро́вїю ѿ вѣ́чныѧ сме́рти и҆скꙋпле́нныѧ соблюда́лъ, є҆гда̀ са́нъ є҆пⷭ҇копа въ днѝ стра́шныхъ гоне́нїй по блгⷭ҇ве́нїю ст҃а́гѡ патрїа́рха тѵ́хѡна ѿ рꙋ́къ є҆пⷭ҇копѡвъ правосла́вныхъ прїѧ́лъ є҆сѝ, ст҃и́телю лꙋко̀, дѣ́ло благовѣ́стника до́бре сотвори́лъ є҆сѝ, ѡ҆блича́ѧ, запреща́ѧ, ѹ҆молѧ́ѧ со всѧ́кимъ долготерпѣ́нїемъ и҆ ѹ҆че́нїемъ и҆ поѧ̀ бг҃ꙋ: <red>А҆</red>ллилꙋ́їа.
