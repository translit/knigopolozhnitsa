---
title: "І҆́косъ в҃"
navigation:
  key: akathists-lukakrym-4
  title: "І҆́косъ в҃"
  parent: akathists-lukakrym
  order: 4
type: "akathist"
---

## І҆́косъ в҃:

<red>Р</red>а́зꙋмъ тво́й бжⷭ҇твенными ѹ҆че́нми просвѣти́лъ є҆сѝ, лꙋко̀ всесла́вне, ѿве́ргнꙋвъ всѧ́ко плотско́е мꙋдрова́нїе, съ ра́зꙋмомъ же и҆ во́лю повинꙋ́лъ є҆сѝ гдⷭ҇еви. Подо́бенъ а҆пⷭ҇лѡмъ бы́въ, ті́и бо, по сло́вꙋ хрⷭ҇то́вꙋ: грѧди́та по мнѣ̀, и҆ сотворю̀ вы̀ ловца̑ человѣ́кѡмъ, ѡ҆ста́виша всѧ̀ и҆ по не́мъ и҆до́ша, и҆ ты̀, ст҃е, ѹ҆слы́шавъ зовꙋ́щагѡ тѧ̀ на слꙋже́нїе гдⷭ҇а і҆и҃са чрез̾ раба̀ своегѡ̀ а҆рхїепⷭ҇копа ташке́нтскагѡ і҆нноке́нтїѧ, а҆́бїе прїе́млеши сщ҃е́нство въ цр҃кви правосла́вней. Сегѡ̀ ра́ди, ꙗ҆́кѡ бг҃омꙋ́драгѡ наста́вника, тѧ ѹ҆блажа́юще, воспѣва́емъ си́це:

<red>Р</red>а́дꙋйсѧ, а҆́гг҃ла храни́телѧ ѹ҆веселе́нїе. Ра́дꙋйсѧ, ꙗ҆́кѡ того̀ николи́же ѡ҆печа́лилъ є҆си. Ра́дꙋйсѧ, во ѹ҆че́нїи преспѣва́вый и҆ тѣ́мъ мꙋдрецы̀ мі́ра сегѡ̀ ѹ҆диви́вый. Ра́дꙋйсѧ, ѿ творѧ́щыхъ беззако́нїе ѹ҆клони́выйсѧ. Ра́дꙋйсѧ, бж҃їѧ премдрⷭ҇ти созерца́телю и҆ проповѣ́дниче. Ра́дꙋйсѧ, и҆́стиннагѡ бг҃осло́вїѧ златослове́сный ѹ҆чи́телю. Ра́дꙋйсѧ, а҆пⷭ҇льскихъ преда́нїй блюсти́телю. Ра́дꙋйсѧ, свѣщѐ, бг҃омъ возже́ннаѧ, мра́къ нечи́стїѧ разгонѧ́ющаѧ. Ра́дꙋйсѧ, ѕвѣздо̀, пꙋ́ть ко спасе́нїю показꙋ́ющаѧ. Ра́дꙋйсѧ, правосла́вїѧ ревни́телю. Ра́дꙋйсѧ, раско́льникѡвъ ѡ҆бличи́телю. Ра́дꙋйсѧ, свидѣ́нїй и҆ ѡ҆правда́нїй гдⷭ҇нихъ возжада́вый.

<red>Р</red>а́дꙋйсѧ, ст҃и́телю кры́мскїй, и҆сповѣ́дниче лꙋко̀, врачꙋ̀ благі́й и҆ млⷭ҇тивый.
