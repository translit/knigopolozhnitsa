---
title: "І҆́косъ з҃"
navigation:
  key: akathists-lukakrym-14
  title: "І҆́косъ з҃"
  parent: akathists-lukakrym
  order: 14
type: "akathist"
---

## І҆́косъ з҃:

<red>Н</red>о́вое гоне́нїе воздви́же беззако́нныхъ человѣ́къ и҆ безбо́жныхъ на цр҃ковь правосла́внꙋю, и҆ въ да́льнюю тае́жнꙋю глꙋбинꙋ̀ ѹ҆гна́ша тѧ̀, ст҃и́телю лꙋко̀, и҆ бли́зъ сме́рти бы́въ, рꙋко́ю бж҃їею сохране́нъ, взыва́лъ съ па́ѵломъ а҆пⷭ҇ломъ: до ны́нѣшнѧгѡ часа̀ и҆ а҆́лчемъ, и҆ жа́ждемъ, и҆ наготꙋ́емъ, и҆ стра́ждемъ, и҆ скита́емсѧ... Гони́ми, те́рпимъ: ꙗ҆́коже ѿре́би мі́рꙋ бы́хомъ, всѣ́мъ попра́нїе досе́лѣ. Сегѡ̀ ра́ди, вѣ́дꙋще такова́ѧ, ѹ҆блажа́емъ тѧ̀:

<red>Р</red>а́дꙋйсѧ, и҆сповѣ́дниче хрⷭ҇то́въ блаже́ный. Ра́дꙋйсѧ, мра́зъ лю́тый претерпѣ́вый. Ра́дꙋйсѧ, бли́зъ сме́рти бы́вый, гдⷭ҇мъ сохране́нный. Ра́дꙋйсѧ, самоѿве́рженїе всецѣ́лое показа́вый. Ра́дꙋйсѧ, ѹ҆невѣ́стивый дꙋ́шꙋ твою̀ женихꙋ̀ хрⷭ҇тꙋ̀. Ра́дꙋйсѧ, гдⷭ҇а распѧ́тагѡ на крⷭ҇тѣ̀ прⷭ҇нѡ пред̾ собо́ю предзрѣ́вый. Ра́дꙋйсѧ, ꙗ҆́кѡ во бдѣ́нїихъ и҆ мл҃твахъ неѡсла́бнѡ пребыва́лъ є҆сѝ. Ра́дꙋйсѧ, є҆диносꙋ́щныѧ трⷪ҇цы и҆́стинный ревни́телю. Ра́дꙋйсѧ, ско́рый ѿ всѧ́кїѧ болѣ́зни безме́здный врачꙋ̀. Ра́дꙋйсѧ, ломо́тныѧ и҆ ѡ҆пꙋ́хлыѧ ѹ҆врачева́вый. Ра́дꙋйсѧ, ѿ неисцѣ́льныѧ гно́йныѧ болѣ́зней косте́й и҆ ра́нъ здра́въ и҆́ возставлѧ́вый. Ра́дꙋйсѧ, ꙗ҆́кѡ вѣ́рою твое́ю и҆ трꙋда́ми враче́бными рассла́бленнїи и҆сцѣлева́ша.

<red>Р</red>а́дꙋйсѧ, ст҃и́телю кры́мскїй, и҆сповѣ́дниче лꙋко̀, врачꙋ̀ благі́й и҆ млⷭ҇тивый.
