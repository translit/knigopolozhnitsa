---
title: "І҆́косъ в҃і"
navigation:
  key: akathists-lukakrym-24
  title: "І҆́косъ в҃і"
  parent: akathists-lukakrym
  order: 24
type: "akathist"
---

## І҆́косъ в҃і:

<red>П</red>ою́ще бг҃а, ди́внагѡ во ст҃ы́хъ свои́хъ, хва́лимъ тѧ̀, хрⷭ҇то́ва и҆сповѣ́дника, ст҃и́телѧ и҆ предста́телѧ пред̾ гдⷭ҇емъ. Ве́сь бо є҆сѝ въ вы́шнихъ, но и҆ ни́жнихъ не ѡ҆ставлѧ́еши, ст҃и́телю ѻ҆́тче лꙋко̀, прⷭ҇нѡ со хрⷭ҇то́мъ црⷭ҇твꙋеши и҆ ѡ҆ на́съ грѣ́шныхъ пред̾ прⷭ҇то́ломъ бж҃їимъ хода́тайствꙋеши. Сегѡ̀ ра́ди во ѹ҆миле́нїи зове́мъ тѝ:

<red>Р</red>а́дꙋйсѧ, свѣ́та непрⷭ҇тꙋ́пнагѡ зри́телю. Ра́дꙋйсѧ, ѕвѣздо̀ лꙋчеза́рнаѧ, над̾ земле́ю на́шею возсїѧ́вшаѧ. Ра́дꙋйсѧ, є҆мꙋ́же сора́дꙋютсѧ а҆́гг҃ли, и҆ ѡ҆ не́мъ же веселѧ́тсѧ человѣ́цы. Ра́дꙋйсѧ, наꙋчи́вый за́повѣдемъ хрⷭ҇то́вымъ и҆ сотвори́вый ѧ҆̀. Ра́дꙋйсѧ, ꙗ҆́кѡ досто́инъ ꙗ҆ви́лсѧ є҆сѝ црⷭ҇твїѧ нбⷭ҇нагѡ. Ра́дꙋйсѧ, пꙋте́мъ и҆сповѣ́дничества ра́йскихъ селе́нїй дости́гшїй. Ра́дꙋйсѧ, поноше́нїѧ хрⷭ҇та̀ ра́ди терпѣ́вый и҆ вѣ́чнꙋю съ ни́мъ сла́вꙋ прїѧ́вый. Ра́дꙋйсѧ, дꙋ́шы на́шѧ къ црⷭ҇твїю нбⷭ҇номꙋ пꙋтеводѧ́й. Ра́дꙋйсѧ, предста́телю пред̾ прⷭ҇то́ломъ бж҃їимъ за на́съ грѣ́шныхъ. Ра́дꙋйсѧ, правосла́вїѧ похвало̀ и҆ землѝ на́шеѧ ра́дованїе. Ра́дꙋйсѧ, въ со́нмѣ ст҃ы́хъ бы́ти сподо́бивыйсѧ. Ра́дꙋйсѧ, собо́рꙋ всѣ́хъ кры́мскихъ ст҃ы́хъ соприча́стниче.

<red>Р</red>а́дꙋйсѧ, ст҃и́телю кры́мскїй, и҆сповѣ́дниче лꙋко̀, врачꙋ̀ благі́й и҆ млⷭ҇тивый.
