---
title: "Конда́къ і҃"
navigation:
  key: akathists-lukakrym-19
  title: "Конда́къ і҃"
  parent: akathists-lukakrym
  order: 19
type: "akathist"
---

## Конда́къ і҃:

<red>С</red>пⷭ҇нїю кры́мскїѧ па́ствы твоеѧ̀ слꙋжи́ти многолѣ́тне не престава́лъ, по ѻ҆́бразꙋ пастыреначальника хрⷭ҇та̀ на ра́мехъ заблꙋ́дшее взе́мъ є҆стество̀, бг҃ꙋ и҆ ѻ҆тцꙋ̀ приве́лъ є҆сѝ. Бж҃їимъ бо млⷭ҇рдїемъ ѹ҆тѣша́ѧ, ко и҆справле́нїю житїѧ̀ словесы̀ ѹ҆чи́телными твои́ми вле́клъ є҆сѝ всѧ̀, во є҆́же се́рдцемъ чтⷭ҇ымъ пѣ́ти бг҃ꙋ: <red>А҆</red>ллилꙋ́їа.
