---
title: "І҆́косъ ѳ҃"
navigation:
  key: akathists-avgustinjap-18
  title: "І҆́косъ ѳ҃"
  parent: akathists-avgustinjap
  order: 18
type: "akathist"
---

## І҆́косъ ѳ҃:

<red>И҆</red>зба́ви мѧ̀ гее́нны, и҆зба́ви мѧ̀, творе́нїе своѐ: рꙋ́цѣ бо твоѝ, хрⷭ҇тѐ, созда́стѣ мѧ̀, рꙋ́цѣ тѣ̀, гл҃го́лю, ꙗ҆̀же на крⷭ҇тѣ̀ за мѧ̀ пригвозди́стѣсѧ, всемлⷭ҇тивѣйшїй, та́кѡ пла́калъ є҆сѝ ѡ҆ ѕлы́хъ, и҆́миже согрѣши́лъ є҆сѝ, сщ҃е́ннѣйше. Мы́ же, тѧ̀ предста́телѧ къ немꙋ̀ ны́нѣ стѧжа́вше, взыва́емъ тѝ:

<red>Р</red>а́дꙋйсѧ, цр҃кве сто́лпе незы́блемый: ра́дꙋйсѧ, правосла́вїѧ крі́не неꙋвѧда́емый. Ра́дꙋйсѧ, а҆рхїере́євъ чⷭ҇тна́ѧ похвало̀: ра́дꙋйсѧ, ѹ҆ч҃телей сла́внаѧ ст҃ы́нѣ. Ра́дꙋйсѧ, до́блїй созерца́телю: ра́дꙋйсѧ, и҆скꙋ́сный собесѣ́дниче. Ра́дꙋйсѧ, ѕла́ки слове́сныхъ лꙋгѡ́въ собира́ѧй: ра́дꙋйсѧ, добро́тꙋ го́рнѧгѡ сїѡ́на ѡ҆писꙋ́ѧй. Ра́дꙋйсѧ, ѡ҆ добронра́вїи сладкосло́внѡ бесѣ́дꙋѧй: ра́дꙋйсѧ, ѡ҆ мꙋсїкі́и ди́внѡ и҆зслѣ́дꙋѧй. Ра́дꙋйсѧ, ве́лїй ѡ҆бодри́телю: ра́дꙋйсѧ, ѡ҆мраче́нныхъ сла́дкїй ѹ҆тѣ́шителю.

<red>Р</red>а́дꙋйсѧ, ѻ҆́ч҃е сладча́йшїй.
