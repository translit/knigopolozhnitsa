---
title: "І҆́косъ ѕ҃"
navigation:
  key: akathists-avgustinjap-12
  title: "І҆́косъ ѕ҃"
  parent: akathists-avgustinjap
  order: 12
type: "akathist"
---

## І҆́косъ ѕ҃:

<red>Т</red>а́ть є҆́сть и҆ разбо́йникъ и҆ собесѣ́дникъ дїа́вола, и҆́же не є҆ди́номꙋ бг҃ꙋ моемꙋ̀, но себѣ̀ самомꙋ̀ нѣ́кꙋю сла́вꙋ взыскꙋ́ѧй, та́кѡ всегда̀ моли́лсѧ є҆сѝ, ѻ҆́ч҃е, ко гдⷭ҇ꙋ, наказꙋ́ѧ кꙋ́пнѡ ко стра́хꙋ на́съ и҆ смире́нїю, зовꙋ́щихъ тѝ:

<red>Р</red>а́дꙋйсѧ, ѻ҆́ч҃е бг҃одх҃нове́нный, ѳага́стою произраще́нный: ра́дꙋйсѧ, мꙋ́же бг҃овѣнча́нный, мо́никою рожде́нный. Ра́дꙋйсѧ, воспрїѧ́тый а҆мвро́сїемъ: ра́дꙋйсѧ, ѹ҆ч҃телю ѻ҆ро́сїа. Ра́дꙋйсѧ, простото̀ срⷣца чⷭ҇таѧ: ра́дꙋйсѧ, любы̀ къ бли́жнемꙋ незави́стнаѧ. Ра́дꙋйсѧ, блꙋдни́цъ и҆ разбо́йникѡвъ къ вѣ́рѣ приводѧ́й: ра́дꙋйсѧ, тѣ́хъ млⷭ҇ти всемлⷭ҇рдагѡ предава́ѧй. Ра́дꙋйсѧ, несмы́сленныхъ ѹ҆ча́й: ра́дꙋйсѧ, сло́во къ малодꙋ̑шнымъ ѡ҆браща́ѧй. Ра́дꙋйсѧ, въ нꙋ́ждѣ сꙋ́щихъ ѹ҆тѣша́ѧй: ра́дꙋйсѧ, скорбѧ́щихъ дꙋшеводѧ́й.

<red>Р</red>а́дꙋйсѧ, ѻ҆́ч҃е сладча́йшїй.
