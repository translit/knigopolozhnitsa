---
title: "І҆́косъ в҃̀"
navigation:
  key: akathists-avgustinjap-4
  title: "І҆́косъ в҃̀"
  parent: akathists-avgustinjap
  order: 4
type: "akathist"
---

## І҆́косъ в҃̀:

<red>В</red>ѣ́дѣнїе, ѻ҆́ч҃е, стѧжа́лъ є҆сѝ фїлосо́фїи многоразли́чныѧ, приложи́въ ко и҆скꙋ́сствꙋ ри́торства ѕѣ́льнагѡ. Ѻ҆ба́че ѿ вѣ́ры дале́че пребыва́ѧ, проповѣ́данїемъ а҆мвро́сїа ѡ҆брѣ́лсѧ є҆сѝ хрⷭ҇то́въ ѹ҆ч҃ни́къ, возра́довавъ всѣ́хъ вѣ́рныхъ, вопїю́щихъ тѝ съ весе́лїемъ та́кѡ:

<red>Р</red>а́дꙋйсѧ, бг҃опрїѧ́тне, ꙗ҆́кѡ платѡ́на ѿве́рглсѧ є҆сѝ: ра́дꙋйсѧ, бг҃омꙋ́дре, ꙗ҆́кѡ є҆ѵⷢ҇лїе ѡ҆блобыза́лъ є҆сѝ. Ра́дꙋйсѧ, громогла́сный проповѣ́дниче бл҃гоꙋтро́бїѧ бж҃їѧ: ра́дꙋйсѧ, трꙋбо̀ звенѧ́щаѧ пра̑вды є҆гѡ̀. Ра́дꙋйсѧ, поползнꙋ́вшихсѧ си́льное ѡ҆бодре́нїе: ра́дꙋйсѧ, согрѣши́вшихъ ко хрⷭ҇тꙋ̀ приближе́нїе. Ра́дꙋйсѧ, бг҃а красногл҃го́ливѡ бл҃годари́вый: ра́дꙋйсѧ, ѡ҆ паде́нїи свое́мъ непреста́ннѡ рыда́ѧй. Ра́дꙋйсѧ, пѣсносло́вїе блгⷣти хрⷭ҇то́вы: ра́дꙋйсѧ, и҆сповѣ́данїе пра́выѧ вѣ́ры. Ра́дꙋйсѧ, ра̑йскїѧ красѡты̀ живописꙋ́ѧй: ра́дꙋйсѧ, ѡ҆ трⷪ҇честѣй бе́зднѣ бесѣ́дꙋѧй.

<red>Р</red>а́дꙋйсѧ, ѻ҆́ч҃е сладча́йшїй.
