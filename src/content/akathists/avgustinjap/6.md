---
title: "І҆́косъ г҃"
navigation:
  key: akathists-avgustinjap-6
  title: "І҆́косъ г҃"
  parent: akathists-avgustinjap
  order: 6
type: "akathist"
---

## І҆́косъ г҃:

<red>И҆</red>спо́лнь бжⷭ҇твенныѧ любвѐ, хрⷭ҇та̀ а҆́бїе въ срⷣцѣ прїѧ́лъ є҆сѝ, и҆ пла́щъ сво́й фїло́софа сне́мъ, ꙗ҆́кѡ і҆ера́рхъ і҆ппѡ́нскїй ѿ собра́нїѧ є҆динодꙋ́шнѡ поста́вленъ бы́лъ є҆сѝ, на па̑жити живонѡ́сныѧ направлѧ́ѧ всегда̀ па́ствꙋ свою̀, пою́щꙋю тѝ є҆диномꙋ́дреннѡ та́кѡ:

<red>Р</red>а́дꙋйсѧ, и҆̀же во і҆ппѡ́нѣ живꙋ́щихъ бл҃госла́вный пастыренача́льниче: ра́дꙋйсѧ, и҆́стиннѡ ка́ющихсѧ бл҃горо́дный предводи́телю. Ра́дꙋйсѧ, ѡ҆ грѣсѣ̀ многоѻбра́знѣмъ ѹ҆вѣщевева́телю: ра́дꙋйсѧ, и҆збы́точествꙋющїѧ блгⷣти сказа́телю. Ра́дꙋйсѧ, правосла́вныхъ догма́тѡвъ бг҃осло́ве: ра́дꙋйсѧ, гл҃гѡ́лъ живото́чныхъ и҆скꙋсносло́ве. Ра́дꙋйсѧ, печа́лꙋющихсѧ многомꙋ́дрѡ ѹ҆бл҃жа́ѧй: ра́дꙋйсѧ, смѣю́щихсѧ многоразли́чнѡ ѡ҆каѧва́ѧй. Ра́дꙋйсѧ, нꙋжда́ющихсѧ ѹ҆довли́вый: ра́дꙋйсѧ, бѣ́дствꙋющымъ помоществова́вый. Ра́дꙋйсѧ, і҆ерѡнѵ́ма и҆збра́нный дрꙋ́же: ра́дꙋйсѧ, дꙋшѝ моеѧ̀ многоцѣ́нный живи́телю.

<red>Р</red>а́дꙋйсѧ, ѻ҆́ч҃е сладча́йшїй.
