---
title: "І҆́косъ є҃"
navigation:
  key: akathists-avgustinjap-10
  title: "І҆́косъ є҃"
  parent: akathists-avgustinjap
  order: 10
type: "akathist"
---

## І҆́косъ є҃:

<red>С</red>щ҃е́нный ѹ҆́жасъ на́съ ѡ҆держи́тъ, приника́ющихъ къ мꙋ̑дрымъ кни́гамъ твои̑мъ, бл҃же́нне, ꙗ҆́кѡ на па́житехъ ѕла́чныхъ ѿ плодѡ́въ дꙋшепита́тельныхъ несы́тнѡ вкꙋша́емъ, тѧ̀ просла́вльшаго ны́нѣ сла́вѧще, тебѣ́ же вопїю́ще си́це:

<red>Р</red>а́дꙋйсѧ, бжⷭ҇твенныхъ писа́нїй и҆з̾ѧсни́телю: ра́дꙋйсѧ, стрⷭ҇те́й свои́хъ ѹ҆сыпи́телю. Ра́дꙋйсѧ, списа́телю бг҃одх҃нове́ннѣйшихъ хвале́нїй: ра́дꙋйсѧ, раѱо́де преди́внѣйшихъ моле́нїй. Ра́дꙋйсѧ, словописа́телю многоплодови́тѣйшїй: ра́дꙋйсѧ, письмописа́телю и҆зрѧ́днѣйшїй. Ра́дꙋйсѧ, и҆́стинныѧ вѣ́ры ѹ҆ч҃телю: ра́дꙋйсѧ, црⷭ҇твїѧ бж҃їѧ ѹ҆ѧсни́телю. Ра́дꙋйсѧ, и҆сповѣ́данїй сладкоразсꙋди́тельнѣйшїй состави́телю: ра́дꙋйсѧ, и҆зслѣ́дованїй медото́чнѣйшїй слага́телю. Ра́дꙋйсѧ, ѡ҆ безсме́ртїю дꙋшѝ высо́кое бг҃осло́вїе: ра́дꙋйсѧ, ѡ҆ бл҃же́ннѣй жи́зни плѣнѧ́ющее любомꙋ́дрїе.

<red>Р</red>а́дꙋйсѧ, ѻ҆́ч҃е сладча́йшїй.
