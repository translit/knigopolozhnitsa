---
title: "Конда́къ г҃"
navigation:
  key: akathists-avgustinjap-5
  title: "Конда́къ г҃"
  parent: akathists-avgustinjap
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ, ѻ҆́ч҃е, дꙋ́хъ тво́й ѹ҆крѣпѝ по кр҃ще́нїи а҆́бїе, по три́десѧти бо и҆ трїе́хъ лѣ́тѣхъ во́зраста твоегѡ̀ прїѧ́лъ є҆сѝ просвѣще́нїе, и҆́мже и҆ на по́двиги цр҃кве ра́ди ѡ҆бле́клсѧ є҆сѝ, вопїѧ̀: <red>А҆</red>ллилꙋ́їа.
