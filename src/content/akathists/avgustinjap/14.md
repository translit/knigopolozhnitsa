---
title: "І҆́косъ з҃"
navigation:
  key: akathists-avgustinjap-14
  title: "І҆́косъ з҃"
  parent: akathists-avgustinjap
  order: 14
type: "akathist"
---

## І҆́косъ з҃:

<red>Н</red>ы́нѣ предста́ни мнѣ̀, і҆и҃се бж҃е мо́й, є҆го́же взыскꙋ́ю, люблю̀ и҆ сла́влю. Тебѐ ѹ҆̀бо призыва́ю, превожделѣ́ннаго, прїидѝ и҆ пребыва́й при́снѡ въ срⷣцѣ мое́мъ, да въ тебѣ̀ всегда̀ наслажда́юсѧ, и҆зъ негѡ́же и҆ и҆́мже и҆ чрезъ негѡ́же всѧ́чєскаѧ. Та́кѡ ѿве́рстыма ѹ҆стна́ма вопїѧ́лъ є҆сѝ, ѻ҆́ч҃е, и҆зба́вителю. Мы́ же зове́мъ тѝ си́це:

<red>Р</red>а́дꙋйсѧ, свѣ́точе лꙋчеза́рный свѣ́та правосла́вїѧ: ра́дꙋйсѧ, са́де мѷроꙋха́нный бога́тства добродѣ́тели. Ра́дꙋйсѧ, пꙋсты́нникѡвъ ѹ҆бл҃жи́телю: ра́дꙋйсѧ, безмо́лствꙋющихъ восхвали́телю. Ра́дꙋйсѧ, є҆динонра́вныхъ славослови́телю: ра́дꙋйсѧ, дꙋ́шъ на́шихъ бл҃годѣ́телю. Ра́дꙋйсѧ, вседѣ́телѧ сосꙋ́де и҆збра́нный: ра́дꙋйсѧ, всеви́дца дѣ́лателю и҆́стинный. Ра́дꙋйсѧ, ꙗ҆́кѡ въ тебѣ̀ гдⷭ҇ь просла́висѧ: ра́дꙋйсѧ, ꙗ҆́кѡ тобо́ю чꙋ́ждый посрами́сѧ. Ра́дꙋйсѧ, пло́ти ѿри́нꙋвый воста́нїе: ра́дꙋйсѧ, дꙋшѝ возвы́сивый мꙋдрова́нїе.

<red>Р</red>а́дꙋйсѧ, ѻ҆́ч҃е сладча́йшїй.
