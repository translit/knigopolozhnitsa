---
title: "І҆́косъ а҃і"
navigation:
  key: akathists-avgustinjap-22
  title: "І҆́косъ а҃і"
  parent: akathists-avgustinjap
  order: 22
type: "akathist"
---

## І҆́косъ а҃і:

<red>П</red>ощади́ мѧ, бж҃е мо́й, простѝ рабꙋ̀ твоемꙋ̀, ѿве́рсти ѹ҆стнѣ̀ къ тебѣ̀ дерзнꙋ́вшемꙋ. Нꙋ́ждѣ зако́нъ не лежи́тъ. Болѧ́й є҆́смь, ко врачꙋ̀ взыва́ю. Слѣпы́й а҆́зъ, ко свѣ́тꙋ поспѣша́ю. Ѹ҆ме́рый, къ жи́зни воздыха́ю. Та́кѡ, моли́лъ є҆сѝ, ѻ҆́ч҃е, назарѧни́на. Мы́ же тебѣ̀ зове́мъ си́це:

<red>Р</red>а́дꙋйсѧ, посрами́вый сребролю́бїѧ разжже́нїе: ра́дꙋйсѧ, ни во что̀ вмѣни́вый нищеты̀ стѣсне́нїе. Ра́дꙋйсѧ, ты́ бо зꙋ́дъ празднолю́бїѧ возненави́дѣлъ є҆сѝ: ра́дꙋйсѧ, ты́ бо срⷣца блꙋжде́нїе побѣди́лъ є҆сѝ. Ра́дꙋйсѧ, безспоко́йство дꙋ́ха распѧ́вый: ра́дꙋйсѧ пꙋстосло́вїе ѹ҆́стъ заклейми́вый. Ра́дꙋйсѧ, бг҃оме́рзкагѡ неразꙋ́мїѧ ѡ҆бличи́телю: ра́дꙋйсѧ, бг҃олюбе́знагѡ бл҃горазꙋ́мїѧ защи́тителю. Ра́дꙋйсѧ, пыла́ющее вожделѣ́нїе порица́ѧй: ра́дꙋйсѧ, радостотво́рнꙋю чⷭ҇тотꙋ̀ почита́ѧй. Ра́дꙋйсѧ, мѧтꙋ́щꙋюсѧ гнѣвли́вость ѡ҆каѧва́ѧй: ра́дꙋйсѧ, ѡ҆зарѧ́ющꙋю кро́тость восхвалѧ́ѧй.

<red>Р</red>а́дꙋйсѧ, ѻ҆́ч҃е сладча́йшїй.
