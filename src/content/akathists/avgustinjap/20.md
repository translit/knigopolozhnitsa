---
title: "І҆́косъ і҃"
navigation:
  key: akathists-avgustinjap-20
  title: "І҆́косъ і҃"
  parent: akathists-avgustinjap
  order: 20
type: "akathist"
---

## І҆́косъ і҃:

<red>Ѹ҆</red>ѧ́звленъ стрѣло́ю любвѐ твоеѧ̀, и҆ сожига́емь лю́тѣ є҆́же къ тебѣ̀ жела́нїемъ: сегѡ̀ ра́ди на стра́жи мое́й ста́нꙋ и҆ ѻ҆чи́ма мои́ма бо́дренныма пою́ ти, и҆ восхвалѧ́ю тѧ̀, созда́телѧ моего̀ и҆ возсозда́телѧ, та́кѡ вы́нꙋ взыва́лъ є҆сѝ і҆и҃сꙋ, требл҃же́нне. Мы́ же тѝ зове́мъ такѡва́ѧ:

<red>Р</red>а́дꙋйсѧ, звꙋ́чный добронра́вїѧ глаша́таю: ра́дꙋйсѧ, лївѵ́йскїй пото́че златострꙋ́йный. Ра́дꙋйсѧ, мона́шествꙋющихъ предводи́телю: ра́дꙋйсѧ, ри́торе бл҃гоѧзы́чнѣйшїй. Ра́дꙋйсѧ, проспе́ра дрꙋ́же: ра́дꙋйсѧ, поссі́дїа зна́емый. Ра́дꙋйсѧ, ѻ҆́ч҃е, къ не́мощи чл҃вѣ́честѣй бл҃госострада́тельнѣйшїй: ра́дꙋйсѧ, сп҃сова бл҃годѣѧ́нїѧ ра́бе бл҃года́рнѣйшїй. Ра́дꙋйсѧ, ꙗ҆́кѡ прилѣжа́лъ є҆сѝ мл҃твѣ всебл҃гоꙋха́ннѣйшей: ра́дꙋйсѧ, ꙗ҆́кѡ прилѣпи́лсѧ є҆сѝ бл҃го́мꙋ ѹ҆се́рднѣйше. Ра́дꙋйсѧ, соѻч҃ественниче кѷпрїа́на: ра́дꙋйсѧ, є҆динонра́вне кассїа́на.

<red>Р</red>а́дꙋйсѧ, ѻ҆́ч҃е сладча́йшїй.
