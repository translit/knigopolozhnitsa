---
title: "І҆́косъ и҃"
navigation:
  key: akathists-avgustinjap-16
  title: "І҆́косъ и҃"
  parent: akathists-avgustinjap
  order: 16
type: "akathist"
---

## І҆́косъ и҃:

<red>В</red>о́пли и҆ рыда̑нїѧ на всѧ́къ де́нь, бг҃омꙋ́дре, и҆сто́рглъ є҆сѝ и҆зъ глꙋбины̀ дꙋшѝ твоеѧ̀, ѡ҆ ꙗ҆̀же свидѣ́тельствованныхъ тебѣ̀ непреста́ннѡ сѣ́тꙋѧ и҆ ѡ҆б̾ ѡ҆правда́нїи бл҃гопрїѧ́тнѣмъ предъ гдⷭ҇емъ хода́тайствꙋѧ, себѐ подписа́нїе на́мъ ѡ҆ставлѧ́ѧ, вопїю́щымъ тебѣ̀ си́це:

<red>Р</red>а́дꙋйсѧ, чꙋ́да покаѧ́нїѧ ѿ і҆ера́рха возвѣще́нїе: ра́дꙋйсѧ, ѡ҆ ꙗ҆́звѣ невоздержа́нїѧ мі́рꙋ пѣснопѣ́нїе. Ра́дꙋйсѧ, ѻ҆рга́не многострꙋ́нный звꙋ́кѡвъ ликова́нїѧ: ра́дꙋйсѧ, кѷмва́ле сладкогла́сный печа́льнагѡ стена́нїѧ: ра́дꙋйсѧ, ѡ҆ бжⷭ҇твеннѣмъ вели́чїи непреста́нное повторе́нїе: ра́дꙋйсѧ, ѡ҆ свои́хъ грѣсѣ́хъ неꙋста́нное возвѣще́нїе. Ра́дꙋйсѧ, кла́се многопло́дный мꙋ́драгѡ позна́нїѧ: ра́дꙋйсѧ, гро́зде сладкострꙋ́йный те́плагѡ ѹ҆миле́нїѧ. Ра́дꙋйсѧ, хотѣ́нїй пло́ти ѹ҆гаше́нїе: ра́дꙋйсѧ, стремле́нїѧ дꙋше́внагѡ разжже́нїе. Ра́дꙋйсѧ, ꙗ҆̀же на землѝ попра́вый: ра́дꙋйсѧ, ꙗ҆̀же на нб҃сѣ́хъ возжада́вый.

<red>Р</red>а́дꙋйсѧ, ѻ҆́ч҃е сладча́йшїй.
