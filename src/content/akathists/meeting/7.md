---
title: "Конда́къ д҃"
navigation:
  key: akathists-meeting-7
  title: "Конда́къ д҃"
  parent: akathists-meeting
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ́трь и҆мѣ́ѧй помышле́нїй сꙋмни́тельныхъ, вели́кїй а҆рхїере́й бж҃їй заха́рїѧ смꙋти́сѧ, зрѧ̀ прест҃ꙋ́ю дв҃ꙋ со ѻ҆троча́темъ, на мѣ́стѣ нечи́стыхъ же́нъ пред̾ дверьмѝ хра́ма ста́вшꙋю и҆ зако́ннагѡ ѡ҆чище́нїѧ проси́ти прише́дшꙋю, вѣ́дꙋще бо ю҆̀ во ст҃а́ѧ ст҃ы́хъ воспита́ннꙋю, и҆ ѹ҆разꙋмѣ̀ дꙋ́хомъ, ꙗ҆́кѡ сїѧ̀ мт҃рь и҆ по рождествѣ̀ є҆́сть дв҃а чⷭ҇таѧ. Сегѡ̀ ра́ди поста́ви ю҆̀ на мѣ́стѣ дѣви́цъ, и҆дѣ́же жена́мъ и҆́мꙋщимъ мꙋ́жа стоѧ́ти не подоба́ше, и҆ срѣ́тающе ю҆̀, со стра́хомъ и҆ съ ра́достїю воспѣ̀ ꙗ҆́вльшемꙋсѧ бг҃ꙋ: <red>А҆</red>ллилꙋ́їа.
