---
title: "Конда́къ г҃"
navigation:
  key: akathists-meeting-5
  title: "Конда́къ г҃"
  parent: akathists-meeting
  order: 5
type: "akathist"
---

## Конда́къ г҃:

<red>С</red>и́лою бж҃е́ственною ѹ҆правлѧ́ема, прїи́де прест҃а́ѧ дв҃а во ст҃ы́й гра́дъ і҆ерⷭ҇ли́мъ, ꙗ҆́кѡ свѣтоно́сный де́нь, со́лнце пра́вды хрⷭ҇та̀ всемꙋ̀ мі́рꙋ возсїѧва́ющи. Сїѧ́ бо ꙗ҆́вѣ ꙗ҆ви́сѧ прⷭ҇то́лъ херꙋві̑мскїй, ѕѣлѡ̀ высо́къ сла́вою дѣ́вственною превознесе́нъ, та́ бо на рꙋкꙋ̀ свое́ю но́ситъ цр҃ѧ̀ сла́вы, є҆мꙋ́же незри́мѡ предстоѧ́тъ шестокрила́тїи серафі̑ми, со всѣ́ми нб҃сными си́лами вопїю́ще: <red>А҆</red>ллилꙋ́їа.
