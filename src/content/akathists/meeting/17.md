---
title: "Конда́къ ѳ҃"
navigation:
  key: akathists-meeting-17
  title: "Конда́къ ѳ҃"
  parent: akathists-meeting
  order: 17
type: "akathist"
---

## Конда́къ ѳ҃:

<red>В</red>сѧ̑кое є҆стество̀ а҆́гг҃льское ѹ҆диви́сѧ вели́комꙋ бг҃а на́шегѡ къ чл҃вѣ́кѡмъ нисше́ствїю, глаго́люще: чꙋ́днаѧ зри́мъ ны́нѣ и҆ пресла́внаѧ, непостижи́маѧ и҆ несказа́ннаѧ: а҆да́ма бо созда́вый въ ѡ҆б̾ѧ́тїѧхъ ста́рчихъ вмѣща́етсѧ. Полны̀ концы̀ мі́ра бл҃гости є҆гѡ̀, полна̀ всѧ̑ тва́рь хвале́нїѧ є҆гѡ̀, полнѡ̀ всѣ̀ чл҃вѣ́чество снисхожде́нїѧ є҆гѡ̀. Нбⷭ҇наѧ, земна́ѧ и҆ преиспо́днѧѧ полны̀ сꙋ́ть бл҃гоꙋтро́бїѧ є҆гѡ̀, полны̀ ми́лости є҆гѡ̀, полны̀ щедрѡ́тъ, полны̀ дарѡ́въ, полны̀ бл҃годѣѧ́нїѧ є҆гѡ̀. И҆спо́лнь нб҃о и҆ землѧ сла́вы є҆гѡ̀. Сегѡ̀ ра́ди всѝ ꙗ҆зы́цы восплещи́те рꙋка́ми, пою́ще є҆мꙋ̀: <red>А҆</red>ллилꙋ́їа.
