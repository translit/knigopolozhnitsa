---
title: "І҆́косъ г҃"
navigation:
  key: akathists-meeting-6
  title: "І҆́косъ г҃"
  parent: akathists-meeting
  order: 6
type: "akathist"
---

## І҆́косъ г҃:

<red>И҆</red>мꙋ́щи бг҃опрїѧ́тнꙋю дв҃а ѹ҆тро́бꙋ, востечѐ ко хра́мꙋ, держа́щи на рꙋкꙋ̀ свое́ю бг҃омладе́нца хрⷭ҇та̀, и҆ приклони́въ колѣ́на своѧ̑ пред̾ гдⷭ҇омъ, съ весе́лїемъ и҆ бл҃гоговѣ́нїемъ глаго́ла: ѽ, превѣ́чный ѻ҆́ч҃е, сѐ сн҃ъ тво́й, є҆го́же посла́лъ є҆сѝ воплоти́тисѧ ѿ менє̀ сп҃се́нїѧ ра́ди чл҃вѣ́ческагѡ. Сѐ пло́дъ ѹ҆тро́бы моеѧ̀, дх҃омъ твои́мъ ст҃ы́мъ во мнѣ̀ зача́тый и҆ неизрече́ннѡ произше́дый, сѐ пе́рвенецъ мо́й. Прїимѝ воплоще́нное ѿ менє̀ твоѐ сло́во, прїимѝ твоегѡ̀ ѿ менє̀ сн҃а, є҆го́же тебѣ̀ приношꙋ̀, да тогѡ̀ пло́тїю и҆ кро́вїю ѿ менє̀ прїѧ́тою, и҆скꙋпи́ши ро́дъ чл҃вѣ́чь. Мы́ же семꙋ̀ та́йномꙋ моле́нїю твоемꙋ̀, пречⷭ҇таѧ, внѣ́млюще, вопїе́мъ сн҃ꙋ твоемꙋ̀ и҆ бг҃ꙋ на́шемꙋ та́кѡ:

<red>Г</red>рѧдѝ, пресла́дкїй і҆и҃се, ꙗ҆́кѡ до́ждь съ нб҃сѣ на чⷭ҇тꙋю зе́млю кро́ткѡ и҆ ти́хо снисше́дый. Грѧдѝ, сладча́йшїй животѐ, ꙗ҆́кѡ ка́плѧ ка́плющаѧ на зе́млю въ воплоще́нїи незри́мѡ себѐ ꙗ҆ви́вый. Грѧдѝ, всеми́лостивый сп҃се, взыска́ти и҆ сп҃стѝ поги́бшїѧ прише́дый. Грѧдѝ, па́стырю предо́брый, заблꙋ́дшїи ѻ҆́вцы понестѝ на себѣ̀ восхотѣ́вый. Грѧдѝ, врачꙋ̀ безнаде́жныхъ, не́мощи и҆ болѣ́зни на́ши на себѐ носи́ти и҆зво́ливый. Грѧдѝ, а҆́гнче бж҃їй, грѣхѝ всегѡ̀ мі́ра взѧ́ти на себѣ̀ возжела́вый. Грѧдѝ, гдⷭ҇и сла́вы, на ѻ҆́блацѣ ле́гцѣ носи́мый, пре́лести тмꙋ̀ ѿгна́ти и҆мѣ́вый. Грѧдѝ, цр҃ю̀ мі́ра, на прⷭ҇то́лъ дв҃довъ прише́дый, црⷭ҇тво не ѿ мі́ра сегѡ̀ ꙗ҆влѧ́ѧй.

<rubric>Грѧдѝ, пречⷭ҇таѧ, гдⷭ҇ь съ тобо́ю и҆ тобо́ю съ на́ми.</rubric>
