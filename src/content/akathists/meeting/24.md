---
title: "І҆́косъ в҃і"
navigation:
  key: akathists-meeting-24
  title: "І҆́косъ в҃і"
  parent: akathists-meeting
  order: 24
type: "akathist"
---

## І҆́косъ в҃і:

<red>П</red>ою́ще, ѽ, бг҃омт҃и, во хра́мъ гдⷭ҇ень съ бж҃е́ственнымъ младе́нцемъ на срѣ́тенїе всемꙋ̀ мі́рꙋ прише́ствїе твоѐ, восхвалѧ́емъ неизрече́ннꙋю па́че а҆́гг҃лъ дѣ́вственнꙋю чⷭ҇тотꙋ̀ твою̀, поклонѧ́емсѧ возсїѧ́вшемꙋ ѿ тебє̀ со́лнцꙋ пра́вды хрⷭ҇тꙋ̀, съ сѷмеѡ́номъ ѹ҆срѧ́щемъ є҆гѡ̀ и҆ прїи́мемъ во ѡ҆б̾ѧ́тїѧ своѧ̀. Съ а҆́нною и҆сповѣ́дꙋемъ бж҃е́ство є҆гѡ̀, съ і҆ѡ́сифомъ принесе́мъ є҆мꙋ̀ въ да́ръ, ꙗ҆́кѡ два̀ птенца̀ голꙋби́на, на́шꙋ дꙋ́шꙋ и҆ тѣ́ло, и҆ ꙗ҆́кѡ съ мꙋ́дрыми дѣ́вами свѣти́льники дꙋ́шъ на́шихъ свѣ́тло ѹ҆кра́симъ и҆ горѧ́щїѧ свѣ́щи и҆́стинномꙋ свѣ́тꙋ хрⷭ҇тꙋ̀ ꙗ҆́вльшемꙋсѧ во ѿкрове́нїе мі́ра принесе́мъ, и҆ и҆спле́тше дне́сь пѣ́сни, ꙗ҆́коже цвѣ́ти, принесе́мъ тебѣ̀, ꙗ҆́кѡ вѣне́цъ бл҃годаре́нїѧ сицевы́ѧ похвалы̀:

<red>Г</red>рѧдѝ, блгⷣтнаѧ бцⷣе дв҃о, да под̾ кро́вомъ дѣ́вства своегѡ̀ на́съ въ дѣ́вствѣ и҆ чⷭ҇тотѣ сохрани́ши. Грѧдѝ, свѣтоно́снаѧ влⷣчнѧ пала́то, да блгⷣтїю свое́ю на́съ до́мъ дх҃а ст҃а́гѡ сотвори́ши. Грѧдѝ, па́че ѹ҆́тра свѣтлѣ́йшаѧ дв҃о, да и҆ на́съ сыны̀ днѣ̀ до конца̀ житїѧ̀ соблюде́ши. Грѧдѝ, со́лнце носѧ́щаѧ мт҃и свѣ́та, да и҆ на́съ свѣ́томъ блгⷣти твоеѧ̀ просвѣти́ши. Грѧдѝ, вели́кагѡ та́инства ст҃а́ѧ слꙋжи́тельница, да и҆ на́съ сн҃ꙋ твоемꙋ̀ и҆ бг҃ꙋ ст҃о слꙋжи́ти наꙋчи́ши. Грѧдѝ, всемꙋ̀ мі́рꙋ бл҃гаѧ помо́щнице, да и҆ на́съ ѿ мі́ра, пло́ти и҆ дїа́вола невреди́мо защити́ши. Грѧдѝ, ѽ, дв҃и́це мр҃і́е, да просвѣти́ши на́ши дꙋ́ши помраче́нныѧ страстмѝ. Грѧдѝ, ѽ, ди́внаѧ ѻ҆трокови́це, да сохрани́ши лю́ди твоѧ̀ ѡ҆слѣпле́нныѧ грѣхмѝ.

<rubric>Грѧдѝ, пречⷭ҇таѧ, гдⷭ҇ь съ тобо́ю и҆ тобо́ю съ на́ми.</rubric>
