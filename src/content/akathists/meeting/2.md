---
title: "І҆́косъ а҃"
navigation:
  key: akathists-meeting-2
  title: "І҆́косъ а҃"
  parent: akathists-meeting
  order: 2
type: "akathist"
---

## І҆́косъ а҃:

<red>А҆́</red>гг҃лъ нб҃сныхъ нб҃сные ли́ки прини́кше на зе́млю, зрѧ́тъ своегѡ̀ творца̀ и҆ влⷣкꙋ перворожде́нна всеѧ̑ тва́ри во ѡ҆б̾ѧ́тїѧхъ дв҃и́ческихъ ѿ мт҃ри неискꙋсомꙋ́жныѧ, ꙗ҆́кѡ младе́нца носи́ма и҆ ко хра́мꙋ во і҆ерⷭ҇ли́мъ грѧдꙋ́ща, и҆ ра́дꙋющесѧ пою́тъ томꙋ̀ и҆ цр҃и́цѣ дв҃ѣ хвалꙋ̀ пра́здничнꙋю:

<red>Г</red>рѧдѝ, цр҃ю̀ нб҃а и҆ землѝ, во гра́дъ вели́кагѡ цр҃ѧ̀, сїѡ́нъ ст҃ы́й. Грѧдѝ, превы́шнїй бж҃е, ѿ го́рнихъ высѡ́тъ въ рꙋкотворе́нный хра́мъ земны́й. Грѧдѝ, є҆диноро́дный сн҃е бж҃їй, всели́тисѧ съ чл҃вѣ́ки на землѝ. Грѧдѝ, непоро́чный а҆́гнче бж҃їй, принести́сѧ ко гдⷭ҇ꙋ, живꙋ́щемꙋ на нб҃сѝ. Грѧдѝ, чⷭ҇таѧ голꙋби́це, ст҃а́гѡ дх҃а безмꙋ̑жнаѧ невѣ́сто. Грѧдѝ, нескве́рнаѧ а҆́гнице, а҆́гнца хрⷭ҇та̀ нетлѣ́ннаѧ мт҃и. Грѧдѝ, бг҃оизбра́ннаѧ ѻ҆трокови́це, бг҃а ѻ҆ц҃а̀ превожделѣ́ннаѧ дще́ре. Грѧдѝ, нбⷭ҇наѧ цр҃ице, всемꙋ̀ мі́рꙋ бл҃га́ѧ влⷣчице.

<rubric>Грѧдѝ, пречⷭ҇таѧ, гдⷭ҇ь съ тобо́ю и҆ тобо́ю съ на́ми.</rubric>
