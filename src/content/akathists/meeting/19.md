---
title: "Конда́къ і҃"
navigation:
  key: akathists-meeting-19
  title: "Конда́къ і҃"
  parent: akathists-meeting
  order: 19
type: "akathist"
---

## Конда́къ і҃:

<red>С</red>п҃се́нїѧ проповѣ́дница ꙗ҆ви́сѧ бг҃одꙋхнове́ннаѧ а҆́нна прⷪ҇ро́чествомъ сїѧ́ющаѧ и҆ въ зако́нѣ непоро̑чнаѧ: не ѿхожда́ше бо ѿ хра́ма гдⷭ҇нѧ де́нь и҆ но́щь въ моли́твахъ и҆ постѣ̀ слꙋжа́щи. Та̀ и҆сше́дши съ пра́веднымъ сѷмеѡ́номъ во срѣ́тенїѣ бг҃омладе́нцꙋ хрⷭ҇тꙋ́, провѣща́ше стра́шнаѧ, и҆сповѣ́дꙋюще є҆гѡ̀ творца̀ нб҃ꙋ и҆ землѝ. И҆ ѡ҆б̾е́мши тогѡ̀, приложѝ ѹ҆ста̀ своѧ̑ ко ѹ҆сто́мъ є҆гѡ̀, и҆ всели́сѧ дх҃ъ во ѹ҆ста́хъ є҆ѧ̀ и҆ возопѝ: ты̀ є҆сѝ бг҃ъ и҆ сн҃ъ чл҃вѣ́чь, сн҃ъ црⷭ҇твїѧ и҆ ѹ҆ничиже́нїѧ. Ты̀ слы́шиши и҆ безмо́лвствꙋеши, ви́диши и҆ неви́димъ є҆сѝ, всевѣ́дꙋщъ и҆ сокрове́нъ. И҆ та̀ мно́гаѧ прⷪ҇ро́чески и҆зречѐ ѡ҆ принесе́нномъ младе́нцѣ всѣ́мъ ча́ющимъ и҆збавле́нїѧ во і҆ерⷭ҇ли́мѣ, бцⷣꙋ же проповѣ́дающе велича́ше. Ѽ, дщѝ фанꙋи́лева, прїидѝ и҆ ста́ни съ на́ми, вопїю́ще бг҃ꙋ: <red>А҆</red>ллилꙋ́їа.
