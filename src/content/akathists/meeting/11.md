---
title: "Конда́къ ѕ҃"
navigation:
  key: akathists-meeting-11
  title: "Конда́къ ѕ҃"
  parent: akathists-meeting
  order: 11
type: "akathist"
---

## Конда́къ ѕ҃:

<red>П</red>роповѣ́дникъ ди́вный прише́ствїѧ хрⷭ҇то́ва ꙗ҆ви́сѧ бг҃оно́сецъ сѷмеѡ́нъ, є҆гда̀ па́че и҆сполнѧ́ѧсѧ дх҃а, пе́рвый ѿ чл҃вѣ́къ позна̀ творца̀ своегѡ̀, во пло́ти прише́дша, и҆ пе́рвый и҆сповѣ́да тогѡ̀ бж҃е́ство, вопїю́ще є҆мꙋ̀, ꙗ҆́кѡ ѿ лица̀ всѣ́хъ живꙋ́щихъ на землѝ: тебѣ̀ поклонѧ́емсѧ, ꙗ҆́кѡ ты̀ є҆сѝ бг҃ъ на́шъ: тебѣ̀ мо́лимсѧ, ꙗ҆́кѡ ты̀ є҆сѝ хра́мъ на́шъ: тебѣ̀ слꙋ́жимъ, ꙗ҆́кѡ ты̀ є҆сѝ зако́на творе́цъ. Ты̀ є҆сѝ бг҃ъ пе́рвый и҆ нѣ́сть и҆на́гѡ бг҃а па́че тебѐ, и҆ и҆на́гѡ сн҃а є҆диносꙋ̑щна ѻ҆ц҃ꙋ̀. Тобо́ю живе́мъ и҆ дви́жемсѧ и҆ є҆́смы. Ты̀ кра́сенъ є҆сѝ па́че всѣ́хъ сынѡ́въ чл҃вѣ́ческихъ, ꙗ҆́кѡ бг҃ъ и҆ чл҃вѣ́къ. Сегѡ̀ ра́ди весели́сѧ ны́нѣ нб҃о, ꙗ҆́кѡ поми́лова бг҃ъ лю́ди своѧ̑ и҆ ликꙋ́йте ѡ҆снова́нїѧ землѝ и҆ сꙋ́щїѧ во а҆́де, ꙗ҆́кѡ ꙗ҆ви́сѧ ны́нѣ ме́ртвымъ воскре́се́нїе, ѹ҆ви́дѣхъ бо ны́нѣ сп҃си́телѧ мі́ра, вопїю́ще є҆мꙋ̀: <red>А҆</red>ллилꙋ́їа.
