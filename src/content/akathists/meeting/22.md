---
title: "І҆́косъ а҃і"
navigation:
  key: akathists-meeting-22
  title: "І҆́косъ а҃і"
  parent: akathists-meeting
  order: 22
type: "akathist"
---

## І҆́косъ а҃і:

<red>С</red>вѣ́тъ во ѿкрове́нїе ꙗ҆зы́кѡвъ, бы́лъ є҆сѝ, со́лнце пра́вды, хрⷭ҇тѐ, на ѻ҆́блацѣ, ле́гцѣ носи́мъ, ꙗ҆́коже сѷмеѡ́нъ дне́сь прⷪ҇ро́чески провозгласѝ, да ꙗ҆ви́ши нача́ло но́выѧ блгⷣти, наче́нъ ѿ є҆гѵ́пта и҆ да́же до послѣ́днихъ землѝ, ꙗ҆́кѡ ты̀ є҆сѝ и҆сто́чникъ живота̀ и҆ свѣ́тъ чл҃вѣкѡ́въ, да свѣ́тъ во тмѣ̀ свѣ́титсѧ, и҆ тма̀ є҆гѡ̀ не ѡ҆б̾ѧ́тъ. Се́ю заре́ю бж҃е́ства твое́ю просвѣтѝ и҆ на́шꙋ дꙋше́внꙋю тмꙋ̀, да всѝ возже́гши въ се́рдцѣ добродѣ́телей свѣ́щи, съ сѷмеѡ́номъ и҆ съ а҆́нною, ꙗ҆́кѡ свѣщено́сцы но́вїи съ любо́вїю ѹ҆срѧ́щемъ тѧ̀, вопїю́ще тебѣ̀ и҆ пречⷭ҇тѣй мт҃ри твое́й си́це:

<red>Г</red>рѧдѝ, і҆и҃се, свѣ́те мі́ра, да во свѣ́тлости ст҃ы́хъ твои́хъ на́съ просвѣти́ши. Грѧдѝ, хрⷭ҇тѐ сп҃се, во свѣ́тѣ жи́вый непрестꙋ́пнѣмъ, да во свѣ́тѣ лица̀ твоегѡ̀ на́съ ѡ҆бж҃иши. Грѧдѝ, со́лнце пра́вды, ꙗ҆́кѡ да возсїѧ́етъ во дне́хъ твои́хъ пра́вда и҆ ми́ръ на землѝ. Грѧдѝ, свѣ́те ст҃ы́й, ꙗ҆́кѡ да прїи́детъ въ сердца̀ на́ша ѻ҆́гнь любвѐ и҆ вѣ́ры съ нб҃сѣ. Грѧдѝ, нбⷭ҇ный цр҃ю, ꙗ҆́кѡ да бл҃гослове́ннѡ и҆ пресвѣ́тло бꙋ́детъ прише́ствїе твоѐ. Грѧдѝ, тво́рче и҆ влⷣко, ꙗ҆́кѡ да съ горѧ́щими свѣти́льники чⷭ҇тоты̀ и҆зы́демъ во срѣ́тенїѣ твоѐ. Грѧдѝ, ти́хїй и҆ невече́рнїй свѣ́те, да въ ти́хости и҆ безмо́лвїи поживе́мъ всѧ̑ днѝ живота̀ своегѡ̀. Грѧдѝ, є҆диноро́дный сн҃е бж҃їй и҆ сло́ве, да съ тре́петомъ и҆ въ ра́дости соверши́мъ сп҃се́нїе твоѐ.

<rubric>Грѧдѝ, пречⷭ҇таѧ, гдⷭ҇ь съ тобо́ю и҆ тобо́ю съ на́ми.</rubric>
