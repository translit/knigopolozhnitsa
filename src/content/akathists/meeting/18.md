---
title: "І҆́косъ ѳ҃"
navigation:
  key: akathists-meeting-18
  title: "І҆́косъ ѳ҃"
  parent: akathists-meeting
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ бж҃е́ственный бг҃ови́дѣцъ сѷмеѡ́нъ, а҆́ще и҆ мно́гѡ и҆зречѐ, хвалѧ́ще и҆ бл҃годарѧ́ще пренепоро́чнꙋю мт҃рь бж҃їю, ро́ждшꙋю мі́рꙋ бг҃а и҆ чл҃вѣ́ка, сп҃са дꙋ́шъ на́шихъ, ѻ҆ба́че не возмо́же бл҃гохвали́ти по достоѧ́нїю, ю҆́же и҆ премі́рные ѹ҆мы̀ недоꙋмѣва́ютъ воспѣва́ти, ѻ҆ба́че любо́вїю побѣжда́емый, велича́ше ю҆̀, глаго́люще: ст҃ѣ́йшее и҆ ди́вное жили́ще бж҃їе, ты̀ є҆сѝ нача́ло, середи́на и҆ коне́цъ на́шегѡ пра́здника. Ты̀ возсїѧ́ла є҆сѝ свѣ́тъ со́лнца, ты̀ ѿве́рзла є҆сѝ и҆сто́чникъ чл҃вѣколю́бїѧ сн҃а твоегѡ̀, па́мѧть твоѧ̀ превы́ше всѧ̑кагѡ сло́ва и҆ вели́чїе твоѐ превосхо́дитъ не́мощь на́шꙋ. Молю̀ тѧ̀: непреста́ннѡ па́мѧтꙋй на́съ хвалѧ́щихъ тѧ̀ и҆ въ восто́рзѣ дꙋхо́вномъ вопїю́щихъ тебѣ̀ си́це:

<red>Г</red>рѧдѝ, вѣ́чнѡ несконча́емаѧ ра́досте на́ша, ра́дость хрⷭ҇та̀ всемꙋ̀ мі́рꙋ ꙗ҆ви́вшаѧ. Грѧдѝ, при́снѡ ѹ҆блажа́емаѧ сла́досте на́ша, ѻ҆́гнь бж҃е́ства рꙋка́ма неѡпа́льнѡ держа́щаѧ. Грѧдѝ, зарѐ присносїѧ̑тельнаѧ, ѿ ве́тхагѡ мі́ра но́вою блгⷣтїю хра́мъ просвѣти́вшаѧ. Грѧдѝ, свѣщѐ неꙋгаса́ющаѧ, во срѣ́тенїѣ твоѐ дꙋ́ши вѣ́рныхъ свѣ́томъ хрⷭ҇то́вымъ ѡ҆сїѧ́вшаѧ. Грѧдѝ ѻ҆́гнь нбⷭ҇ный рꙋка́ма носи́вшаѧ, да тобо́ю ст҃ы́нѧ и҆ красота̀ во ст҃и́лище возгори́тсѧ. Грѧдѝ, свѣ́тъ невече́рнїй нетлѣ́ннѡ, ꙗ҆́кѡ приснодв҃а, роди́вшаѧ, да тобо́ю сп҃се́нїе всѣ́мъ концє́мъ землѝ возвѣсти́тсѧ. Грѧдѝ, ѡ҆дꙋшевле́нный кївѡ́те бж҃їй, ꙗ҆́кѡ тобо́ю но́ваѧ блгⷣть сп҃си́тельнаѧ всемꙋ̀ мі́рꙋ ꙗ҆ви́сѧ. Грѧдѝ, ски́нїѧ бж҃їѧ съ чл҃вѣ́ки, ꙗ҆́кѡ тобо́ю бг҃ъ богѡ́въ въ сїѡ́нѣ над̾ всѣ́ми людьмѝ воцари́сѧ.

<rubric>Грѧдѝ, пречⷭ҇таѧ, гдⷭ҇ь съ тобо́ю и҆ тобо́ю съ на́ми.</rubric>
