---
title: "Конда́къ в҃і"
navigation:
  key: akathists-meeting-23
  title: "Конда́къ в҃і"
  parent: akathists-meeting
  order: 23
type: "akathist"
---

## Конда́къ в҃і:

<red>Б</red>лгⷣть но́ваѧ и҆спо́лнь дне́сь ве́тхїй хра́мъ зако̑нный, є҆гда̀ пришѣ́лъ є҆сѝ въ ѻ҆́нь, хрⷭ҇тѐ, ꙗ҆́кѡ младе́нецъ рꙋконоси́мъ, да и҆спо́лнитсѧ а҆гге́ѧ прⷪ҇ро́ка твоегѡ̀ предрече́нїе: прїи́детъ жела́емый всѣ́ми ꙗ҆зы́ки и҆ и҆спо́лню хра́мъ се́й сла́вою, занѐ ве́лїѧ бꙋ́детъ сла́ва хра́ма сегѡ̀ послѣ̑днѧгѡ, па́че пе́рвагѡ и҆ на мѣ́стѣ се́мъ да́мъ ми́ръ. Сегѡ̀ ра́ди да ѹ҆кра́ситсѧ неизрече́нною бж҃ества̀ твоегѡ̀ заре́ю и҆ на́ша цр҃ковь но́ваѧ гото́вѧщаѧсѧ тѧ̀ свѣ́тло, ꙗ҆́кѡ жениха̀, прїѧ́ти, и҆ на́ша дꙋше́вныѧ рꙋ́ки просвѣтѝ, да ꙗ҆́коже сѷмеѡ́нъ простре́мъ ѧ҆̀ въ чⷭ҇тотѣ̀ на срѣ́тенїе твоѐ, съ весе́лїемъ вопїю́ще тебѣ̀: <red>А҆</red>ллилꙋ́їа.
