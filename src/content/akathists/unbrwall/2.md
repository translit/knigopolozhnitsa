---
title: "І҆́косъ а҃"
navigation:
  key: akathists-unbrwall-2
  title: "І҆́косъ а҃"
  parent: akathists-unbrwall
  order: 2
type: "akathist"
---

## І҆́косъ а҃:

<red>А҆́</red>гг҃лъ предста́тель по́сланъ бы́сть ѿ бг҃а къ тебѣ̀, пречⷭ҇таѧ, бл҃говѣсти́ти тебѣ̀ ра́дость всемі́рнꙋю, ꙗ҆́кѡ зачне́ши ѿ дх҃а ст҃а во ѹ҆тро́бѣ твое́й бг҃а слова̀, сп҃си́телѧ мі́ра. Мы́ же, вѣ́дꙋще и҆сполне́нїе сегѡ̀ бл҃гове́щенїѧ, вѣ́рꙋемъ, ꙗ҆́кѡ гдⷭ҇ь тебѣ̀, пребл҃гослове́ннаѧ, ꙗ҆вѝ стѣно́ю нерꙋши́мою и҆ ѡ҆гражде́нїемъ на́съ ѿ всѧ́кагѡ грѣха̀, бѣ́дъ и҆ напа́стей. Сегѡ̀ ра́ди ѹ҆бл҃жа́емъ тѧ̀, бцⷣѣ, и҆ ра́достнѡ вопїе́мъ:

<red>Р</red>а́дꙋйсѧ, ꙗ҆́кѡ гдⷭ҇ь съ тобо́ю и҆ тобо́ю съ на́ми. Ра́дꙋйсѧ, ꙗ҆́кѡ въ ка́нѣ галїле́йстѣй предста́тельницею къ сн҃ꙋ твоемꙋ̀ ѡ҆ лю́дѣхъ ꙗ҆ви́ласѧ є҆сѝ. Ра́дꙋйсѧ, ꙗ҆́кѡ ѻ҆мофо́ромъ твои́мъ, ши́ршимъ ѻ҆блака̀, вѣ́рныхъ покрыва́еши. Ра́дꙋйсѧ, ꙗ҆́кѡ ле́нтїемъ твои́мъ сле́зы стра́ждꙋщихъ ѿира́еши. Ра́дꙋйсѧ, ꙗ҆́кѡ рꙋ́цѣ твоѝ во ѡ҆гражде́нїе на́съ ѿ всѧ́кїѧ скве́рны воздѣва́еши. Ра́дꙋйсѧ, ꙗ҆́кѡ по глаго́лꙋ твоемꙋ̀ ны́нѣ и҆ при́снѡ ѹ҆бл҃жа́ешисѧ.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
