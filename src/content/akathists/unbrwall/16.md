---
title: "І҆́косъ и҃"
navigation:
  key: akathists-unbrwall-16
  title: "І҆́косъ и҃"
  parent: akathists-unbrwall
  order: 16
type: "akathist"
---

## І҆́косъ и҃:

<red>В</red>сѣ́мъ се́рдцемъ твои́мъ, цр҃и́це мі́ра, всѧ́кое бж҃їе созда́нїе лю́бѧщи, ѡ҆ всѣ́хъ къ сн҃ꙋ твоемꙋ̀ мл҃твы возно́сиши, ꙗ҆́кѡ мт҃и по пло́ти сн҃а бж҃їѧ, нетѣ́снѡ вмѣща́ющи въ дꙋшѣ̀ твое́й ско́рби и҆ трꙋды матере́й. Сегѡ̀ ра́ди, ꙗ҆́кѡ мт҃ри бг҃омладе́нца і҆и҃са, воспѣва́емъ тѝ:

<red>Р</red>а́дꙋйсѧ, вѣ́рнаѧ помо́щнице и҆ прибѣ́жище матере́й дѣтородѧ́щихъ. Ра́дꙋйсѧ, покро́ве и҆ крѣ́посте младе́нцєвъ. Ра́дꙋйсѧ, матери́нскїѧ ско́рби ѹ҆толѧ́ющаѧ. Ра́дꙋйсѧ, всѧ́къ во́зрастъ младе́нческїй сохранѧ́ющаѧ. Ра́дꙋйсѧ, бл҃гоче́стивыхъ мт҃рей въ воспита́нїи дѣте́й бл҃га́ѧ наста́внице. Ра́дꙋйсѧ, младе́нцєвъ безпо́мощныхъ въ болѣ́зни цѣли́тельнице.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
