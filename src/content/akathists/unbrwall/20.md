---
title: "І҆́косъ і҃"
navigation:
  key: akathists-unbrwall-20
  title: "І҆́косъ і҃"
  parent: akathists-unbrwall
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ и҆ храни́тельница хрⷭ҇тїа́нскихъ семе́йствъ бл҃гочести́выхъ, прест҃а́ѧ дв҃о, наставлѧ́ющи бра́чнꙋю жи́знь ꙗ҆́кѡ и҆́го бл҃го́е прїима́ти и҆ вѣ́рнѡсть дрꙋ́гъ ко дрꙋгꙋ до кончи́ны храни́ти. Сегѡ̀ ра́ди и҆ мы̀, ра́дꙋющесѧ твоемꙋ̀ попече́нїю ѡ҆ до́брѣмъ хрⷭ҇тїа́нстѣ́мъ сꙋпрꙋ́жестве, та́кѡ съ ѹ҆миле́нїемъ тебѣ̀ глаго́лемъ:

<red>Р</red>а́дꙋйсѧ, чтⷭ҇ны́й бра́къ бл҃гословлѧ́ющаѧ. Ра́дꙋйсѧ, по ѹ҆че́нїю хрⷭ҇та̀ и҆ а҆пⷭ҇лѡвъ жи́ти сꙋпрꙋ́гѡвъ наставлѧ́ющаѧ. Ра́дꙋйсѧ, живꙋ́щимъ въ сꙋпрꙋ́жестве любо́вь и҆ є҆диномы́слїе въ сердца̀ влага́ющаѧ. Ра́дꙋйсѧ, семе́йныѧ ѹ҆́зы ѡ҆хранѧ́ющаѧ. Ра́дꙋйсѧ, дома́шнїѧ цр҃кве бл҃га́ѧ попечи́тельнице. Ра́дꙋйсѧ, нарꙋши́телей сꙋпрꙋ́жескїѧ вѣ́рнѡсти гро́знаѧ ѡ҆бличи́тельнице.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
