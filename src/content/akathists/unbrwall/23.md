---
title: "Конда́къ в҃і"
navigation:
  key: akathists-unbrwall-23
  title: "Конда́къ в҃і"
  parent: akathists-unbrwall
  order: 23
type: "akathist"
---

## Конда́къ в҃і:

<red>Б</red>л҃года́ть бж҃е́ственнаѧ ꙗ҆́внѡ пребыва́етъ въ твое́й чꙋдотво́рней і҆кѡ́нѣ, досто́йнѡ и҆ првⷣнѡ во ѹ҆тѣше́нїе на́ше стѣно́ю нерꙋши́мою и҆менꙋ́емою. Пред̾ се́ю і҆кѡ́ною ра́дости и҆ печа́ли своѧ̀ и҆злива́юще, мо́лимъ тѧ̀, мт҃и гдⷭ҇а на́шегѡ і҆и҃са хрⷭ҇та̀: не ѡ҆ста́ви на́съ свои́мъ застꙋпле́нїемъ, да бл҃года́рнѡ ѡ҆ тебѣ̀ взыва́емъ гдⷭ҇ꙋ: <red>А҆</red>ллилꙋ́їа.
