---
title: "І҆́косъ а҃і"
navigation:
  key: akathists-unbrwall-22
  title: "І҆́косъ а҃і"
  parent: akathists-unbrwall
  order: 22
type: "akathist"
---

## І҆́косъ а҃і:

<red>С</red>вѣ́тиломъ свѣтоза́рнымъ, на́мъ, во тмѣ̀ грѣхо́вной жи́зни блꙋжда́ющимъ, ѹ҆че́нїе хрⷭ҇та̀ сп҃си́телѧ ѡ҆ жи́зни бꙋ́дꙋщагѡ вѣ́ка, ꙗ҆влѧ́етсѧ. Ты́ же, всемлⷭ҇тиваѧ, въ сердца́хъ на́шихъ бл҃года́тное жела́нїе ѿ грѣхѡ́въ покаѧ́ннїемъ ѡ҆чи́ститисѧ и҆ до́брыми дѣла́ми жи́знь свою̀ ѹ҆кра́сити возгрева́еши. Ра́дꙋющесѧ твоемꙋ̀ ѡ҆ на́съ попече́нїю, ѡ҆ є҆́же полꙋчи́ти на́мъ вѣ́чное сп҃се́нїе, со сле́зами ѹ҆миле́нїѧ взыва́емъ тѝ:

<red>Р</red>а́дꙋйсѧ, и҆зрѧ́днꙋю любо́вь къ ста́рцемъ не́мощнымъ ꙗ҆влѧ́ющаѧ. Ра́дꙋйсѧ, вѣ́рнымъ лю́демъ, хотѧ́щимъ житїѐ своѐ во бл҃гоче́стїи сконча́ти, всебл҃га́ѧ помо́щнице. Ра́дꙋйсѧ, престаре́лыхъ роди́телей, ча̑дами свои́ми ѡ҆ста́вленныхъ, под̾ кро́въ сво́й чтⷭ҇ный прїе́млющаѧ. Ра́дꙋйсѧ, таковы́хъ жесто́кихъ ча̑дъ, небрегꙋ́щихъ ѡ҆ роди́телѣхъ свои́хъ, гро́знаѧ наказа́тельнице. Ра́дꙋйсѧ, ѡ҆ стра́шнемъ второ́мъ хрⷭ҇то́вомъ прише́ствїи всѣ́мъ на́мъ напомина́ющаѧ. Ра́дꙋйсѧ, ѡ҆ дꙋ́шахъ преста́вльшихсѧ вѣ́рныхъ рабѡ́въ бж҃їихъ мл҃твеннице те́плаѧ.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
