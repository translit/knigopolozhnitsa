---
title: "І҆́косъ ѕ҃"
navigation:
  key: akathists-unbrwall-12
  title: "І҆́косъ ѕ҃"
  parent: akathists-unbrwall
  order: 12
type: "akathist"
---

## І҆́косъ ѕ҃:

<red>В</red>озсїѧ́ свѣ́тъ неизрече́нный твоеѧ̀ бл҃гости, бл҃гслове́ннаѧ, всѣ́мъ скорбѧ́щимъ, пла́чꙋщимъ, и҆ всѣ́мъ на́мъ, во и҆скꙋше́нїи сꙋ́щимъ: на́ша бо сле́зныѧ мл҃твы слы́шащи, подае́ши на́мъ, бцⷣе, чꙋде́сное ѿ бѣ́дъ и҆збавле́нїе. Ѻ҆ба́че не и҆мѣ́юще слове́съ досто́йныхъ восхвалѧ́ти тѧ̀ за млⷭ҇ти твоѧ̀ ко всѣ́мъ, грѣ́шными ѹ҆сты̀ восклица́емъ ти́ во ѹ҆миле́нїи та́кѡ:

<red>Р</red>а́дꙋйсѧ, ско́рби и҆ сле́зы на́ша въ ра́дость претворѧ́ющаѧ. Ра́дꙋйсѧ, и҆знемога́ющимъ во и҆скꙋше́нїѧхъ млⷭ҇рднаѧ помо́щнице. Ра́дꙋйсѧ, до́мы на́ша ѿ ѻ҆гнѧ̀ и҆ и҆́ныхъ разрꙋше́нїй сп҃са́ющаѧ. Ра́дꙋйсѧ, ѿ та́тей и҆ ѕлы́хъ люде́й вѣ́рныѧ ѡ҆гражда́ющаѧ. Ра́дꙋйсѧ, клеветы̀ и҆ ко́зни врагѡ́въ на́шихъ разрꙋша́ющаѧ. Ра́дꙋйсѧ, стра́хъ сме́рти и҆ внеза́пныѧ кончи́ны въ дꙋ́шахъ на́шихъ побѣжда́ющаѧ.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
