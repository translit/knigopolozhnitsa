---
title: "Конда́къ в҃"
navigation:
  key: akathists-unbrwall-3
  title: "Конда́къ в҃"
  parent: akathists-unbrwall
  order: 3
type: "akathist"
---

## Конда́къ в҃:

<red>П</red>рови́дѧще прⷪ҇рѡ́цы ѹ҆́мными ѻ҆чесы̀ свои́ми бл҃года́тное ꙗ҆вле́нїе твоѐ, рождество̀ во пло́ти ѿ тебѣ̀ сн҃а бж҃їѧ провозвѣсти́ша, да всѝ сбы́тїе прⷪ҇ро́ческихъ вѣща́нїй позна́вше, бл҃гоговѣ́йнѡ взыва́ютъ къ бг҃ꙋ: <red>А҆</red>ллилꙋ́їа.
