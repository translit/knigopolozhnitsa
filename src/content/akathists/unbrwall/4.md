---
title: "І҆́косъ в҃"
navigation:
  key: akathists-unbrwall-4
  title: "І҆́косъ в҃"
  parent: akathists-unbrwall
  order: 4
type: "akathist"
---

## І҆́косъ в҃:

<red>Р</red>а́зꙋмъ бл҃гопросвѣще́нъ и҆мѣ́ющи, і҆а́кѡвъ, мѡѷсе́й, дв҃дъ и҆ всѧ̀ прⷪ҇рѡ́цы въ словесѣ́хъ, видѣ́нїихъ и҆ со́нїихъ чꙋ́дное рождество̀ твоѐ и҆ та́йнꙋ приснодѣ́вства твоегѡ̀ и҆зѻбрази́ша. Мы́ же, всю̀ си́лꙋ прⷪ҇ро́ческихъ вѣща́нїй разꙋмѣ́ти не мо́гꙋще, и҆з̾ глꙋбины̀ вѣ́рꙋющихъ серде́цъ на́шихъ съ любо́вїю воспѣва́емъ тѝ:

<red>Р</red>а́дꙋйсѧ, лѣ́ствице высо́каѧ, зе́млю съ нб҃омъ соедини́вшаѧ. Ра́дꙋйсѧ, бг҃а, на землѣ̀ ꙗ҆́вльшагосѧ, во чре́вѣ твое́мъ поне́сшаѧ и҆ ꙗ҆́кѡ неѡпали́маѧ кꙋпина̀ нетлѣ́нною пребы́вшаѧ. Ра́дꙋйсѧ, свѣтоно́сный ѻ҆́блаче, и҆з̾ него́же всѣ́хъ влады́ка, ꙗ҆́кѡ до́ждь на рꙋно̀, на зе́млю сни́де. Ра́дꙋйсѧ, живоно́сный и҆сто́чниче, а҆лчбꙋ̀ и҆ жа́ждꙋ вѣ́чныѧ пра́вды въ лю́дѣхъ возгре́вающаѧ. Ра́дꙋйсѧ, хрⷭ҇та̀ ма́ннꙋ жи́зни, во чре́во своѐ вмѣсти́вшаѧ и҆ дꙋ́ши на́ша хлѣ́бомъ безсме́ртїѧ насыща́ющаѧ. Ра́дꙋйсѧ, чꙋ́дный же́зле, цвѣта́ми добродѣ́телей вѣ́рныхъ ѹ҆краша́ющаѧ.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
