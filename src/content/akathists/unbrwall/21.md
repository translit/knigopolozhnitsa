---
title: "Конда́къ а҃і"
navigation:
  key: akathists-unbrwall-21
  title: "Конда́къ а҃і"
  parent: akathists-unbrwall
  order: 21
type: "akathist"
---

## Конда́къ а҃і:

<red>П</red>ѣ́нїе всеꙋмиле́нное прино́ситъ тѝ, пребл҃гослове́ннаѧ, ве́сь ро́дъ хрⷭ҇тїа́нскїй, всеси́льнꙋю мл҃твенницꙋ за ве́сь мі́ръ тѧ̀ вѣ́дѧще. Ты́ же, бцⷣе, и҆ ю҆́ныхъ мл҃твы прїе́млеши, и҆ моле́нїѧ не́мощныхъ ста́рцевъ и҆ ста́рицъ не презира́еши, ю҆́ныхъ на до́брыѧ дѣ́ла ко сп҃се́нїю наставлѧ́еши, ста́рцемъ же ѡ҆ ско́ромъ и҆̀хъ преселе́нїи въ жи́знь вѣ́чнꙋю напомина́еши. Сегѡ̀ ра́ди, молѧ́ще гдⷭ҇а ѡ҆ дарова́нїи всѣ́мъ на́мъ па́мѧти сме́ртныѧ, взыва́емъ є҆мꙋ̀: <red>А҆</red>ллилꙋ́їа.
