---
title: "І҆́косъ в҃і"
navigation:
  key: akathists-unbrwall-24
  title: "І҆́косъ в҃і"
  parent: akathists-unbrwall
  order: 24
type: "akathist"
---

## І҆́косъ в҃і:

<red>П</red>ою́ще твоѐ всеси́льное предста́тельство за мі́ръ ве́сь, воспомина́юще чꙋдеса̀, ꙗ҆вле́ннаѧ тобо́ю чрез̾ ст҃ꙋ́ю і҆кѡ́нꙋ твою̀ стѣна̀ нерꙋши́маѧ, мо́лимъ тѧ̀, застꙋ́пнице ѹ҆се́рднаѧ: бꙋ́ди странѣ̀ на́шей непреста́ннаѧ помо́щница, ѹ҆молѝ сн҃а твоегѡ̀, всѧ̀ моле́нїѧ твоѧ̀ и҆сполнѧ́ющагѡ, ми́ръ мі́рови дарова́ти, да всѝ бл҃года́рнѡ восхвалѧ́ютъ тѧ̀ си́це:

<red>Р</red>а́дꙋйсѧ, ꙗ҆вле́нїемъ сн҃а своегѡ̀ и҆ є҆гѡ̀ воскресе́нїемъ ѡ҆бра́дованнаѧ. Ра́дꙋйсѧ, во ѹ҆спе́нїи твое́мъ дꙋ́шꙋ твою̀ ра́достнѡ въ рꙋ́цѣ є҆гѡ̀ преда́вшаѧ. Ра́дꙋйсѧ, па́стырей до́брыхъ на и҆̀хъ крⷭ҇тнѣмъ пꙋтѝ ѹ҆крѣплѧ́ющаѧ. Ра́дꙋйсѧ, проводѧ́щихъ и҆́ноческꙋю жи́знь незри́мое поможе́нїе. Ра́дꙋйсѧ, (хра́мъ се́й и҆) молѧ́щихсѧ (въ нѣ́мъ) бл҃года́тїю свое́ю ѡ҆хранѧ́ющаѧ. Ра́дꙋйсѧ, ѻ҆те́чествꙋ на́шемꙋ неизме́нный покро́ве и҆ стѣно̀ нерꙋши́маѧ.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
