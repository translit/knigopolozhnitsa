---
title: "І҆́косъ д҃"
navigation:
  key: akathists-unbrwall-8
  title: "І҆́косъ д҃"
  parent: akathists-unbrwall
  order: 8
type: "akathist"
---

## І҆́косъ д҃:

<red>С</red>лы́шитъ и҆ зна́етъ мі́ръ ве́сь, ꙗ҆́кѡ прест҃а́ѧ бцⷣа мꙋ́жество въ сердца́хъ рꙋ́сскихъ люде́й возжига́етъ, и҆ си́лꙋ на по́двиги и҆ защи́тꙋ ѻ҆те́чества, бори́магѡ ѿ и҆ноплеме́нникѡвъ, подае́тъ, и҆ по́мощь свою̀ бл҃года́тнꙋю посыла́етъ всемꙋ̀ во́инствꙋ рꙋ́сскомꙋ. И҆сповѣ́дꙋюще таковꙋ́ю вѣ́рꙋ на́шꙋ и҆ чꙋде́сное застꙋпле́нїе цр҃и́цы нбⷭ҇ныѧ во днѝ бра́нныхъ наше́ствїй на зе́млю на́шꙋ, та́кѡ воспѣва́емъ бл҃года́тнѣй:

<red>Р</red>а́дꙋйсѧ, наро́дꙋ рꙋ́сскомꙋ на врагѝ поможе́нїе. Ра́дꙋйсѧ, землѝ на́шей бл҃года́тное ѡ҆хране́нїе. Ра́дꙋйсѧ, вожде́й и҆ во́инства на́шегѡ та́йное вразꙋмле́нїе и҆ ѹ҆мꙋдре́нїе. Ра́дꙋйсѧ, ненави́стникѡвъ ро́да чл҃вѣ́ческагѡ посрамле́нїе. Ра́дꙋйсѧ, пла́мень вражды̀ разжига́ющихъ гро́знаѧ наказа́тельнице. Ра́дꙋйсѧ, всѣ́хъ пекꙋ́щихсѧ ѡ҆ ми́рѣ всегѡ̀ мі́ра неѡбори́маѧ помо́щнице.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
