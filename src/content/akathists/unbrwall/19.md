---
title: "Конда́къ і҃"
navigation:
  key: akathists-unbrwall-19
  title: "Конда́къ і҃"
  parent: akathists-unbrwall
  order: 19
type: "akathist"
---

## Конда́къ і҃:

<red>С</red>п҃стѝ хотѧ́щи лю́ди своѧ̀ ѿ паде́нїй грѣхо́вныхъ, ты̀, влⷣчице, неꙋсы́пнѡ ст҃ость чтⷭ҇на́гѡ бра́ка ѡ҆хранѧ́еши и҆ пребыва́ющимъ въ бра́цѣ ѹ҆казꙋ́еши храни́ти за́повѣди гдⷭ҇ни: дѣ́ти своѧ̀ въ бз҃ѣ назида́ти и҆ къ дѣлѡ́мъ млⷭ҇рдїѧ прїꙋча́ти. Бл҃годарѧ́ще бг҃а, дарова́вшагѡ на́мъ таковꙋ́ю мꙋ́дрꙋю наста́вницꙋ, ѿ всегѡ̀ се́рдца пое́мъ є҆мꙋ̀: <red>А҆</red>ллилꙋ́їа.
