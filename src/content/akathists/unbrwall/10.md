---
title: "І҆́косъ є҃"
navigation:
  key: akathists-unbrwall-10
  title: "І҆́косъ є҃"
  parent: akathists-unbrwall
  order: 10
type: "akathist"
---

## І҆́косъ є҃:

<red>В</red>и́дѧщи премлⷭ҇рдаѧ влⷣчица мно́гїѧ хрⷭ҇тїа́ны, во вла́сть грѣха̀ и҆ скве́рны сатано́ю и҆схи́щенныѧ, по неизрече́нней любвѝ къ ро́дꙋ чл҃вѣ́ческомꙋ на по́мощь и҆́мъ предварѧ́етъ, ѿ пꙋтѝ поги́бельнагѡ ѿвраща́етъ и҆ на пꙋ́ть сп҃се́нїѧ наставлѧ́етъ. Тѣ́мже ра́дꙋющесѧ ди́вномꙋ млⷭ҇рдїю цр҃и́цы нбⷭ҇ныѧ, всѝ вѣ́рнїи глаго́лютъ си́це:

<red>Р</red>а́дꙋйсѧ, пꙋ́ть сп҃се́нїѧ всѣ́мъ на́мъ показꙋ́ющаѧ. Ра́дꙋйсѧ, ѿ го́рдости и҆ гнѣва сердца̀ на́ша ѡ҆чища́ющаѧ. Ра́дꙋйсѧ, чревоꙋго́дникѡмъ и҆ пїѧ́ницамъ стро́гое вразꙋмле́нїе. Ра́дꙋйсѧ, лѣни́вымъ и҆ безво́льнымъ крѣ́пкое побꙋжде́нїе. Ра́дꙋйсѧ, живꙋ́щихъ блꙋ́днѡ къ покаѧ́ннїю приводѧ́щаѧ. Ра́дꙋйсѧ, грѣ́шникѡвъ, къ тебѣ̀ съ вѣ́рою прибѣга́ющихъ, ско́рое и҆справле́нїе.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
