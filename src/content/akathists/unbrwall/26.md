---
title: "Мл҃тва"
navigation:
  key: akathists-unbrwall-26
  title: "Мл҃тва"
  parent: akathists-unbrwall
  order: 26
type: "akathist"
---

## Мл҃тва:

<versal>Ѽ</versal> бл҃года́тнаѧ влⷣчице на́ша бцⷣе приснодѣ́во, прїимѝ ѿ на́съ сїѐ бл҃года́рственное хвале́бное пѣ́нїе и҆ вознесѝ ко творцꙋ̀ и҆ зи́ждителю на́шемꙋ те́плыѧ мл҃твы твоѧ̀ ѡ҆ на́съ недосто́йныхъ, да прости́тъ ѻ҆́нъ, млⷭ҇рдый, на́мъ всѧ̀ грѣхѝ на́ша, по́мыслы лꙋка́выѧ и҆ нечи́стыѧ, дѣ́ла скве́рныѧ. Ѽ, гпⷭ҇жѐ прест҃а́ѧ, ѹ҆млⷭ҇рдисѧ и҆ низпослѝ да́ръ по коего́жде потре́бе: болѧ́щїѧ и҆сцѣлѝ, скорбѧ́щїѧ ѹ҆тѣ́ши, заблꙋ́ждшїѧ вразꙋмѝ, ѡ҆хранѝ младє́нцы, воспита́й и҆ наꙋчѝ ю҆́ныѧ, ѡ҆бо́дри и҆ на́стави мꙋжѝ и҆ же́ны, поддержѝ и҆ согре́й ста́рыѧ, бꙋ́ди на́мъ и҆ здѣ̀, и҆ въ жи́зни вѣ́чнѣй стѣна̀ нерꙋши́маѧ, и҆зба́ви ѿ всѧ́кихъ бѣ́дъ и҆ напа́стей и҆ ѿ вѣ́чнагѡ мꙋче́нїѧ, да всегда̀ воспѣва́юще твою̀ мт҃ри́нскꙋю любо́вь, восхвалѧ́емъ всѣ́мъ се́рдцемъ сн҃а твоегѡ̀, со ѻ҆ц҃е́мъ є҆гѡ̀ и҆ ст҃ы́мъ дх҃омъ, во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
