---
title: "І҆́косъ ѳ҃"
navigation:
  key: akathists-unbrwall-18
  title: "І҆́косъ ѳ҃"
  parent: akathists-unbrwall
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ сꙋемꙋ́дреннїи не мо́гꙋтъ въ се́рдцѣ свое́мъ вмѣсти́ти и҆́стинꙋ твоегѡ̀, бцⷣе, приснодѣ́вства. Мы́ же, вѣ́рꙋюще въ си́лꙋ непостижи́мыѧ та́йны, съ бл҃гоговѣ́нїемъ восхвалѧ́емъ тѧ̀ си́це:

<red>Р</red>а́дꙋйсѧ, ꙗ҆́кѡ кра́сныѧ и҆ свѣ́тлыѧ добро́ты твоеѧ̀ возжела̀ жени́хъ, краснѣ́йшїй па́че всѣ́хъ сынѡ́въ чл҃вѣ́ческихъ. Ра́дꙋйсѧ, ꙗ҆́кѡ се́й жени́хъ дѣ́вство и҆ рождество̀ въ тебѣ̀ сочета̀. Ра́дꙋйсѧ, премꙋ́драѧ наста́внице непоро́чнагѡ дѣ́вства. Ра́дꙋйсѧ, вдови́цъ бл҃гочести́выхъ въ безбра́чїи соблюда́ющаѧ. Ра́дꙋйсѧ, чи́стыхъ дѣ́въ и҆ вдови́цъ рабо́тати во сла́вꙋ хрⷭ҇та̀ на бл҃го бли́жнихъ наставлѧ́ющаѧ. Ра́дꙋйсѧ, и҆́нокѡмъ и҆ и҆́нокинѧмъ на пꙋтѝ цѣломꙋ́дрїѧ споспѣ́шствꙋющаѧ.

<red>Р</red>а́дꙋйсѧ, бцⷣе, стѣно̀ нерꙋши́маѧ, застꙋ́пнице на́ша и҆ ѹ҆тѣше́нїе.
