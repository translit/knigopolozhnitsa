---
title: "Конда́къ д҃"
navigation:
  key: akathists-unbrwall-7
  title: "Конда́къ д҃"
  parent: akathists-unbrwall
  order: 7
type: "akathist"
---

## Конда́къ д҃:

<red>Б</red>ꙋ́рею наше́ствїѧ и҆ноплеме́нникѡвъ є҆гда̀ многокра́тнѡ бы́сть страна̀ на́ша рꙋ́сскаѧ и҆спытꙋ́ема, тогда̀ ѻ҆тцы̀ на́ши взыва́хꙋ ѡ҆ по́мощи ко прест҃ѣ́й дв҃ѣ бцⷣѣ. Та́ же, ꙗ҆́кѡ стѣна̀ нерꙋши́маѧ и҆ крѣ́пкое забра́ло, предста́тельствомъ свои́мъ ѹ҆ прⷭ҇то́ла сн҃а своегѡ̀ и҆ бг҃а, си́лꙋ и҆ крѣ́пость на врагѝ лю́дємъ рꙋ́сскимъ дарова̀, и҆ сїѝ всѧ̀ по́лчища вра́жескїѧ ѿ предѣ́лѡвъ рꙋ́сскихъ и҆згна́ша. Сегѡ̀ ра́ди, восхвалѧ́юще бг҃омт҃рь, ра́достнѡ воспѣва́емъ гдⷭ҇ꙋ: <red>А҆</red>ллилꙋ́їа.
