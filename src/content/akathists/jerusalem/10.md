---
title: "І҆́косъ є҃"
navigation:
  key: akathists-jerusalem-10
  title: "І҆́косъ є҃"
  parent: akathists-jerusalem
  order: 10
type: "akathist"
---

## І҆́косъ є҃:

<red>В</red>и́дѣвше лю́дїе страны̀ гре́ческїѧ, ꙗ҆́кѡ і҆кѡ́на твоѧ̀ не то́кмѡ пꙋчи́на чꙋде́съ и҆ неисчерпа́емый и҆сто́чникъ и҆сцѣле́нїй и҆́мъ бы́сть, ѻ҆ба́че и҆ мо́щное ѡ҆долѣ́нїе на сꙋпоста́ты, мно́гажды и҆зноша́хꙋ ю҆̀ пред̾ по́лчища вра́жїѧ, и҆ ті́и бѧ́хꙋ вы́нꙋ побѣжда́еми. Сегѡ̀ ра́ди ра́достно воспѣвѧ́хꙋ тѝ:

<red>Р</red>а́дꙋйсѧ, взбра́ннаѧ воев́одо, врагѝ побѣжда́ющаѧ. Ра́дꙋйсѧ, ꙗ҆́кѡ безѻрꙋ́жнымъ на́мъ на всеѻрꙋ́жныхъ побѣ́дꙋ подаю́щаѧ. Ра́дꙋйсѧ, ѹ҆страше́нїе на невѣ́рныхъ і҆кѡ́ною твое́ю наводѧ́щаѧ. Ра́дꙋйсѧ, непобѣ́димаѧ воево́до во бранѣ́хъ на врагѝ хрⷭ҇тїа́нскїѧ. Ра́дꙋйсѧ, і҆кѡ́ною твое́ю, ꙗ҆́кѡ стѣно́ю нерꙋши́мою, лю́ди твоѧ̀ ѡ҆гражда́ющаѧ. Ра́дꙋйсѧ, ѿ многоразли́чныхъ бѣ́дъ, ѕѡ́лъ и҆ напа́стей насъ сп҃са́ющаѧ. Ра́дꙋйсѧ, бѣ́снꙋ́ющихсѧ ѿ де́мѡнскагѡ ѹ҆дрꙋче́нїѧ свобожда́ющаѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кїѧ нꙋ́жды и҆ печа́ли.
