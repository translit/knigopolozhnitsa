---
title: "І҆́косъ в҃і"
navigation:
  key: akathists-jerusalem-24
  title: "І҆́косъ в҃і"
  parent: akathists-jerusalem
  order: 24
type: "akathist"
---

## І҆́косъ в҃і:

<red>П</red>ою́ще чꙋдеса̀ твоѧ̀, бг҃ороди́тельнице, и҆́миже ꙗ҆влѧ́еши на́мъ млⷭ҇рдїе твоѐ, восхвалѧ́емъ тѧ̀, влⷣцѣ, и҆, предстоѧ́ще пречⷭ҇томꙋ ѻ҆́бразꙋ твоемꙋ̀, мо́лимъ тѧ̀: ѹ҆толѝ на́ша печа́ли и҆ и҆зба́ви насъ ѿ всѧ́кагѡ ѕла̀, да всегда̀ въ любвѝ къ тебѣ̀ пребыва́юще, во ѹ҆миле́нїи серде́чнемъ зове́мъ тѝ:

<red>Р</red>а́дꙋйсѧ, всѣ́мъ скорбѧ́щимъ и҆ ѡ҆бремене́ннымъ ѹ҆тѣше́нїе и҆ ра́дость приносѧ́щаѧ. Ра́дꙋйсѧ, сꙋ́щимъ въ бѣ́дахъ и҆ напа́стѣхъ ско́рꙋю по́мощь посыла́ющаѧ. Ра́дꙋйсѧ, въ болѣ́знѣхъ тѧ̀ призыва́ющимъ и҆сцѣле́нїе подаю́щаѧ. Ра́дꙋйсѧ, любо́вїю твое́ю ѡ҆жесточе́ннѡ враждꙋ́ющихъ примирѧ́ющаѧ. Ра́дꙋйсѧ, сиро́тъ незри́маѧ воспита́тельнице и҆ вдови́цъ бл҃га́ѧ покрови́тельнице. Ра́дꙋйсѧ, въ ча́съ сме́ртный є҆ди́на на́ша наде́ждо, ѿра́до и҆ ѹ҆тѣше́нїе. Ра́дꙋйсѧ, и҆ по сме́рти на́шей ѹ҆ прⷭ҇то́ла всевы́шнѧгѡ ѡ҆ на́съ те́плаѧ хода́таице.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кїѧ нꙋ́жды и҆ печа́ли.
