---
title: "І҆́косъ в҃"
navigation:
  key: akathists-jerusalem-4
  title: "І҆́косъ в҃"
  parent: akathists-jerusalem
  order: 4
type: "akathist"
---

## І҆́косъ в҃:

<red>В</red>и́дѧщи і҆кѡ́нꙋ твою̀, дв҃о бцⷣе, ю҆́же всехва́льный є҆ѵⷢ҇ли́стъ лꙋка̀ написа̀, рекла̀ є҆сѝ ѡ҆ не́й пречⷭ҇тыми ѹ҆сты̀ твои́ми: блгⷣть ро́ждшагосѧ ѿ менѐ и҆ млⷭ҇сть моѧ̑ съ сею̀ і҆кѡ́ною да пребꙋ́дꙋтъ. Сегѡ̀ ра́ди, таково́е твоѐ ѡ҆бѣтова̑нїе ѹ҆вѣ́девше, со ѹ҆миле́нїемъ зове́мъ тѝ:

<red>Р</red>а́дꙋйсѧ, ꙗ҆́кѡ бл҃гоизво́лила є҆сѝ і҆кѡ́нꙋ твою̀ въ бл҃гослове́нїе цр҃кви дарова́ти. Ра́дꙋйсѧ, ꙗ҆́кѡ начерта́нїе ли́ка твоегѡ̀ въ зало́гъ любвѝ твоеѧ̀ на́мъ ѡ҆ста́вила є҆сѝ. Ра́дꙋйсѧ, ꙗ҆́кѡ ѻ҆́бразъ тво́й ст҃ы́й всѣ́мъ вѣ́рꙋющимъ во ѹ҆тѣше́нїе бы́сть. Ра́дꙋйсѧ, ꙗ҆́кѡ хрⷭ҇тїа́не въ геѳсїма́нїи ѻ҆́бразꙋ твоемꙋ̀, ꙗ҆́кѡ живѣ́й тѝ сꙋще́й, покланѧ́ютсѧ. Ра́дꙋйсѧ, ꙗ҆́кѡ взира́ющїи на ли́къ тво́й ст҃ы́й ѡ҆блегче́нїе въ ско́рбѣхъ дꙋше́вныхъ ѡ҆брѣта́ютъ. Ра́дꙋйсѧ, ꙗ҆́кѡ со слеза́ми молѧ́щїисѧ пред̾ і҆кѡ́ною твое́ю и҆сцѣле́нїе въ болѣ́знѣхъ полꙋча́ютъ. Ра́дꙋйсѧ, ꙗ҆́кѡ всѝ и҆сповѣ́дающїи тѧ̀ ꙗ҆́кѡ мт҃рь бж҃їю и҆сполне́нїе проше́нїй свои́хъ прїе́млютъ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кїѧ нꙋ́жды и҆ печа́ли.
