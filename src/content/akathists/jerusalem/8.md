---
title: "І҆́косъ д҃"
navigation:
  key: akathists-jerusalem-8
  title: "І҆́косъ д҃"
  parent: akathists-jerusalem
  order: 8
type: "akathist"
---

## І҆́косъ д҃:

<red>С</red>лы́шавъ гре́ческїй ца́рь ле́въ, ꙗ҆́кѡ чꙋде́съ ве́лїе мно́жествѡ и҆ бл҃годеѧ́нїѧ неисче́тнаѧ и҆сточа́ютсѧ ѿ і҆кѡ́ны бг҃омт҃рни, ꙗ҆́же во і҆ерⷭ҇ли́мѣ, восхотѣ̀ и҆мѣ́ти ю҆̀ во странѣ̀ свое́й: и҆ є҆гда̀ принесе́на бы́сть сїѧ̀ въ цр҃ьгра́дъ, и҆сточѝ здѣ̀ премно́гїѧ чꙋдеса̀. Лю́дїе же, ви́дѣвше таковꙋ́ю млⷭ҇сть бж҃їю, въ несказа́ннѣй ра́дости взыва́хꙋ къ пребл҃гослове́нней:

<red>Р</red>а́дꙋйсѧ, прера́дованнаѧ, цр҃ьгра́дъ ѡ҆сѣни́вшаѧ твои́мъ прише́ствїемъ. Ра́дꙋйсѧ, блгⷣтнаѧ, всѣ́мъ хрⷭ҇тїа́нѡмъ всемлⷭ҇стиваѧ мт҃и. Ра́дꙋйсѧ, ꙗ҆́кѡ ѡ҆ всѧ́кой дꙋшѝ хрⷭ҇тїа́нстѣй всѧ́кое проше́нїе прїе́млеши. Ра́дꙋйсѧ, ꙗ҆́кѡ всѧ̀ гласы̀, ѿвсю́дꙋ призыва́ющїи тѧ̀, слыши́ши. Ра́дꙋйсѧ, ꙗ҆́кѡ покро́вомъ твои́мъ вѣ́сь ро́дъ хрⷭ҇тїа́нскїй покрыва́еши. Ра́дꙋйсѧ, ꙗ҆́кѡ бл҃года́ть и҆ млⷭ҇сть твою̀ на всѣ́хъ бли́жнихъ и҆ да́льнихъ простира́еши. Ра́дꙋйсѧ, ꙗ҆́кѡ всѣ́мъ всѧ̀ бл҃гаѧ въ жи́зни се́й млⷭ҇стиво подае́ши.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кїѧ нꙋ́жды и҆ печа́ли.
