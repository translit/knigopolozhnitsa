---
title: "І҆́косъ г҃"
navigation:
  key: akathists-jerusalem-6
  title: "І҆́косъ г҃"
  parent: akathists-jerusalem
  order: 6
type: "akathist"
---

## І҆́косъ г҃:

<red>И҆</red>мꙋ́щи ве́лїю любо́вь къ лю́демъ, и҆скꙋпле́ннымъ кро́вїю сн҃а твоегѡ̀, прїе́млеши всѧ́кагѡ чл҃вѣ́ка, молѧ́щагосѧ пред̾ ѻ҆́бразомъ твои́мъ ст҃ы́мъ. Сегѡ̀ ра́ди тѧ̀ по до́лгꙋ ѹ҆блажа́емъ:

<red>Р</red>а́дꙋйсѧ, а҆́гг҃лы хвали́маѧ и҆ серафі̑мы воспѣва́емаѧ. Ра́дꙋйсѧ, ꙗ҆́кѡ тобо́ю всѧ̀ вселе́ннаѧ ра́дости и҆ весе́лїѧ и҆сполнѧ́етсѧ. Ра́дꙋйсѧ, ꙗ҆́кѡ і҆кѡ́ны твоѧ̀ на ра́дость и҆ ѹ҆тѣше́нїе на́мъ ꙗ҆вила є҆сѝ. Ра́дꙋйсѧ, ꙗ҆́кѡ чрез̾ ни́хъ бл҃годеѧ́нїѧ многоразли́чныѧ мі́рꙋ всѣ́мꙋ и҆сточа́еши. Ра́дꙋйсѧ, ꙗ҆́кѡ си́лꙋ твою̀ бл҃года́тнꙋю и҆ се́й і҆кѡ́нѣ ѡ҆би́льнѡ дарова́ла є҆сѝ. Ра́дꙋйсѧ, ꙗ҆́кѡ ст҃о́ю і҆кѡ́ною твое́ю сама̀ неви́димѡ съ на́ми пребыва́еши. Ра́дꙋйсѧ, ꙗ҆́кѡ предстоѧ́ще ст҃ѣ́й і҆кѡ́нѣ твое́й, тебѣ̀ саме́й, и҆́стиннѣй мт҃ри бж҃їей, покланѧ́емсѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кїѧ нꙋ́жды и҆ печа́ли.
