---
title: "Мл҃тва"
navigation:
  key: akathists-jerusalem-26
  title: "Мл҃тва"
  parent: akathists-jerusalem
  order: 26
type: "akathist"
---

## Мл҃тва:

<versal>П</versal>рест҃аѧ гпⷭ҇жѐ, влⷣце бцⷣе, ѹ҆пова́нїе всѣ́хъ ѹ҆пова́ющихъ на тѧ̀, застꙋ́пнице печа́льныхъ, прибѣ́жище ѿча́ѧнныхъ, вдо́въ и҆ сиро́тъ пита́тельнице. Ѹ҆слы́ши и҆ поми́лꙋй ны̀, грѣ́шныѧ и҆ недосто̑йныѧ рабы̀ твоѧ̀, со ѹ҆миле́нїемъ ко пречⷭ҇томꙋ твоемꙋ̀ ѻ҆́бразꙋ припа́дающїѧ: ѹ҆молѝ, млⷭ҇рдаѧ влⷣце, сн҃а твоегѡ̀ и҆ гдⷭ҇а на́шего і҆и҃са хрⷭ҇та̀, да ѿврати́тъ ѿ на́съ пра́вѣдный гнѣ́въ сво́й, да прости́тъ грѣхѝ и҆ беззако́нїѧ на́ша, ꙗ҆́кѡ да сподо́бимсѧ бл҃гостїю є҆гѡ̀ сконча́ти житїѐ на́ше въ покаѧ́нїи и҆ полꙋчи́ти млⷭ҇ть є҆гѡ̀ со всѣ́ми и҆збра́нными є҆гѡ̀, ꙗ҆́кѡ бл҃гослове́нна и҆ препросла́влена є҆сѝ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
