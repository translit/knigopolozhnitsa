---
title: "Конда́къ і҃"
navigation:
  key: akathists-jerusalem-19
  title: "Конда́къ і҃"
  parent: akathists-jerusalem
  order: 19
type: "akathist"
---

## Конда́къ і҃:

<red>Н</red>аде́жное приста́нище вѣ́рнымъ средѝ бꙋ́рь и҆ волне́нїй мо́рѧ жите́йскагѡ ты̀ є҆сѝ, пречⷭ҇таѧ дв҃о, ѹ҆казꙋ́ющее на́мъ пꙋ́ть ко ѻ҆те́чествꙋ нб҃сномꙋ. Помозѝ ѹ҆́бѡ на́мъ, ѽ бг҃омт҃и, безпреткнове́ннѡ пꙋ́ть житїѧ̀ се́гѡ вре́меннагѡ проитѝ, совершѝ на́съ во всѧ́кой добродѣте́ли и҆ соблюдѝ въ чистотѣ̀ и҆ ст҃ости, приведѝ на́съ въ бл҃же́нное црⷭ҇твїе сн҃а твоегѡ̀, да и҆ мы̀, тобо́ю сп҃се́ннїи, возмо́жемъ та́мѡ со а҆́гг҃лы и҆ ли́ки ст҃ы́хъ вы́нꙋ воспѣва́ти бг҃ꙋ хвале́бнꙋю пѣ́снь: <red>А҆</red>ллилꙋ́їа.
