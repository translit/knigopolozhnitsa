---
title: "І҆́косъ а҃"
navigation:
  key: akathists-jerusalem-2
  title: "І҆́косъ а҃"
  parent: akathists-jerusalem
  order: 2
type: "akathist"
---

## І҆́косъ а҃:

<red>А҆</red>рха́гг҃лѡвъ и҆ а҆́гг҃лѡвъ ли́ки на нб҃сѝ и҆ чл҃вѣ́кѡвъ мно́жествѡ на землѝ сла́вѧтъ тѧ̀, цр҃и́цꙋ всѣ́хъ и҆ бцⷣꙋ, ꙗ҆́кѡ дарова́ла є҆сѝ на́мъ ве́лїю ра́дость и҆ ѹ҆тѣше́нїе, ѻ҆́бразъ тво́й ст҃ы́й, пред̾ ни̑мже бл҃гоговѣ́йнѡ предстоѧ́ще, ѹ҆миле́ннѡ тебѣ̀ зове́мъ:

<red>Р</red>а́дꙋйсѧ, ѿ вѣ́ка гдⷭ҇омъ и҆ цр҃мъ сла́вы предꙋсмо́треннаѧ. Ра́дꙋйсѧ, чрез̾ рѡ́ды родѡ́въ пра́ведникѡвъ пред̾ѡчи́щеннаѧ. Ра́дꙋйсѧ, ст҃ѣ́йшаѧ дв҃о, сами́мъ бг҃омъ въ мт҃рь сн҃ꙋ бж҃їю и҆збра́ннаѧ. Ра́дꙋйсѧ, досто́йный пло́дѣ пра̑ведныхъ роди̑телей твои́хъ і҆ѡакі̑ма и҆ а҆́нны. Ра́дꙋйсѧ, бг҃оневѣ́сто, въ земнѡ́мъ домꙋ̀ цр҃ѧ̀ нбⷭ҇нагѡ воспи́таннаѧ. Ра́дꙋйсѧ, бл҃говѣ́стїемъ а҆рха́гг҃ла бж҃їѧ гаврїи́ла ѡ҆бра́дованнаѧ. Ра́дꙋйсѧ, па́че всѣ́хъ же́нъ рожде́нїемъ ѿ тебѣ̀ сп҃си́телѧ мі́ра возвели́ченнаѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кїѧ нꙋ́жды и҆ печа́ли.
