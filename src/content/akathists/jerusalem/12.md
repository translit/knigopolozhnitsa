---
title: "І҆́косъ ѕ҃"
navigation:
  key: akathists-jerusalem-12
  title: "І҆́косъ ѕ҃"
  parent: akathists-jerusalem
  order: 12
type: "akathist"
---

## І҆́косъ ѕ҃:

<red>В</red>озсїѧ̀ пречꙋ́днаѧ і҆кѡ́на бж҃їѧ мт҃ри і҆ерⷭ҇ли́мскаѧ въ землѝ рꙋ́сской, є҆гда̀ сїѧ̀, ꙗ҆́кѡ да́ръ многоцѣ́ненъ, ст҃ы́мъ кнѧ́земъ влади́мїромъ въ сто́льный гра́дъ кі́евъ принесе́на бы́сть, лю́дїе же, свѣ́томъ хрⷭ҇то́вымъ просвѣща́емїи, цр҃и́цѣ нбⷭ҇нѣй во ѹ҆миле́нїи тогда̀ взыва́хꙋ:

<red>Р</red>а́дꙋйсѧ, чтⷭ҇нѣйшаѧ херꙋві́мъ и҆ сла́внѣйшаѧ без̾ сравненїѧ серафі́мъ. Ра́дꙋйсѧ, горѣ̀ превознесе́ннаѧ, ѻ҆ба́че моле́нїѧмъ до́лꙋ живꙋ́щихъ вы́нꙋ вне́млющаѧ. Ра́дꙋйсѧ, всѣ́мъ хотѧ́щимъ сп҃сти́сѧ і҆кѡ́нꙋ твою̀ чꙋдотво́рнꙋю во сп҃се́нїе дарова́вшаѧ. Ра́дꙋйсѧ, ꙗ҆́кѡ на́съ, во тмѣ̀ грѣхо́внѣй сѣдѧ́щихъ, под̾ тво́й всемо́щный покро́въ прїѧла̀ є҆сѝ. Ра́дꙋйсѧ, свѣ́томъ бжⷭ҇твеннымъ ѿ і҆кѡ́ны твоеѧ̀ всѣ́хъ на́съ просвѣща́ющаѧ. Ра́дꙋйсѧ, ко хрⷭ҇тꙋ̀ бг҃ꙋ всѣ́хъ на́съ приводѧ́щаѧ. Ра́дꙋйсѧ, ра́йскїѧ двѣ́ри всѣ́мъ на́мъ ѿверза́ющаѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кїѧ нꙋ́жды и҆ печа́ли.
