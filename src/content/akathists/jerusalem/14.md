---
title: "І҆́косъ з҃"
navigation:
  key: akathists-jerusalem-14
  title: "І҆́косъ з҃"
  parent: akathists-jerusalem
  order: 14
type: "akathist"
---

## І҆́косъ з҃:

<red>Ѹ҆</red>диви́лъ є҆сѝ на на́съ млⷭ҇ти твоѧ̀, гдⷭ҇и, ѹ҆мно́живъ чꙋдотво́рныѧ і҆кѡ́ны пречⷭ҇тыѧ твоеѧ̀ мт҃рѣ во ѻ҆те́чествѣ на́шемъ, и҆̀хъ же, ꙗ҆́кѡ ѕвѣ́зды нб҃сныѧ, разсѣ́ѧлъ є҆сѝ по всѣ́й землѝ рꙋ́сской, пода́ваѧ чрез̾ ни́хъ вели́кїѧ и҆ неисче́тныѧ бл҃годеѧ́нїѧ бл҃гочести́вымъ лю́демъ. Тѣ́мже, бл҃гогове́ѧ пред̾ вели́чествомъ сла́вы твоеѧ̀ и҆ преклонѧ́ѧ колѣ́на се́рдецъ на́шихъ пред̾ пречⷭ҇тымъ ѻ҆́бразомъ пребл҃гославе́нныѧ твоеѧ̀ мт҃ри, ѹ҆ми́льно вопїе́мъ є҆́й:

<red>Р</red>а́дꙋйсѧ, влⷣцѣ, странꙋ̀ рꙋ́сскꙋю въ жре́бїй и҆ достоѧ́нїе себѣ̀ и҆збра́вшаѧ. Ра́дꙋйсѧ, странꙋ̀ на́шꙋ ве́лїею любо́вїю возлюби́вшаѧ. Ра́дꙋйсѧ, і҆кѡ́нꙋ твою̀ і҆ерⷭ҇ли́мскꙋю въ наслѣ́дїе неѡцѣне́нное на́мъ ѿ лѣ́тъ дре́внихъ дарова́вшаѧ. Ра́дꙋйсѧ, ꙗ҆́кѡ сею̀ і҆кѡ́ною, а҆́ки ѻ҆́блакомъ, бл҃года́тїю и҆ млⷭ҇стїю всѣ́хъ покрыва́еши. Ра́дꙋйсѧ, ꙗ҆́кѡ принесе́нїемъ і҆кѡ́ны твоеѧ̀ всѧ́кѡ мѣ́стѡ ѡ҆сщ҃а́етсѧ и҆ лю́дїе ѡ҆бновлѧ́ютсѧ. Ра́дꙋйсѧ, ꙗ҆́кѡ ѿ і҆кѡ́ны твоеѧ̀ и҆сто́чники чꙋде́съ всю́дꙋ и҆сточа́ютсѧ. Ра́дꙋйсѧ, ꙗ҆́кѡ и҆ мы̀, грѣ́шнїи, і҆кѡ́ною твое́ю ѿ бѣ́дъ и҆ напа́стей и҆збавлѧ́емсѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кїѧ нꙋ́жды и҆ печа́ли.
