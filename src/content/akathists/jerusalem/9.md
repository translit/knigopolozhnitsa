---
title: "Конда́къ є҃"
navigation:
  key: akathists-jerusalem-9
  title: "Конда́къ є҃"
  parent: akathists-jerusalem
  order: 9
type: "akathist"
---

## Конда́къ є҃:

<red>Б</red>г҃оте́чнаѧ ѕвѣзда̀ ꙗ҆ви́сѧ на́мъ ѻ҆́бразъ тво́й ст҃ы́й, влⷣцѣ: сегѡ̀ ра́ди притека́ющїи къ тебѣ̀ кі́йждѡ нꙋ́жды своѧ̀ и҆ потрє́бы пред̾ ни́мъ прино́сѧтъ: ѻ҆́вїи ѹ҆́бѡ мо́лѧтъ тѧ̀ ѹ҆толи́ти ско́рби и҆̀хъ дꙋше́вныѧ и҆ тѣле́сныѧ, и҆ні́и же въ нача́ло пꙋте́й свои́хъ бл҃гослове́нїе и҆ бл҃гопоспеше́нїе въ дѣлѣ́хъ свои́хъ прїѧ́ти ѿ тебѣ̀ ча́ютъ, дрꙋ́зїи же ми́ра семе́йнагѡ, согла́сїѧ и҆ лю́бве дарова́ти и҆́мъ и҆спроша́ютъ, ѹ҆гнета́емїи же ѿ ѕлы́хъ чл҃вѣ́къ защи́ты и҆ покро́ва ѹ҆ тебѣ̀ и҆́щꙋтъ, и҆ всѧ̀ сїѧ̀ прїе́млюще, ра́достно вопїю́тъ сн҃ꙋ твоемꙋ̀ и҆ бг҃ꙋ: <red>А҆</red>ллилꙋ́їа.
