---
title: "І҆́косъ ѳ҃"
navigation:
  key: akathists-varsanofijopt-18
  title: "І҆́косъ ѳ҃"
  parent: akathists-varsanofijopt
  order: 18
type: "akathist"
---

## І҆́косъ ѳ҃:

<red>М</red>ꙋдрецѡ́въ вѣ́ка сегѡ̀ ꙗ҆́кѡ бꙋесло́вѧщихъ ѡ҆бличи́лъ є҆сѝ, помышлѧ́ющихъ ѡ҆ творцѣ̀ свое́мъ ꙗ҆́кѡ не сꙋ́щемъ, чꙋдодѣ́йствы же свои́ми торжество̀ вѣ́ры показа́лъ є҆сѝ, є҆гда̀ разве́рзлъ є҆сѝ слꙋ́хъ глꙋхонѣмо́мꙋ. Тѣ́мже сердє́чнаѧ на̑ша ѹ҆шеса̀ ѿве́рзи ко слы́шанїю сло́ва бж҃їѧ и҆ прїимѝ похва́льныѧ сїѧ̀ словеса̀, ѿ любвѐ тебѣ̀ приноси́мыѧ:

<red>Р</red>а́дꙋйсѧ, а҆́гг҃льскїѧ крѣ́пости и҆спо́лненный подви́жниче. Ра́дꙋйсѧ, де́монѡмъ нане́сый ꙗ҆́звꙋ всегꙋби́тельнꙋю. Ра́дꙋйсѧ, вѣ́рнымъ подава́ѧй свѣтоза́рное просвѣще́нїе. Ра́дꙋйсѧ, разорѧ́ѧй тмꙋ̀ нечести́вагѡ невѣ́рїѧ. Ра́дꙋйсѧ, бжⷭ҇твенныхъ чꙋде́съ и҆зрѧ́дный дарода́телю. Ра́дꙋйсѧ, бг҃одосто́йное прїѧ́телище блгⷣти. Ра́дꙋйсѧ, є҆го́же ра́ка кипи́тъ, ꙗ҆́кѡ и҆сто́чникъ и҆сцѣле́нїй. Ра́дꙋйсѧ, и҆́мже до ны́нѣ творѧ́тсѧ пресла̑внаѧ зна̑менїѧ.

<red>Р</red>а́дꙋйсѧ, варсоно́фїе, ѻ҆́птинскагѡ ста́рчества бг҃олѣ́пное ѹ҆краше́нїе.
