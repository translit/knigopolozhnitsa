---
title: "І҆́косъ а҃"
navigation:
  key: akathists-varsanofijopt-2
  title: "І҆́косъ а҃"
  parent: akathists-varsanofijopt
  order: 2
type: "akathist"
---

## І҆́косъ а҃:

<red>Л</red>и́къ нбⷭ҇ный воспѣва́етъ бг҃оꙋго́дное твоѐ житїѐ, занѐ ѿ рожде́нїѧ и҆збра́нъ бы́лъ є҆сѝ свѣти́ти мі́рꙋ по́двиги бл҃гоче́стїѧ. Є҆щѐ во ѻ҆́трочествѣ твое́мъ ста́рецъ бг҃омꙋ́дрый проречѐ ѡ҆ тебѣ̀, ꙗ҆́кѡ ѻ҆троча̀ сїѐ мнѡ́гїѧ дꙋ́ши и҆зба́витъ ѿ ѻ҆́гнѧ гее́нскагѡ. Тѣ́мже помина́юще дꙋшесп҃си́тельныѧ твоѧ̑ по́двиги, съ во́и нбⷭ҇ными совокꙋплѧ́ющесѧ, похва́льнаѧ тебѣ̀ вопїе́мъ:

<red>Р</red>а́дꙋйсѧ, ча́до, млеко́мъ бл҃гоче́стїѧ напое́нное. Ра́дꙋйсѧ, ѻ҆́венъ, хлѣ́бомъ премꙋ́дрости ѹ҆пита́нный. Ра́дꙋйсѧ, моли́твою цр҃ко́вною ѿ мла́да ма́терїю ѡ҆кормле́нный. Ра́дꙋйсѧ ѹ҆́треневавый бг҃ꙋ во ѹ҆миле́нїи серде́чнѣмъ. Ра́дꙋйсѧ, на па́жити цр҃ко́внѣй собра́вый крі́ны бл҃гоче́стїѧ. Ра́дꙋйсѧ, ра́ломъ любомꙋ́дрїѧ и҆скорени́вый страсте́й нече́стїе. Ра́дꙋйсѧ, є҆ле́нь, на го́ры бг҃овѣ́дѣнїѧ востекі́й. Ра́дꙋйсѧ, ꙗ҆́кѡ во́ды смиренномꙋ́дрїѧ та́мо и҆спи́лъ є҆сѝ.

<red>Р</red>а́дꙋйсѧ, варсоно́фїе, ѻ҆́птинскагѡ ста́рчества бг҃олѣ́пное ѹ҆краше́нїе.
