---
title: "І҆́косъ и҃"
navigation:
  key: akathists-varsanofijopt-16
  title: "І҆́косъ и҃"
  parent: akathists-varsanofijopt
  order: 16
type: "akathist"
---

## І҆́косъ и҃:

<red>П</red>а́стырскꙋю хи́трость воспрїи́мъ, бг҃омꙋ́дре ѻ҆́тче, ѻ҆́вцы хрⷭ҇то́вы на ѕла́чныхъ па́житѣхъ бл҃года́ти ѹ҆па́слъ є҆сѝ, и҆ слове́снымъ ѹ҆че́нїемъ твои́мъ, ꙗ҆́кѡ медото́чнымъ пи́вомъ, со́ль сп҃си́тельнагѡ пꙋтѝ преложи́лъ є҆сѝ на сла́дость и҆́мъ. Сегѡ̀ ра́ди а҆́гнцы слове́сныѧ новомч҃еническомꙋ ста́дꙋ возрасти́лъ є҆сѝ, съ ни́миже похвала́ми тѧ̀ вѣнча́емъ си́ми:

<red>Р</red>а́дꙋйсѧ, па́стырю неѕлоби́выхъ а҆́гнцєвъ. Ра́дꙋйсѧ, гꙋби́телю неви́димыхъ волкѡ́въ. Ра́дꙋйсѧ, крⷭ҇тъ носи́вый, ꙗ҆́кѡ похвалꙋ̀ хрⷭ҇то́вꙋ. Ра́дꙋйсѧ, пло́ть распѧ́вый со страстьмѝ и҆ похотьмѝ. Ра́дꙋйсѧ, новомч҃еникѡвъ ѻ҆́птинскихъ бг҃одꙋхнове́нное ѹ҆добре́нїе. Ра́дꙋйсѧ, сщ҃е́ннѡ и҆́нокѡвъ бг҃олѣ́пное ѹ҆краше́нїе. Ра́дꙋйсѧ, ні́кѡна вѣ́нче златоко́ванный. Ра́дꙋйсѧ, собо́ра ѻ҆́птинскагѡ каме́ню бг҃оизбра́нный.

<red>Р</red>а́дꙋйсѧ, варсоно́фїе, ѻ҆́птинскагѡ ста́рчества бг҃олѣ́пное ѹ҆краше́нїе.
