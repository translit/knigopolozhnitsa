---
title: "І҆́косъ ѕ҃"
navigation:
  key: akathists-varsanofijopt-12
  title: "І҆́косъ ѕ҃"
  parent: akathists-varsanofijopt
  order: 12
type: "akathist"
---

## І҆́косъ ѕ҃:

<red>Ѿ</red> восто́ка со́лнечнагѡ возвра́щсѧ, добропобѣ́дне варсоно́фїе, нощебдѣ́нныѧ своѧ̑ возста́велъ є҆сѝ по́двиги и҆ ꙗ҆́кѡ по́лнаѧ лꙋна̀ добродѣ́тельми сїѧ́ѧ въ нощѝ, а҆мали́ка мы́сленнагѡ ѹ҆мертви́лъ є҆сѝ смире́нными свои́ми моле́ньми. Тѣ́мже по́двиги твоѧ̑ до́бльственныѧ восхвалѧ́ѧ, велѣгла́снѡ тебѣ̀ зове́мъ:

<red>Р</red>а́дꙋйсѧ, стрѣла̀ и҆збра́ннаѧ, ѹ҆ѧзви́вшаѧ дре́внѧгѡ ѕмі́ѧ. Ра́дꙋйсѧ, ѕвѣздо̀ правосла́вїѧ, ѡ҆зари́вшаѧ наро́ды невѣ́рныѧ. Ра́дꙋйсѧ, хрⷭ҇толюби́вомꙋ во́инствꙋ на врагѝ соѡдолѣ́нїе. Ра́дꙋйсѧ, цр҃ко́вными та́инами тѣ́хъ ѹ҆крѣпле́нїе. Ра́дꙋйсѧ, покаѧ́нїѧ проповѣ́дниче радостотво́рный. Ра́дꙋйсѧ, чꙋдодѣ́йственный и҆сцѣле́нїй и҆сто́чниче. Ра́дꙋйсѧ, ꙗ҆́кѡ мл҃твою ѹ҆врачева́лъ є҆сѝ стра́ждꙋщихъ. Ра́дꙋйсѧ, ꙗ҆́кѡ ѱалмопѣ́нїемъ ѹ҆смири́лъ є҆сѝ враждꙋ́ющихъ.

<red>Р</red>а́дꙋйсѧ, варсоно́фїе, ѻ҆́птинскагѡ ста́рчества бг҃олѣ́пное ѹ҆краше́нїе.
