---
title: "Конда́къ г҃"
navigation:
  key: akathists-varsanofijopt-5
  title: "Конда́къ г҃"
  parent: akathists-varsanofijopt
  order: 5
type: "akathist"
---

## Конда́къ г҃:

<red>Ж</red>итїѐ мїрско́е бл҃гоче́стнѡ ѹ҆пра́вивъ, ѻ҆́тче варсоно́фїе, во́лю бжⷭ҇твеннꙋю ѡ҆ себѣ̀ взыска́ти восхотѣ́лъ є҆сѝ. Тѣ́мже бл҃гослове́нїемъ пра́веднагѡ і҆ѡа́нна, па́стырѧ кроншта́дтскагѡ, сщ҃е́нство тебѣ̀ предꙋказа́сѧ, и҆ геѳсїма́нскимъ ста́рцемъ варна́вою бра́къ дꙋхо́вный предрече́сѧ, въ не́мже дꙋ́шꙋ твою̀ женихꙋ̀ хрⷭ҇тꙋ̀ ѹ҆невѣ́стилъ є҆сѝ, поѧ̀ є҆мꙋ̀: <red>А҆</red>ллилꙋ́їа.
