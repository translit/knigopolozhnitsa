---
title: "І҆́косъ з҃"
navigation:
  key: akathists-varsanofijopt-14
  title: "І҆́косъ з҃"
  parent: akathists-varsanofijopt
  order: 14
type: "akathist"
---

## І҆́косъ з҃:

<red>Б</red>ꙋ́рю грѣхо́внꙋю, и҆мꙋ́щꙋю вско́рѣ сокрꙋши́ти зе́млю рꙋ́сскꙋю, твои́ма дꙋхо́вныма ѻ҆чи́ма прозрѣ́лъ є҆сѝ. Тѣ́мже, ꙗ҆́кѡ но́вый прⷪ҇ро́къ, къ покаѧ́нїю ѹ҆вѣща́лъ є҆сѝ пристꙋпи́ти люде́й заблꙋ́ждшихъ, вѣ́рныхъ же ѹ҆крѣплѧ́лъ є҆сѝ претерпѣ́ти досто́йнѡ ско́рби грѧдꙋ̑щїѧ. Сегѡ̀ ра́ди ꙗ҆́кѡ ѹ҆тѣ́шителѧ бг҃одꙋхнове́ннагѡ пое́мъ тѧ̀ сꙋ́ща:

<red>Р</red>а́дꙋйсѧ, ма́стїю дх҃а ст҃а́гѡ пома́занный прⷪ҇ро́че. Ра́дꙋйсѧ, и҆спо́лненный бжⷭ҇твенныхъ ѿкрове́нїй нбⷭ҇ный чл҃вѣ́че. Ра́дꙋйсѧ, дꙋхо́внымъ взо́ромъ сердца̀ чл҃вѣ́ческаѧ и҆спытꙋ́ѧй. Ра́дꙋйсѧ, покаѧ́нїемъ чистосерде́чнымъ грѣ́шники врачꙋ́ѧй. Ра́дꙋйсѧ, разсꙋждє́нїѧ дꙋхо́внагѡ свѣтлѣ́йшее ѻ҆бита́лище. Ра́дꙋйсѧ, бжⷭ҇твенныхъ та́инъ досто́йное прїѧ́телище. Ра́дꙋйсѧ, ѻ҆́птинскагѡ ста́рчества чистѣ́йшее зерца́ло. Ра́дꙋйсѧ, наро́да рꙋ́сскагѡ правосла́вное забра́ло.

<red>Р</red>а́дꙋйсѧ, варсоно́фїе, ѻ҆́птинскагѡ ста́рчества бг҃олѣ́пное ѹ҆краше́нїе.
