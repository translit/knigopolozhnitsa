---
title: "І҆́косъ г҃"
navigation:
  key: akathists-varsanofijopt-6
  title: "І҆́косъ г҃"
  parent: akathists-varsanofijopt
  order: 6
type: "akathist"
---

## І҆́косъ г҃:

<red>В</red>ъ ски́тъ предте́чевъ прите́къ, ꙗ҆́кѡ є҆ле́нь жа́ждꙋщїй, и҆змы́лъ є҆сѝ ти́нꙋ страсте́й покаѧ́нїѧ водо́ю, ра́зꙋмъ же дꙋхо́вный почерпнꙋ́лъ є҆сѝ ѿ бг҃оно́сныхъ ста́рцевъ ѻ҆́птинскихъ, въ во́зрастъ мꙋ́жа дꙋхо́внагѡ приспѣ́вый. Тѣ́мже бг҃оразꙋ́мїе твоѐ похвалѧ́юще, си́це тебѣ̀ рце́мъ:

<red>Р</red>а́дꙋйсѧ, ѿ сꙋе́тъ мїрски́хъ, ꙗ҆́кѡ ла́нь ѿ тене́тъ, ѹ҆стреми́выйсѧ. Ра́дꙋйсѧ, ꙗ҆́кѡ на і҆ѻрда́нъ мы́сленный въ ски́тъ предте́чи притекі́й. Ра́дꙋйсѧ, бг҃оно́снымъ ста́рцемъ, ꙗ҆́кѡ желѣ́зо ковачꙋ̀, дꙋ́шꙋ свою̀ врꙋчи́вый. Ра́дꙋйсѧ, послꙋша́нїемъ, ꙗ҆́кѡ ключо́мъ, две́рь страсте́й затвори́вый. Ра́дꙋйсѧ, бжⷭ҇твенной во́ли жела́нїе пости́гнꙋвый. Ра́дꙋйсѧ, на недви́жимѣмъ ка́мени смире́нїѧ себѐ ѹ҆тверди́вый. Ра́дꙋйсѧ, посто́мъ и҆ бдѣ́нїемъ гла́вы ѕмїе́въ сокрꙋши́вый. Ра́дꙋйсѧ, а҆́гг҃льскїѧ си́лы раче́нїемъ свои́мъ возвесели́вый.

<red>Р</red>а́дꙋйсѧ, варсоно́фїе, ѻ҆́птинскагѡ ста́рчества бг҃олѣ́пное ѹ҆краше́нїе.
