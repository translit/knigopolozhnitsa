---
title: "І҆́косъ в҃"
navigation:
  key: akathists-varsanofijopt-4
  title: "І҆́косъ в҃"
  parent: akathists-varsanofijopt
  order: 4
type: "akathist"
---

## І҆́косъ в҃:

<red>В</red>ъ чи́нѣ во́инстѣмъ слꙋжа̀ ѻ҆те́чествꙋ, ѻ҆́бразъ бл҃гоче́стїѧ рꙋ́сскомꙋ во́инствꙋ бы́лъ є҆сѝ, ѿкрове́нїемъ же свы́ше, ꙗ҆́кѡ а҆пⷭ҇лъ па́ѵелъ, къ по́чести вы́шнѧгѡ зва́нїѧ позва́нъ бы́въ. Таково́мꙋ ѡ҆ тебѣ̀ промышле́нїю бж҃їю чꙋдѧ́щесѧ, си́це тебѣ̀ вопїе́мъ:

<red>Р</red>а́дꙋйсѧ, хрⷭ҇толюби́вагѡ во́инства до́бльственный побо́рниче. Ра́дꙋйсѧ, ѻ҆́птинскагѡ а҆́гг҃лоподо́бнагѡ по́лка мꙋ́дрый наста́вниче. Ра́дꙋйсѧ, ѻ҆те́чествꙋ бл҃гомо́щное застꙋпле́нїе ꙗ҆ви́вый. Ра́дꙋйсѧ, мона́шествꙋющихъ дꙋхѡ́внымъ бра́нємъ и҆скꙋ́снѡ наꙋчи́вый. Ра́дꙋйсѧ, съ нб҃сѣ̀ бжⷭ҇твеннымъ ѿкрове́нїемъ ѡ҆блиста́выйсѧ. Ра́дꙋйсѧ, ѡ҆заре́нїемъ нбⷭ҇нымъ дꙋхо́внѡ преѻбрази́выйсѧ. Ра́дꙋйсѧ, мечꙋ̀ ꙗ҆́рости бжⷭ҇твенныѧ на бг҃опроти́вныѧ. Ра́дꙋйсѧ, щи́те дꙋхо́вный, ѡ҆ не́мже сокрꙋша́ютсѧ стрѣ̑лы разже́нныѧ.

<red>Р</red>а́дꙋйсѧ, варсоно́фїе, ѻ҆́птинскагѡ ста́рчества бг҃олѣ́пное ѹ҆краше́нїе.
