---
title: "І҆́косъ а҃і"
navigation:
  key: akathists-varsanofijopt-22
  title: "І҆́косъ а҃і"
  parent: akathists-varsanofijopt
  order: 22
type: "akathist"
---

## І҆́косъ а҃і:

<red>Ѿ</red> ѻ҆би́тели твоеѧ̀ ѿгна́нъ бы́лъ є҆сѝ за́вистїю дїа́вола и҆ въ староголꙋ́твеннѣй пꙋ́стыни ꙗ҆́кѡ премꙋ́дръ вертогра́дарь водвори́лсѧ є҆сѝ. Въ не́йже крі́ны прекра̑сныѧ насади́въ бл҃гоче́стїѧ, въ ра́йскїѧ ѻ҆би́тєли дꙋ́хомъ ѿше́лъ є҆сѝ. Мо́щи же твоѧ̑ ст҃ы̑ѧ ѻ҆́птина пꙋ́стынь, ꙗ҆́кѡ побѣдоно́сный трофе́й, въ не́дро своѐ прїѧ́тъ, и҆́миже красꙋ́етсѧ ны́нѣ и҆ во ѹ҆миле́нїи велѣгла́снѡ тебѣ̀ вопїе́тъ:

<red>Р</red>а́дꙋйсѧ, ꙗ҆́кѡ бл҃гоцвѣтꙋ́щїй вертогра́дъ ѻ҆́птинꙋ пꙋ́стынь воздѣ́лавый. Ра́дꙋйсѧ, возрожде́нїе въ голꙋ́твинꙋ пꙋ́стынь, ꙗ҆́кѡ ма́сличнꙋю вѣ́твь, принесы́й. Ра́дꙋйсѧ, бл҃же́нство гони́мыхъ пра́вды ра́ди стѧжа́вый. Ра́дꙋйсѧ, кро́тостїю і҆и҃совою и҆ любо́вїю врагѝ побѣди́вый. Ра́дꙋйсѧ, го́лꙋбе предо́брый, парѧ́й над̾ сѣ́нїю крⷭ҇та̀. Ра́дꙋйсѧ, ꙗ҆́кѡ въ кро́вѣ кри́лъ твои́хъ ми́рствꙋютъ ча̑да твоѧ̑. Ра́дꙋйсѧ, и҆дѣ́же є҆́сть тѣ́ло твоѐ, тꙋ̀ привита́ютъ дꙋхо́внїи ѻ҆́рли. Ра́дꙋйсѧ, и҆дѣ́же ѹ҆бл҃жа́ема па́мѧть твоѧ̀, тꙋ̀ пребыва́еши дꙋ́хомъ твои́мъ.

<red>Р</red>а́дꙋйсѧ, варсоно́фїе, ѻ҆́птинскагѡ ста́рчества бг҃олѣ́пное ѹ҆краше́нїе.
