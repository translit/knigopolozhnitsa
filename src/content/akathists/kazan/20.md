---
title: "І҆́косъ і҃"
navigation:
  key: akathists-kazan-20
  title: "І҆́косъ і҃"
  parent: akathists-kazan
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ, бцⷣе, странѣ̀ рѡссі́йстѣй, градѡ́мъ ѡ҆гражде́нїе и҆ сла́ва, правосла́вномꙋ во́инствꙋ на врагѝ ѹ҆крѣпле́нїе. Тѣ́мже благодарѧ́ще тѧ̀, вопїе́мъ:

<red>Р</red>а́дꙋйсѧ, прославлѧ́ющихъ тѧ̀ прославлѧ́ющаѧ: ра́дꙋйсѧ, нечтꙋ́щихъ тѧ̀ посрамлѧ́ющаѧ. Ра́дꙋйсѧ, врагѡ́въ ѹ҆страше́нїе: ра́дꙋйсѧ, ѿ наше́ствїѧ и҆ноплеме́нныхъ и҆збавле́нїе. Ра́дꙋйсѧ, царе́й сла́во: ра́дꙋйсѧ, во́инѡвъ крѣ́посте. Ра́дꙋйсѧ, въ дни̑ бра́ни забра́ло и҆ ѡ҆гражде́нїе: ра́дꙋйсѧ, (въ дни̑ ми́ра) живоно́сный са́де, ѹ҆веселѧ́ющїй сердца̀ вѣ́рныхъ. Ра́дꙋйсѧ, ѡ҆рꙋ́жїе, є҆гѡ́же трепе́щꙋтъ де́мони: ра́дꙋйсѧ, сп҃си́тельный є҆ле́й, ѹ҆маща́ющїй грѣхѡ́вныѧ ра̑ны ка́ющихсѧ. Ра́дꙋйсѧ, те́плое на́ше ѹ҆пова́нїе: ра́дꙋйсѧ, несꙋмнѣ́ннаѧ на́ша наде́ждо.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
