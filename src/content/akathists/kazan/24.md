---
title: "І҆́косъ в҃і"
navigation:
  key: akathists-kazan-24
  title: "І҆́косъ в҃і"
  parent: akathists-kazan
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀ бы̑вшаѧ въ дрє́внѧѧ и҆ настоѧ̑щаѧ времена̀, хва́лимъ тѧ̀, ꙗ҆́кѡ живоно́сный и҆сто́чникъ блгⷣти, ꙗ҆́кѡ неисто́щимꙋю рѣкꙋ̀ чꙋде́съ, ꙗ҆́кѡ бе́зднꙋ млⷭ҇ти и҆ щедро́тъ, и҆ всѐ ѹ҆пова́нїе по бз҃ѣ возлага́юще на тѧ̀ и҆ въ се́й и҆ въ бꙋ́дꙋщей жи́зни, прославлѧ́юще тѧ̀ вопїе́мъ:

<red>Р</red>а́дꙋйсѧ, хрⷭ҇тїа́нъ непосты́дное ѹ҆пова́нїе: ра́дꙋйсѧ, вѣ́рныхъ сп҃си́тельное прибѣ́жище. Ра́дꙋйсѧ, ненаде́жныхъ надѣ́ѧнїе: ра́дꙋйсѧ, ѿча́ѧнныхъ спⷭ҇нїе. Ра́дꙋйсѧ, ба́не, ѡ҆мыва́ющаѧ со́вѣсть: ра́дꙋйсѧ, росо̀, ѡ҆живлѧ́ющаѧ дꙋ́шы. Ра́дꙋйсѧ, болѣ́зней враче́вство ско́рое и҆ безме́здное: ра́дꙋйсѧ, ѿ всѣ́хъ бѣ́дъ бы́строе и҆збавле́нїе. Ра́дꙋйсѧ, ѹ҆тѣ́шительнице во всѧ́кой ско́рби: ра́дꙋйсѧ, и҆з̾ глꙋбины̀ поги́бели сп҃са́ющаѧ. Ра́дꙋйсѧ, ѿра́до въ де́нь сме́рти: ра́дꙋйсѧ, є҆ди́наѧ наде́ждо и҆ по сме́рти.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
