---
title: "Мл҃тва прест҃ѣ́й бг҃оро́дицѣ"
navigation:
  key: akathists-kazan-26
  title: "Мл҃тва прест҃ѣ́й бг҃оро́дицѣ"
  parent: akathists-kazan
  order: 26
type: "akathist"
---

## Мл҃тва прест҃ѣ́й бг҃оро́дицѣ:

<versal>Ѽ</versal> прест҃а́ѧ гпⷭ҇жѐ влⷣчце бцⷣе! Со стра́хомъ, вѣ́рою и҆ любо́вїю припа́дающе пред̾ чⷭ҇тно́ю і҆кѡ́ною твое́ю, мо́лимъ тѧ̀: не ѿвратѝ лица̀ твоегѡ̀ ѿ прибѣга́ющихъ къ тебѣ̀, ѹ҆молѝ, млⷭ҇рдаѧ мт҃и, сн҃а твоего̀ и҆ бг҃а на́шего, гдⷭ҇а і҆и҃са хрⷭ҇та̀, да сохрани́тъ ми́рнꙋ странꙋ̀ на́шꙋ, цр҃ковь свою̀ ст҃ꙋ́ю да непозы́блемꙋ соблюде́тъ ѿ невѣ́рїѧ, є҆ресе́й и҆ раско́ла. Не и҆́мамы бо и҆ны́ѧ по́мощи, не и҆́мамы и҆ны́ѧ наде́жды ра́звѣ тебє̀, пречⷭ҇таѧ дв҃о: ты̀ є҆сѝ всеси́льнаѧ хрⷭ҇тїа́нъ помо́щница и҆ застꙋ́пница. И҆зба́ви всѣ́хъ съ вѣ́рою тебѣ̀ молѧ́щихсѧ ѿ паде́нїй грѣхо́вныхъ, ѿ навѣ́та ѕлы́хъ человѣ̑къ, ѿ всѧ́кихъ и҆скꙋше́нїй, скорбе́й, бѣ́дъ и҆ ѿ напра́сныѧ сме́рти: да́рꙋй на́мъ дх҃ъ сокрꙋше́нїѧ, смире́нїе се́рдца, чⷭ҇тотꙋ̀ помышле́нїй, и҆справле́нїе грѣхо́вныѧ жи́зни и҆ ѡ҆ставле́нїе прегрѣше́нїй, да всѝ благода́рнѣ воспѣва́юще вели̑чїѧ твоѧ̑, сподо́бимсѧ нбⷭ҇нагѡ црⷭ҇твїѧ и҆ та́мѡ со всѣ́ми ст҃ы́ми просла́вимъ пречⷭ҇тно́е и҆ великолѣ́пое и҆́мѧ ѻ҆ц҃а̀ и҆ сн҃а и҆ ст҃а́гѡ дх҃а. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
