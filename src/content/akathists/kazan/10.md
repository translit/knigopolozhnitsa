---
title: "І҆́косъ є҃"
navigation:
  key: akathists-kazan-10
  title: "І҆́косъ є҃"
  parent: akathists-kazan
  order: 10
type: "akathist"
---

## І҆́косъ є҃:

<red>В</red>и́дѣвъ ца́рь пе́тръ, ꙗ҆́кѡ ѿ ст҃ы́ѧ і҆кѡ́ны бг҃омт҃рни блгⷣтїю бж҃їею содѣва́ютсѧ мнѡ́гаѧ чꙋдеса̀, прїе́млетъ ю҆̀ въ пꙋтеводи́тельницꙋ во́инствꙋ своемꙋ̀ и҆ въ де́нь бра́ни на све́євъ въ щи́тъ и҆ покро́въ, и҆ побѣди́въ до конца̀ врага̀, по́мощїю бг҃омт҃ре, тѣ́мъ ка́мень соверше́нный во ѡ҆снова́нїе но́вагѡ ца́рствꙋющагѡ гра́да положѝ, і҆кѡ́нꙋ же твою̀ чꙋ́днꙋю, ꙗ҆́кѡ ѡ҆сщ҃е́нїе, ꙗ҆́кѡ щи́тъ и҆ ѡ҆гражде́нїе, въ се́рдце гра́да поста́ви. Сегѡ̀ ра́ди вопїе́мъ пречⷭ҇тѣй:

<red>Р</red>а́дꙋйсѧ, жили́ще и҆ до́ме хрⷭ҇та̀ бг҃а на́шегѡ: ра́дꙋйсѧ, вмѣсти́лище неизрѣче́нныѧ є҆гѡ̀ сла́вы. Ра́дꙋйсѧ, гра́де ѡ҆дш҃евле́нный, прⷭ҇нѡ црⷭ҇твꙋющїй: ра́дꙋйсѧ, пала́то преꙋкраше́ннаѧ. Ра́дꙋйсѧ, ра́досте градѡ́въ и҆ ве́сей: ра́дꙋйсѧ, непобѣди́мое хрⷭ҇тїа́нъ въ бѣда́хъ храни́лище и҆ предгра́дїе. Ра́дꙋйсѧ, цр҃кве правосла́вныѧ похвало̀: ра́дꙋйсѧ, ски́птра царе́й ѹ҆твержде́нїе. Ра́дꙋйсѧ, хрⷭ҇толюби́вагѡ во́инства помо́щнице: ра́дꙋйсѧ, врагѡ́въ ѡ҆долѣ́нїе. Ра́дꙋйсѧ, ѿ бѣ́дъ и҆збавле́нїе: ра́дꙋйсѧ, мт҃рними твои́ми щедро́тами всѣ́хъ посѣща́ющаѧ.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
