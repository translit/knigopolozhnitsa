---
title: "Конда́къ д҃"
navigation:
  key: akathists-kazan-7
  title: "Конда́къ д҃"
  parent: akathists-kazan
  order: 7
type: "akathist"
---

## Конда́къ д҃:

<red>Б</red>ꙋ́рю смѧте́нїй и҆ крамо́лы врага́ми воздви́гнꙋтꙋю въ странѣ̀ на́шей ѹ҆толи́ти тща́щьсѧ бл҃же́нный гермоге́нъ, списа́тель чꙋде́съ твоеѧ̀, бг҃омт҃и, і҆кѡ́ны, сле́знѡ пред̾ не́ю молѧ́шесѧ, и҆ ви́дѣвъ, ꙗ҆́кѡ во́инствꙋ правосла́вномꙋ въ щи́тъ и҆ побѣ́дное зна́менїе твоѧ̀ і҆кѡ́на дарова́сѧ, вѣ́рою ѹ҆крѣплѧ́емый до конца̀ живота̀ своегѡ̀ вопїѧ́ше бг҃ꙋ: <red>А҆</red>ллилꙋ́їа.
