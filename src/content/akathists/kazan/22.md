---
title: "І҆́косъ а҃і"
navigation:
  key: akathists-kazan-22
  title: "І҆́косъ а҃і"
  parent: akathists-kazan
  order: 22
type: "akathist"
---

## І҆́косъ а҃і:

<red>Ꙗ҆́</red>кѡ свѣтопрїе́мнꙋю свѣщꙋ̀, зри́мъ твою̀ чⷭ҇тнꙋ́ю і҆кѡ́нꙋ, прест҃а́ѧ влⷣчце: та́ бо невеще́ственный ѻ҆́гнь блгⷣти твоеѧ̀ воспрїи́мши, и҆ въ подо́бїихъ є҆ѧ̀ нѡ́вы возжига́етъ свѣти́льники, прича̑стны тоѧ́жде си́лы блгⷣтныѧ, и҆ ѡ҆зарѧ́етъ чꙋдесы̀, наставлѧ́ющи на пꙋ́ть спⷭ҇нїѧ всѣ́хъ вопїю́щихъ тѝ си́це:

<red>Р</red>а́дꙋйсѧ, невѣ́сто неневѣ́стнаѧ: ра́дꙋйсѧ, бг҃оизбра́ннаѧ ѻ҆трокови́це, мт҃и дв҃о. Ра́дꙋйсѧ, до́браѧ наста́внице непоро́чнагѡ двⷭ҇тва: ра́дꙋйсѧ, храните́льнице ревнꙋ́ющихъ ѡ҆ чⷭ҇тотѣ̀. Ра́дꙋйсѧ, же́нъ похвало̀: ра́дꙋйсѧ, дѣ́въ велича́нїе. Ра́дꙋйсѧ, вдѡ́въ застꙋпле́нїе: ра́дꙋйсѧ, сиро́тъ призрѣ́нїе. Ра́дꙋйсѧ, ни́щихъ пита́тельнице: ра́дꙋйсѧ, наги́хъ ѡ҆дѣѧ́нїе. Ра́дꙋйсѧ, печа́льныхъ ѹ҆тѣше́нїе: ра́дꙋйсѧ, скорбѧ́щихъ весе́лїе.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
