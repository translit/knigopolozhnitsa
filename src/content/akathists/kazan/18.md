---
title: "І҆́косъ ѳ҃"
navigation:
  key: akathists-kazan-18
  title: "І҆́косъ ѳ҃"
  parent: akathists-kazan
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща̑нныѧ, ꙗ҆́кѡ ры̑бы безгла̑сныѧ ви́димъ ѡ҆ тебѣ̀, бцⷣе: недоꙋмѣ́етъ бо всѧ́къ ѧ҆зы̑къ благохвали́ти тѧ̀ по достоѧ́нїю, и҆зꙋмѣва́етъ же ѹ҆́мъ и҆ премі́рный пѣ́ти тѧ̀, бцⷣе: ѻ҆ба́че бл҃га́ѧ сꙋ́щи, прїимѝ и҆ ѿ на́съ а҆рха́гг҃льскїй гла́съ тебѣ̀ вопїю́щихъ:

<red>Р</red>а́дꙋйсѧ, блгⷣтнаѧ: ра́дꙋйсѧ, ꙗ҆́кѡ гдⷭ҇ь съ тобо́ю. Ра́дꙋйсѧ, блгⷭ҇ве́ннаѧ въ жена́хъ: ра́дꙋйсѧ, ѡ҆брѣ́тшаѧ блгⷣть ѹ҆ бг҃а. Ра́дꙋйсѧ, роди́вшаѧ спⷭ҇телѧ мі́рꙋ: ра́дꙋйсѧ, мт҃и сн҃а бж҃їѧ. Ра́дꙋйсѧ, роди́тельнице вѣ́чнагѡ цр҃ѧ̀: ра́дꙋйсѧ, и҆зрасти́вшаѧ на́мъ пло́дъ живота̀. Ра́дꙋйсѧ, ѡ҆сщ҃е́ннаѧ дх҃омъ ст҃ы́мъ: ра́дꙋйсѧ, ѡ҆сѣне́ннаѧ си́лою всевы́шнѧгѡ. Ра́дꙋйсѧ, вѣ́рнаѧ рабо̀ гдⷭ҇нѧ: ра́дꙋйсѧ, ꙗ҆́кѡ тѧ̀ бл҃жа́тъ всѝ ро́ди.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
