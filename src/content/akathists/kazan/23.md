---
title: "Конда́къ в҃і"
navigation:
  key: akathists-kazan-23
  title: "Конда́къ в҃і"
  parent: akathists-kazan
  order: 23
type: "akathist"
---

## Конда́къ в҃і:

<red>Б</red>лгⷣть да́ти восхотѣ́вши почита́ющымъ тѧ̀ съ любо́вїю, бг҃ороди́тельнице, присꙋ́щꙋю тѝ си́лꙋ блгⷣтнꙋю ѡ҆ста́вила є҆сѝ во ст҃ы́хъ твои́хъ і҆кѡ́нахъ: и҆́бо бжⷭ҇твеннаѧ блгⷣть, спребыва́ющи тѣ̑мъ (і҆кѡ́намъ), зна́мєнїѧ и҆ чꙋдеса̀ вы́нꙋ содѣва́етъ и҆ дꙋше́вныхъ и҆ тѣле́сныхъ недꙋ̑гъ и҆сцѣле́нїе всѣ̑мъ съ вѣ́рою приходѧ́щымъ подае́тъ твои́ми бг҃омт҃рними непреста́нными къ бг҃ꙋ мл҃твами ѡ҆ вопїю́щихъ є҆мꙋ̀: <red>А҆</red>ллилꙋ́їа.
