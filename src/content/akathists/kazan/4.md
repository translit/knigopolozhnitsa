---
title: "І҆́косъ в҃"
navigation:
  key: akathists-kazan-4
  title: "І҆́косъ в҃"
  parent: akathists-kazan
  order: 4
type: "akathist"
---

## І҆́косъ в҃:

<red>Р</red>а́зꙋме трикра́тнагѡ ꙗ҆вле́нїѧ бг҃омт҃ре мꙋ́драѧ ѻ҆трокови́ца разꙋмѣ́ти и҆́щꙋщи, течѐ ко власте́мъ, повѣ́дающи и҆̀мъ ди́вное ꙗ҆вле́нїе и҆ гро́зное преще́нїе: мы́ же, дивѧ́щесѧ свы́ше да́нномꙋ ѻ҆трокови́цѣ вразꙋмле́нїю, бл҃гоговѣ́йнѡ вопїе́мъ къ преблгⷭ҇ве́ннѣй:

<red>Р</red>а́дꙋйсѧ, ѹ҆стна́ми дѣте́й хвалꙋ̀ бг҃ови соверша́ющаѧ: ра́дꙋйсѧ, та̑йны блгⷣти бж҃їѧ ю҆́нымъ ѿкрыва́ющаѧ. Ра́дꙋйсѧ, невѣ́рныхъ сꙋмни́тельное слы́шанїе: ра́дꙋйсѧ, вѣ́рныхъ и҆звѣ́стнаѧ похвало̀. Ра́дꙋйсѧ, мо́лнїе, невѣ́рныхъ ѹ҆страша́ющаѧ: ра́дꙋйсѧ, сла́вою чꙋде́съ твои́хъ вѣ́рныхъ смы́слы ѡ҆зарѧ́ющаѧ. Ра́дꙋйсѧ, а҆га́рѧнскагѡ ѕловѣ́рїѧ ѡ҆бличе́нїе: ра́дꙋйсѧ, горды́ни и҆́хъ низложе́нїе. Ра́дꙋйсѧ, вѣ́ры хрⷭ҇тїа́нскїѧ ѹ҆твержде́нїе: ра́дꙋйсѧ, почита́нїѧ ст҃ы́хъ і҆кѡ́нъ ѡ҆сщ҃е́нїе. Ра́дꙋйсѧ, ско́рбь на́шꙋ въ ра́дость претворѧ́ющаѧ: ра́дꙋйсѧ, несꙋмнѣ́нною наде́ждею на́съ ѹ҆веселѧ́ющаѧ.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
