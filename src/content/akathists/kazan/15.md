---
title: "Конда́къ и҃"
navigation:
  key: akathists-kazan-15
  title: "Конда́къ и҃"
  parent: akathists-kazan
  order: 15
type: "akathist"
---

## Конда́къ и҃:

<red>С</red>тра́ннѡ и҆ сꙋмни́тельнѡ невѣ́рꙋющымъ слы́шати, ка́кѡ ѿ і҆кѡ́ны твоеѧ̀ то́ки блгⷣти и҆стека́ютъ, вонѧ̀ живо́тнаѧ бл҃гоꙋха́етъ: мы́ же вѣ́рꙋюще сло́вꙋ рече́нномꙋ тобо́ю, влⷣчце, къ первонапи́саннѣй і҆кѡ́нѣ: съ тобо́ю моѧ̀ блгⷣть и҆ си́ла, ѹ҆пова́емъ ꙗ҆́кѡ и҆ съ се́ю і҆кѡ́ною блгⷣть твоѧ̀ вы́нꙋ: тѣ́мже бл҃гоговѣ́йнѡ предстоѧ́ще лобыза́емъ ю҆̀, покланѧ́емсѧ є҆́й, ꙗ҆́кѡ тебѣ̀ самѣ́й сꙋ́щей, чⷭ҇ть бо і҆кѡ́ны на первоѡбра́зное восхо́дитъ, и҆ твоѧ̀ блгⷣть се́ю і҆кѡ́ною зна́мєнїѧ и҆ чꙋдеса̀ содѣва́етъ всѣ̑мъ съ вѣ́рою притека́ющымъ къ тебѣ̀ и҆ вопїю́щымъ бг҃ꙋ: <red>А҆</red>ллилꙋ́їа.
