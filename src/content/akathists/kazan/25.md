---
title: "Конда́къ г҃і"
navigation:
  key: akathists-kazan-25
  title: "Конда́къ г҃і"
  parent: akathists-kazan
  order: 25
type: "akathist"
---

## Конда́къ г҃і:

<red>Ѽ</red> всепѣ́таѧ мт҃и, ро́ждшаѧ всѣ́хъ ст҃ы́хъ ст҃ѣ́йшее сло́во, прїимѝ нн҃ѣ ма́лое сїѐ моле́нїе, и҆ вели́чїѧ ра́ди бл҃гости твоеѧ̀ и҆ бе́здны щедро́тъ твои́хъ, не помѧнѝ мно́жества грѣхѡ́въ на́шихъ, но и҆спо́лни во бл҃ги́хъ прошє́нїѧ на̑ша, подава́ющи тѣ́лꙋ здра́вїе, дꙋшѝ спⷭ҇нїе, и҆збавлѧ́ющи ѿ всѧ́кїѧ нꙋ́жды и҆ печа́ли, и҆ црⷭ҇твїѧ нбⷭ҇нагѡ наслѣ́дники сотворѧ́ющи всѣ́хъ вѣ́рнѡ вопїю́щихъ бг҃ꙋ: <rubric class="inline">А҆ллилꙋ́їа, а҆ллилꙋ́їа, а҆ллилꙋ́їа.</rubric>

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃лъ предста́тель:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́ннѣй ѿ всѣ́хъ:</incipit></rubric>
