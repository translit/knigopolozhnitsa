---
title: "І҆́косъ а҃"
navigation:
  key: akathists-kazan-2
  title: "І҆́косъ а҃"
  parent: akathists-kazan
  order: 2
type: "akathist"
---

## І҆́косъ а҃:

<red>А҆́</red>гг҃лъ предста́тель по́сланъ бы́сть рещѝ бцⷣѣ: ра́дꙋйсѧ, є҆гда̀ бг҃ъ сло́во вопл҃ща́шесѧ во ѹ҆тро́бѣ є҆ѧ̀: и҆ мы̀ грѣ́шнїи, прославлѧ́юще ꙗ҆вле́нїе чꙋ́дныѧ є҆ѧ̀ і҆кѡ́ны и҆ бжⷭ҇твеннаго млⷣнца сп҃са хрⷭ҇та̀, со ѹ҆миле́нїемъ вопїе́мъ бл҃года́тнѣй:

<red>Р</red>а́дꙋйсѧ, бг҃оизбра́ннаѧ ѻ҆трокови́це: ра́дꙋйсѧ, мт҃и бж҃їѧ. Ра́дꙋйсѧ, цр҃и́це небесѐ и҆ землѝ: ра́дꙋйсѧ, свѣ́тлое цр҃кве нбⷭ҇ныѧ и҆ земны́ѧ ѹ҆краше́нїе. Ра́дꙋйсѧ, а҆́гг҃лы чти́маѧ: ра́дꙋйсѧ, пѣва́емаѧ ѿ серафі̑мъ. Ра́дꙋйсѧ, свѣ́тлое прⷪ҇ро́ческое сбытїѐ: ра́дꙋйсѧ, а҆пⷭ҇лѡвъ похвало̀. Ра́дꙋйсѧ, мч҃нческое и҆сповѣ́данїе: ра́дꙋйсѧ, прпⷣбныхъ вѣ́нче. Ра́дꙋйсѧ, првⷣныхъ весе́лїе: ра́дꙋйсѧ, грѣ́шныхъ ѹ҆пова́нїе.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
