---
title: "І҆́косъ д҃"
navigation:
  key: akathists-kazan-8
  title: "І҆́косъ д҃"
  parent: akathists-kazan
  order: 8
type: "akathist"
---

## І҆́косъ д҃:

<red>С</red>лы́шавше правосла́внїи во́ини ѿкрове́ннꙋю прпⷣбнымъ се́ргїемъ ст҃и́телю а҆рсе́нїю та́йнꙋ, ꙗ҆́кѡ предста́тельствомъ бг҃омт҃ре сꙋ́дъ ѡ҆б̾ ѻ҆те́чествѣ на́шемъ преложе́нъ на млⷭ҇ть, і҆кѡ́нꙋ бг҃омт҃рню, ꙗ҆́кѡ зна́мѧ побѣ́дное прїи́мше, и҆схи́тиша ма́терь градѡ́въ рꙋ́сскихъ и҆з̾ рꙋ́къ сꙋпоста̑тъ и҆ возопи́ша застꙋ́пницѣ хрⷭ҇тїа́нъ:

<red>Р</red>а́дꙋйсѧ, мт҃и бг҃а вы́шнѧгѡ: ра́дꙋйсѧ, ꙗ҆́кѡ за всѣ́хъ мо́лиши сн҃а твоего̀, хрⷭ҇та̀ бг҃а на́шего. Ра́дꙋйсѧ, ꙗ҆́кѡ всѣ̑мъ твори́ши спⷭ҇ти́сѧ въ держа́вный тво́й покро́въ прибѣга́ющымъ: ра́дꙋйсѧ, застꙋ́пнице всѣ́хъ сꙋ́щихъ въ ско́рбехъ и҆ болѣ́знехъ. Ра́дꙋйсѧ, всѣ̑мъ молѧ́щымсѧ сокрꙋше́ннымъ се́рдцемъ пред̾ пречⷭ҇тымъ твои́мъ ѡ҆́бразомъ полє́знаѧ да́рꙋющаѧ: ра́дꙋйсѧ, и҆збавле́нїе ѕѡ́лъ всѣ̑мъ, невозвра́тнѡ наде́ждꙋ и҆мꙋ́щымъ на тѧ̀. Ра́дꙋйсѧ, ти́хое и҆ до́брое приста́нище: ра́дꙋйсѧ, ско́раѧ помо́щнице. Ра́дꙋйсѧ, гото́вый и҆ те́плый покро́ве спⷭ҇нїѧ: ра́дꙋйсѧ, и҆сточа́ющаѧ на́мъ неѡскꙋ̑дныѧ млⷭ҇ти. Ра́дꙋйсѧ, предварѧ́ющаѧ на по́мощь: ра́дꙋйсѧ, и҆збавлѧ́ющаѧ ѿ всѣ́хъ бѣ́дъ.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
