---
title: "І҆́косъ з҃"
navigation:
  key: akathists-kazan-14
  title: "І҆́косъ з҃"
  parent: akathists-kazan
  order: 14
type: "akathist"
---

## І҆́косъ з҃:

<red>Н</red>о́вомꙋ ца́рствꙋющемꙋ гра́дꙋ ст҃а́ѧ і҆кѡ́на твоѧ̀, бг҃омт҃и, вои́стиннꙋ ꙗ҆ви́сѧ бл҃га́ѧ ѻ҆диги́трїѧ, ꙗ҆́коже дре́вле въ царегра́дѣ: къ тебѣ́ бо прибѣга́ютъ ца́рїе, по́мощи твоеѧ̀ на нача́ло пꙋтѝ и҆ дѣ́лъ свои́хъ просѧ́ще и҆ благода́рствєннаѧ приносѧ́ще молє́нїѧ пред̾ пречⷭ҇тою і҆кѡ́ною твое́ю за и҆збавле́нїе ѿ скорбе́й и҆ напа́стей, тебѐ помо́щницꙋ и҆ застꙋ́пницꙋ крѣ́пкꙋю вѣ́даютъ. Тѣ́мже благода́рственнѡ вопїе́мъ тѝ:

<red>Р</red>а́дꙋйсѧ, рѡссі́йскїѧ страны̀ покро́ве: ра́дꙋйсѧ, правосла́вїѧ въ не́й ѡ҆гражде́нїе и҆ ѹ҆твержде́нїе. Ра́дꙋйсѧ, несокрꙋши́мый щи́те царе́й на́шихъ: ра́дꙋйсѧ, бронѐ и҆́хъ неꙋѧзви́маѧ. Ра́дꙋйсѧ, кѡ́зни врагѡ́въ ѡ҆блича́ющаѧ: ра́дꙋйсѧ, ꙗ҆́кѡ паꙋти́нꙋ и҆́хъ растерза́ющаѧ. Ра́дꙋйсѧ, нече́стїѧ ѡ҆бличе́нїе: ра́дꙋйсѧ, крамо́лы разрꙋше́нїе. Ра́дꙋйсѧ, ю҆́ныхъ ѿ заблꙋжде́нїй и҆справле́нїе: ра́дꙋйсѧ, ста́рцєвъ ѹ҆тѣше́нїе. Ра́дꙋйсѧ, дꙋшевре́дныхъ ѹ҆че́нїй низложе́нїе: ра́дꙋйсѧ, дꙋшеполе́зныхъ зна́нїй дарова́нїе.

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
