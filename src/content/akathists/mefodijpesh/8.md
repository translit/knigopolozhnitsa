---
title: "І҆́косъ д҃"
navigation:
  key: akathists-mefodijpesh-8
  title: "І҆́косъ д҃"
  parent: akathists-mefodijpesh
  order: 8
type: "akathist"
---

## І҆́косъ д҃:

<red>С</red>лы́шавше мно́зи ѡ҆ бг҃оꙋго́днѣмъ житїѝ твое́мъ, ѻ҆́ч҃е меѳо́дїе, прихожда́хꙋ къ тебѣ̀, ѻ҆́ви послꙋ́шати поꙋче́нїй твои́хъ дꙋшеполе́зныхъ, ѻ҆́ви же сожи́тельствовати тебѣ̀ въ ѡ҆би́тели твое́й пꙋсты́ннѣй, и҆́хже ты̀ съ ѻ҆те́ческою любо́вїю прїе́млѧ, рꙋково́дствовалъ є҆сѝ стезе́ю пра́вою ко сп҃се́нїю, ꙗ҆́кѡ всѣ̑мъ зва́ти тебѣ̀:

<red>Р</red>а́дꙋйсѧ, пра́вило вѣ́ры и҆́стинныѧ: ра́дꙋйсѧ, ѡ҆́бразе кро́тости дꙋхѡ́вныѧ. Ра́дꙋйсѧ, человѣ́че бж҃їй, прпⷣбїемъ ѹ҆краше́нный: ра́дꙋйсѧ, во́ине хрⷭ҇то́въ, полкѝ невиди́мыхъ врагѡ́въ побѣди́вый. Ра́дꙋйсѧ, мі́ра дольнегѡ мꙋ́дрый стра́нниче: ра́дꙋйсѧ, въ добродѣ́телѣхъ бл҃гоискꙋ́сный подви́жниче. Ра́дꙋйсѧ, вели́кихъ пꙋстынножи́телей вѣ́рный подража́телю: ра́дꙋйсѧ, дре́внихъ бг҃оно́сных ѻ҆тє́цъ ре́вностный послѣ́дователю. Ра́дꙋйсѧ, прпⷣбнагѡ се́ргїа нра́вы себѣ̀ ѹ҆сво́ивый: ра́дꙋйсѧ, тогѡ̀ житїю̀ бг҃оꙋго́дномꙋ поревнова́вый. Ра́дꙋйсѧ, сыно́внюю любо́вь къ немꙋ̀ стѧжа́вый: ра́дꙋйсѧ, и҆ ѿ негѡ̀ ѕѣлѡ̀ возлю́бленный.

<red>Р</red>а́дꙋйсѧ, прпⷣбне ѻ҆́ч҃е на́шъ меѳо́дїе.
