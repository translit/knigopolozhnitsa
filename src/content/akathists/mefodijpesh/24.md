---
title: "І҆́косъ в҃ї"
navigation:
  key: akathists-mefodijpesh-24
  title: "І҆́косъ в҃ї"
  parent: akathists-mefodijpesh
  order: 24
type: "akathist"
---

## І҆́косъ в҃ї:

<red>П</red>ою́ще по́двиги твоѧ̑, прпⷣбне ѻ҆́ч҃е, ѹ҆бл҃жа́емъ равноа́гг҃льное житїѐ твоѐ, диви́мсѧ мнѡ́гимъ чꙋдотворе́нїємъ твои̑мъ, моли́твеннѡ почита́емъ ст҃ꙋ́ю па́мѧть твою̀, и҆ припа́дающе къ ра́цѣ моще́й твои́хъ, ѹ҆ми́льнѡ глаго́лемъ:

<red>Р</red>а́дꙋйсѧ, прест҃ы́ѧ трⷪ҇цы вѣ́рный слꙋжи́телю: ра́дꙋйсѧ, прест҃ы́ѧ бцⷣы досто́йный предстоѧ́телю. Ра́дꙋйсѧ, а҆́гг҃льскихъ ликѡ́въ собесѣ́дниче: ра́дꙋйсѧ, всѣ́хъ ст҃ы́хъ сожи́телю. Ра́дꙋйсѧ, пꙋстынножи́телей сла́во и҆ похвало̀: ра́дꙋйсѧ, рѡссі́йскагѡ ца́рства дꙋхо́вное ѹ҆краше́нїе. Ра́дꙋйсѧ, ст҃ы́ѧ ѡ҆би́тели твоеѧ̀ при́сное ѡ҆хране́нїе: ра́дꙋйсѧ, подвиза́ющихсѧ въ не́й бл҃гонадежное застꙋпле́нїе. Ра́дꙋйсѧ, приходѧ́щихъ въ ню̀ на поклоне́нїе благі́й предста́телю: ра́дꙋйсѧ, почита́ющихъ ст҃ꙋ́ю па́мѧть твою̀ нбⷭ҇ный покрови́телю. Ра́дꙋйсѧ, дꙋше́вныхъ недꙋ́гѡвъ бл҃госердный цѣле́бниче: ра́дꙋйсѧ, тѣле́сныхъ болѣ́зней преди́вный врачꙋ̀.

<red>Р</red>а́дꙋйсѧ, прпⷣбне ѻ҆́ч҃е на́шъ меѳо́дїе.
