---
title: "Мл҃тва в҃"
navigation:
  key: akathists-mefodijpesh-27
  title: "Мл҃тва в҃"
  parent: akathists-mefodijpesh
  order: 27
type: "akathist"
---

## Мл҃тва в҃:

<versal>Ѽ</versal> вели́кїй ѹ҆го́дниче хрⷭ҇то́въ и҆ пресла́вный чꙋдотво́рче, прпⷣбне ѻ҆́ч҃е на́шъ меѳо́дїе! При́зри на ны̀ грѣ̑шныѧ, ѡ҆бꙋрева́ємыѧ треволне́нїемъ жите́йскихъ страсте́й, и҆ къ тебѣ̀ вопїю́щыѧ: мы́ бо ча̑да твоѧ̑ дꙋхѡ́вныѧ, и҆ ѡ҆гра́ды твоеѧ̀ словє́сныѧ ѻ҆́вцы, на тѧ̀, по бз҃ѣ и҆ бцⷣѣ, ѹ҆пова́нїе на́ше возлага́емъ, и҆ тѧ̀ со ѹ҆миле́нїемъ про́симъ: твои́мъ хода́тайствомъ ко гдⷭ҇ꙋ бг҃ꙋ и҆спросѝ на́мъ ми́ръ, здра́вїе, долгоде́нствїе, воздꙋ́ха бл҃горастворе́нїе, землѝ плодоно́сїе, дождѝ бл҃говре́менны, и҆ всѧ̑ ны̀ и҆зба́ви ѿ всѧ́кихъ бѣ́дъ: гра́да, гла́да, пото́па, ѻ҆гнѧ̀, меча̀, вредоно́снагѡ че́рвїѧ снѣда́ющагѡ плоды̀ земны̑ѧ, тлетво́рныхъ вѣтрѡ́въ, смертоно́сныѧ ꙗ҆́звы и҆ напра́сныѧ сме́рти, и҆ во всѧ́кихъ ско́рбехъ и҆ печа́лехъ на́шихъ, бꙋ́ди на́мъ ѹ҆тѣ́шитель благі́й и҆ помо́щникъ ско́рый, сохранѧ́ѧ на́съ мл҃твами твои́ми ѿ паде́нїй грѣхо́вныхъ, и҆ сподоблѧ́ѧ наслѣ́дники бы́ти црⷭ҇твїѧ нбⷭ҇нагѡ. Да прославлѧ́емъ вкꙋ́пѣ съ тобо́ю всѣ́хъ бла́гъ пода́телѧ, въ трⷪ҇це сла́вимаго и҆ покланѧ́емаго бг҃а, ѻ҆ц҃а̀, и҆ сн҃а, и҆ ст҃а́гѡ дх҃а, во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
