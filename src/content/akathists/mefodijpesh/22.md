---
title: "І҆́косъ а҃ї"
navigation:
  key: akathists-mefodijpesh-22
  title: "І҆́косъ а҃ї"
  parent: akathists-mefodijpesh
  order: 22
type: "akathist"
---

## І҆́косъ а҃ї:

<red>С</red>вѣти́льника тѧ̀ до́брыхъ дѣ́лъ, прпⷣбне ѻ҆́ч҃е, и҆сповѣ́дꙋемъ бы́ти, и҆ прославлѧ́емъ просла́вльшаго тѧ̀ гдⷭ҇а, и҆́же чꙋдесы̀ мно́гими гро́бъ тво́й ѡ҆знаменова̀: стрꙋѝ бо и҆сцѣле́нїй бл҃года́тныхъ и҆сточа́еши ѿ негѡ̀ недꙋ́жнымъ, и҆ подвиза́еши вѣ̑рныѧ вопи́ти тебѣ̀:

<red>Р</red>а́дꙋйсѧ, земны́й а҆́гг҃ле и҆ нбⷭ҇ный человѣ́че: ра́дꙋйсѧ, безме́зднагѡ врачева́нїѧ и҆сто́чниче. Ра́дꙋйсѧ, сокро́вищница дарѡ́въ бж҃їѧ блгⷣти: ра́дꙋйсѧ, ми́ра многоцѣле́бнагѡ преиспо́лненный фїа́ле. Ра́дꙋйсѧ, ѿ го́рнихъ высо́тъ къ земнорѡ́днымъ ми́лостивѡ приника́ѧй: ра́дꙋйсѧ, ѿ ра́ки твоеѧ̀ ст҃ы́ѧ и҆сцѣле́нїѧ ѡ҆би́льнѡ подава́ѧй. Ра́дꙋйсѧ, скорбѧ́щихъ ѹ҆тѣ́шителю: ра́дꙋйсѧ, болѧ́щихъ цѣли́телю. Ра́дꙋйсѧ, ѹ҆ныва́ющихъ ѡ҆бодри́телю: ра́дꙋйсѧ, бѣ́дствꙋющихъ и҆зба́вителю. Ра́дꙋйсѧ, въ со́нїихъ и҆ видѣ́нїихъ вѣ̑рныѧ посѣща́ѧй: ра́дꙋйсѧ, ѡ҆би́тель твою̀ ст҃ꙋ́ю ѿ всѧ́кихъ бѣ́дъ соблюда́ѧй.

<red>Р</red>а́дꙋйсѧ, прпⷣбне ѻ҆́ч҃е на́шъ меѳо́дїе.
