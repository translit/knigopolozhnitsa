---
title: "І҆́косъ з҃"
navigation:
  key: akathists-mefodijpesh-14
  title: "І҆́косъ з҃"
  parent: akathists-mefodijpesh
  order: 14
type: "akathist"
---

## І҆́косъ з҃:

<red>Н</red>о́ваго тѧ̀ а҆нтѡ́нїа вели́каго, наста́вника дꙋшеспасительнаго, позна́вше, прпⷣбне ѻ҆́ч҃е, въ пꙋсты́ннѣй ѡ҆би́тели твое́й, сла́вныѧ во́ды мо́рѧ жите́йскагѡ безбѣ́днѡ преше́дшаго, и҆ въ приста́нище безстра́стїѧ дости́гшаго, къ немꙋ́же и҆ ча̑да твоѧ̑ дꙋхѡ́внаѧ бл҃гопрїѧ́тнѡ приводи́лъ є҆сѝ, нелѣ́ностнѡ и҆ ѹ҆се́рднѡ рабо́тати гдⷭ҇еви въ прпⷣбїи и҆ чистотѣ̀, наꙋчи́хомсѧ зва́ти тебѣ̀:

<red>Р</red>а́дꙋйсѧ, крі́не пꙋсты́ннагѡ прозѧбе́нїѧ: ра́дꙋйсѧ, мѵ́ро хрⷭ҇то́ва бл҃гоꙋха́нїѧ. Ра́дꙋйсѧ, пꙋсты́ню дꙋхо́внѡ ѹ҆плодоноси́вый: ра́дꙋйсѧ, селе́нїе и҆́ноческое въ не́й возгради́вый. Ра́дꙋйсѧ, ча̑да послꙋ́шанїѧ и҆ смире́нїѧ въ не́й насели́вый: ра́дꙋйсѧ, ѻ҆тє́цъ чадолюби́вый ѹ҆ченикѡ́мъ твои̑мъ бы́вый. Ра́дꙋйсѧ, па́ствꙋ твою̀ слове́снꙋю ѹ҆пасы́й на па́житехъ живоно́сныхъ є҆ѵⷢ҇лїа хрⷭ҇то́ва: ра́дꙋйсѧ, ѡ҆би́тель твою̀ пꙋсты́ннꙋю созида́вый по преда́нїю ст҃ы́хъ и҆ бг҃оно́сныхъ ѻ҆тє́цъ. Ра́дꙋйсѧ, прпⷣбнагѡ се́ргїа пра̑вила и҆ ѹ҆ста̑вы себѣ̀ ѹ҆сво́ивый: ра́дꙋйсѧ, є҆гѡ̀ бл҃гослове́нїемъ и҆ мл҃твою ѡ҆свѧще́нный. Ра́дꙋйсѧ, ди́вный ѹ҆ченичѐ ди́внагѡ ѹ҆чи́телѧ: ра́дꙋйсѧ, соверше́нный подража́телю соверше́ннагѡ ѡ҆ хрⷭ҇тѣ ѻ҆ц҃а̀ твоегѡ̀ дꙋхо́внагѡ.

<red>Р</red>а́дꙋйсѧ, прпⷣбне ѻ҆́ч҃е на́шъ меѳо́дїе.
