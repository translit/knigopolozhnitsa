---
title: "Конда́къ и҃"
navigation:
  key: akathists-mefodijpesh-15
  title: "Конда́къ и҃"
  parent: akathists-mefodijpesh
  order: 15
type: "akathist"
---

## Конда́къ и҃:

<red>С</red>транника и҆ прише́льца въ мі́рѣ се́мъ помышлѧ́лъ є҆сѝ себѐ бы́ти, меѳо́дїе пребл҃же́нне, тѣ́мже ѡ҆ бога́тствѣ земно́мъ всѧ́кое попече́нїе ѿложи́лъ є҆сѝ, и҆ ѡ҆би́тель твою̀ во ѹ҆бо́жествѣ ѕѣ́льнѣмъ созида́лъ є҆сѝ, всѧ́кое стѧжа́нїе сꙋ́етное въ не́й возбранѧ́ѧ, ни́щыѧ же и҆ ѹ҆бѡ́гїѧ ѿ трапе́зы твоеѧ̀ щедролю́бнѡ пита́лъ є҆сѝ, раздѣлѧ́ѧ хлѣ́бъ тво́й съ неимꙋщею бра́тїею, въ и҆́хже лицѣ̀ са́момꙋ хрⷭ҇тꙋ̀ слꙋжи́лъ є҆сѝ, зовы́й є҆мꙋ̀ ѿ любвѐ те́плыѧ: <red>А҆</red>ллилꙋ́їа.
