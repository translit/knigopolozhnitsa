---
title: "Конда́къ і҃"
navigation:
  key: akathists-mefodijpesh-19
  title: "Конда́къ і҃"
  parent: akathists-mefodijpesh
  order: 19
type: "akathist"
---

## Конда́къ і҃:

<red>С</red>п҃се́нїѧ наде́ждꙋ стѧжа́лъ є҆сѝ при и҆схо́дѣ твое́мъ, прпⷣбне ѻ҆́ч҃е меѳо́дїе, и҆ ꙗ҆́кѡ пшени́ца зрѣ́лаѧ, во вре́мѧ пожа́таѧ, кончи́ною благо́ю пресели́лсѧ є҆сѝ ѿ землѝ въ ѡ҆би́тєли гѡ́рнїѧ, прїѧ́ти мздꙋ̀ ѿ рꙋкѝ пра́веднагѡ мздовоздаѧ́телѧ хрⷭ҇та̀, и҆́же вчинѝ дꙋ́шꙋ твою̀ со дꙋ́си ст҃ы́хъ, немо́лчнѡ возглаша́ющихъ пред̾ прⷭ҇то́ломъ сла́вы є҆гѡ̀, побѣ́днꙋю пѣ́снь: <red>А҆</red>ллилꙋ́їа.
