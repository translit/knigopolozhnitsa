---
title: "Конда́къ г҃і"
navigation:
  key: akathists-mefodijpesh-25
  title: "Конда́къ г҃і"
  parent: akathists-mefodijpesh
  order: 25
type: "akathist"
---

## Конда́къ г҃і:

<red>Ѽ</red> прпⷣбне и҆ бг҃оно́сне ѻ҆́ч҃е меѳо́дїе! ты̀ горѣ̀ на нб҃сѝ, мы̀ до́лꙋ на землѝ, ѹ҆далє́нныѧ ѿ тебє̀ не толи́кѡ мѣ́стомъ, коли́кѡ грѣхо́вною нечистото́ю на́шею, ѻ҆ба́че дерза́емъ приноси́ти тебѣ̀ сїѐ ма́лое похва́льное пѣ́нїе, є҆́же ми́лостивнѡ прїе́мъ, молѝ гдⷭ҇а и҆ влⷣкꙋ на́шего, и҆зба́вити на́съ поги́бели вѣ́чныѧ, и҆ сподо́бити бл҃же́нства ст҃ы́хъ, вопїю́щихъ є҆мꙋ̀ вѣ́чнѡ хвале́бнꙋю пѣ́снь: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆</red>гг҃лѡмъ любезнꙋю:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нный ѹ҆ченичѐ:</incipit></rubric>
