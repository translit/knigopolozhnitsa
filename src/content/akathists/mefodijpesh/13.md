---
title: "Конда́къ з҃"
navigation:
  key: akathists-mefodijpesh-13
  title: "Конда́къ з҃"
  parent: akathists-mefodijpesh
  order: 13
type: "akathist"
---

## Конда́къ з҃:

<red>Х</red>отѣ́нїе є҆ди́но и҆мѣ́лъ є҆сѝ, прпⷣбне ѻ҆́ч҃е , є҆́же бг҃ꙋ бл҃гоꙋгожда́ти, и҆ сп҃се́нїю дꙋше́вномꙋ бли́жнихъ твои́хъ бл҃гоче́стнѡ слꙋжи́ти: тѣ́мже ѡ҆би́тель твоѧ̀ ст҃а́ѧ бы́сть приста́нище бл҃гоꙋти́шное всѧ́комꙋ человѣ́кꙋ, треволне́нїемъ мо́рѧ жите́йскагѡ ѹ҆томле́нномꙋ. Ты́ бо, ꙗ҆́кѡ ко́рмчїй бо́дрый, всѧ̑ ѹ҆ченикѝ твоѧ̑ наставлѧ́лъ є҆сѝ сло́вомъ и҆ примѣ́ромъ твои́мъ, вдалѝ мі́ра и҆ є҆гѡ̀ сꙋе́тъ, се́рдцемъ и҆ ѹ҆сты̀ немо́лчнѡ возглаша́ти бг҃ꙋ: <red>А҆</red>ллилꙋ́їа.
