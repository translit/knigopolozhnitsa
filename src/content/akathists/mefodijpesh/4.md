---
title: "І҆́косъ в҃"
navigation:
  key: akathists-mefodijpesh-4
  title: "І҆́косъ в҃"
  parent: akathists-mefodijpesh
  order: 4
type: "akathist"
---

## І҆́косъ в҃:

<red>Р</red>азꙋмѣ́въ произволе́нїе бж҃їе, прпⷣбный се́ргїй, созда́тисѧ ѡ҆би́тели и҆́ночестѣй въ твое́й пꙋсты́ни, ѻ҆́ч҃е меѳо́дїе, прїи́де къ тебѣ̀ и҆ и҆збра̀ мѣ́сто, ѹ҆до́бное на соѡрꙋже́нїе ѡ҆би́тели, є҆́же бл҃гослови́въ и҆ ѡ҆ст҃и́въ мл҃твою свое́ю, заповѣ́да тебѣ̀ ѹ҆стро́ити та́мѡ кїнові́ю пꙋсты́ннꙋю: ты́ же за́повѣдь є҆гѡ̀ и҆спо́лнилъ є҆сѝ, и҆ въ соѡрꙋже́нїи хра́ма бж҃їѧ и҆ ѡ҆би́тели ѹ҆се́рднѡ потрꙋди́лсѧ є҆сѝ. ѡ҆ се́мъ тѧ̀ хва́лимъ и҆ зове́мъ:

<red>Р</red>а́дꙋйсѧ, безмо́лвїѧ люби́телю, пꙋсты́ню по́двиги твои́ми ѡ҆ст҃и́вый: ра́дꙋйсѧ, жесто́кое пꙋсты́нное житїѐ проходи́вый. Ра́дꙋйсѧ, ѱалмопѣ̑нїи немо́лчными бг҃а сла́вивый: ра́дꙋйсѧ, мл҃твы непреста̑нныѧ гдⷭ҇еви возноси́вый. Ра́дꙋйсѧ, по́стниче не и҆знемога́ѧй, бы́лїемъ пꙋсты́ннымъ пита́выйсѧ: ра́дꙋйсѧ, трꙋдолю́бче нелицемѣ́рный, пра́здность возненави́дѣвый. Ра́дꙋйсѧ, хꙋды̑ѧ и҆ многошвє́нныѧ ри̑зы носи́вый: ра́дꙋйсѧ, колѣнопреклонє́нїѧ мнѡ́гїѧ соверша́вый. Ра́дꙋйсѧ, въ терпѣ́нїи и҆ смире́нїи преꙋспѣ́вый: ра́дꙋйсѧ, равноа́гг҃ленъ на землѝ бы́вый. Ра́дꙋйсѧ, ѡ҆би́тель пꙋсты́ннꙋю многотрꙋ́днѡ соѡрꙋди́вый: ра́дꙋйсѧ, въ не́й мнѡ́гїѧ дꙋ́шы человѣ́ческїѧ хрⷭ҇тꙋ̀ ѹ҆невѣ́стивый.

<red>Р</red>а́дꙋйсѧ, прпⷣбне ѻ҆́ч҃е на́шъ меѳо́дїе.
