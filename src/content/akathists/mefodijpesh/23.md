---
title: "Конда́къ в҃і"
navigation:
  key: akathists-mefodijpesh-23
  title: "Конда́къ в҃і"
  parent: akathists-mefodijpesh
  order: 23
type: "akathist"
---

## Конда́къ в҃і:

<red>Б</red>лгⷣть гдⷭ҇ню и҆спросѝ на́мъ, прпⷣбне ѻ҆́ч҃е меѳо́дїе, почита́ющымъ съ любо́вїю ст҃ꙋ́ю па́мѧть твою̀, и҆ ѹ҆се́рднѡ притека́ющымъ къ честнѣ́й ра́цѣ моще́й твои́хъ, ѿ неѧ́же чꙋдє́снаѧ и҆сцѣлє́нїѧ подае́ши недꙋ́жнымъ. Тѣ́мже тебѣ̀, чꙋдотворе́нїѧ да́ромъ ѿ господа̀ просла́вленномꙋ, прилѣ́жнѡ мо́лимсѧ: и҆сцѣлѝ на́шѧ недꙋ̑ги дꙋшє́вныѧ и҆ тѣлє́сныѧ, и҆ помозѝ на́мъ предста́тельствомъ твои́мъ сп҃се́нїе вѣ́чное полꙋчи́ти, да вкꙋ́пѣ съ тобо́ю воспое́мъ ди́вномꙋ во ст҃ы́хъ свои́хъ бг҃ꙋ: <red>А҆</red>ллилꙋ́їа.
