---
title: "І҆́косъ ѳ҃"
navigation:
  key: akathists-savvaosv-18
  title: "І҆́косъ ѳ҃"
  parent: akathists-savvaosv
  order: 18
type: "akathist"
---

## І҆́косъ ѳ҃:

<red>В</red>ѣті́ѧ многовѣща́нныѧ недоꙋмѣ́ютъ досто́йнѡ восхвали́ти тѧ̀, пребл҃женне: па́че бо є҆стества̀ чл҃вѣ́ческагѡ подвиза́лсѧ є҆сѝ во всѧ̀ днѝ живота̀ твоегѡ̀. Тѣ́мже чꙋдесы̀ хрⷭ҇то́съ бг҃ъ тебѣ̀ ѡ҆богатѝ, ꙗ҆́кѡ и҆ ѕвѣ́рїе ди́вїи повинова́хꙋсѧ и҆ слꙋжа́хꙋ тебѣ̀, во дни́ же гла́да мл҃твою твое́ю нб҃о до́ждь дадѐ на зе́млю сꙋ́хꙋ. Сегѡ̀ ра́ди, любо́вїю подвиза́емїи, вопїе́мъ тебѣ̀ такова́ѧ:

<red>Р</red>а́дꙋйсѧ, цр҃кве правосла́вныѧ похвало̀. Ра́дꙋйсѧ, є҆ретїкѡ́въ и҆ всѣ́хъ проти́вникѡвъ правовѣ́рїѧ ѡ҆бличи́телю. Ра́дꙋйсѧ, ꙗ҆́кѡ люде́й ѹ҆вѣща́ти ѡ҆ и҆́стинѣ правосла́вїѧ потща́лсѧ є҆сѝ. Ра́дꙋйсѧ, за и҆́стинꙋ правосла́вїѧ мно́гїѧ трꙋды̀ и҆ по́двиги под̾е́мый. Ра́дꙋйсѧ, правосла́вныѧ вѣ́ры свѣти́ло и҆ ѹ҆твержде́нїе. Ра́дꙋйсѧ, прⷪ҇ро́кѡмъ, а҆пⷭ҇лѡмъ и҆ ст҃и́телемъ сопричте́нный. Ра́дꙋйсѧ, царе́й правосла́вныхъ покро́ве и҆ защище́нїе. Ра́дꙋйсѧ, хрⷭ҇тїа́нъ правовѣ́рныхъ мл҃твенное ѡ҆гражде́нїе. Ра́дꙋйсѧ, є҆реті́ческихъ ѹ҆че́нїй разори́телю. Ра́дꙋйсѧ, правосла́вныхъ догма́тѡвъ ѹ҆ѧсни́телю. Ра́дꙋйсѧ, всѣ́мъ подвиза́ющимсѧ ѡ҆ правосла́вїи помо́щниче. Ра́дꙋйсѧ, па́стырей правосла́вныѧ цр҃кве споспѣ́шниче.

<red>Р</red>а́дꙋйсѧ, пресвѣ́тлаѧ мона́хѡвъ похвало̀, са́вво прпⷣбне.
