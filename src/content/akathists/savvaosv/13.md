---
title: "Конда́къ з҃"
navigation:
  key: akathists-savvaosv-13
  title: "Конда́къ з҃"
  parent: akathists-savvaosv
  order: 13
type: "akathist"
---

## Конда́къ з҃:

<red>Х</red>отѧ̀ вѣ́ренъ бы́ти до конца̀ і҆и҃сꙋ хрⷭ҇тꙋ̀, сн҃ꙋ бж҃їю, взе́мшемꙋ грѣхѝ мі́ра, кро́тость, неѕло́бїе, смире́нїе въ се́рдцѣ твое́мъ до́брѣ насади́лъ є҆сѝ, бг҃оно́се ѻ҆́тче са́вво, и҆ всѧ́кїѧ ско́рби, ѹ҆коре́нїѧ и҆ досажде́нїѧ ра́достнѡ претерпѣ́лъ є҆сѝ, вѣ́даѧ, ꙗ҆́кѡ мно́гими скорбьмѝ подоба́етъ вни́ти въ цр҃ствїе нбⷭ҇ное. Сегѡ̀ ра́ди, несе́нїемъ крⷭ҇та хрⷭ҇то́ва и҆ терпѣ́нїемъ ско́рбей, є҆щѐ на землѝ дꙋ́шꙋ твою̀ во ѻ҆би́тель прест҃ы́ѧ трⷪ҇цы ѹ҆стро́илъ є҆сѝ, є҆́йже ны́нѣ предстои́ши со а҆́гг҃лы и҆ вопїе́ши а҆́гг҃льскꙋю пѣ́снь: <red>А҆</red>ллилꙋ́їѧ.
