---
title: "Конда́къ д҃"
navigation:
  key: akathists-savvaosv-7
  title: "Конда́къ д҃"
  parent: akathists-savvaosv
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ́трь по́мыслѡвъ и҆ страсте́й во́лны безбѣ́днѡ преше́дъ, прпⷣбне ѻ҆́тче са́вво, ѡ҆брѣ́лъ є҆сѝ ти́хое приста́нище хрⷭ҇та̀, є҆мꙋ́же нелѣ́ностнѡ во мно́зѣ долготерпѣ́нїи порабо́талъ є҆сѝ: ѿню́дꙋже бж҃е́ственною блⷣтїю хрⷭ҇то́вою восходѧ̀ ѿ си́лы въ си́лꙋ, ѿ дѣ́ѧнїѧ къ бг҃ови́дѣнїю, нб҃снагѡ сїѡ́на дости́глъ є҆сѝ, и҆дѣ́же со а҆́гг҃лы пое́ши трⷪ҇цѣ ст҃ѣ́й пѣ́снь: <red>А҆</red>ллилꙋ́їѧ.
