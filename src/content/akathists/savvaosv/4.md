---
title: "І҆́косъ в҃"
navigation:
  key: akathists-savvaosv-4
  title: "І҆́косъ в҃"
  parent: akathists-savvaosv
  order: 4
type: "akathist"
---

## І҆́косъ в҃:

<red>Р</red>а́зꙋмъ просвѣще́нъ ѿ бг҃а и҆мѣ́ѧ, прпⷣбне ѻ҆́тче са́вво, дїа́вольскїѧ и҆скꙋше́нїѧ при́снѡ разꙋмѣва́лъ є҆сѝ: є҆гда́ бо преле́стникъ ро́да чл҃вѣ́ческагѡ и҆скꙋсѝ тѧ̀ взѧ́ти пло́дъ дре́ва пре́ждѣ ста́рческагѡ бл҃гослове́нїѧ, а҆́бїе помѧнꙋ́лъ є҆сѝ прароди́тели, и҆́же снѣ́дїю дре́ва въ ра́и прельсти́шасѧ. Тѣ́мже пове́ргъ пло́дъ на зе́млю: нога́ми се́й попра́лъ є҆сѝ, заповѣ́давъ себѣ̀ до сме́рти не вкꙋси́ти плода̀ сегѡ̀, главꙋ̀ дре́внѧгѡ ѕмі́ѧ сокрꙋша́ѧ. Сегѡ̀ ра́ди прїимѝ ѿ на́съ похвалы̀ сїѧ̀:

<red>Р</red>а́дꙋйсѧ, ѿ ю҆́ности по́стническое житїѐ показа́вый. Ра́дꙋйсѧ, на высотꙋ̀ добродѣ́телей возше́дый. Ра́дꙋйсѧ, мона́шескагѡ житїѧ̀ и҆ ѹ҆ста́ва и҆́стовое пра́вило. Ра́дꙋйсѧ, ре́вностный и҆сполни́телю ѻ҆те́ческихъ преда́нїй. Ра́дꙋйсѧ, ꙗ҆́кѡ любвѐ ра́ди бра́та въ пе́щный пла́мень вше́лъ є҆сѝ. Ра́дꙋйсѧ, ꙗ҆́кѡ си́лою блⷣти хрⷭ҇то́вы ѿ ѻ҆гнѧ̀ не ѡ҆пале́нъ и҆зше́лъ є҆сѝ. Ра́дꙋйсѧ, всецѣ́лое послꙋша́нїе гдⷭ҇ꙋ бг҃ꙋ соверши́вый. Ра́дꙋйсѧ, главꙋ̀ дре́внѧгѡ запина́телѧ сокрꙋши́вый. Ра́дꙋйсѧ, на высотꙋ̀ безстра́стїѧ возше́дый. Ра́дꙋйсѧ, ко́зни де́монскїѧ до конца̀ побѣди́вый. Ра́дꙋйсѧ, бл҃го́е и҆́го хрⷭ҇то́во на ра́мена твоѧ̀ воспрїѧ́вый. Ра́дꙋйсѧ, зако́на бж҃їѧ ѿ всеѧ̀ дꙋшѝ взыска́вый.

<red>Р</red>а́дꙋйсѧ, пресвѣ́тлаѧ мона́хѡвъ похвало̀, са́вво прпⷣбне.
