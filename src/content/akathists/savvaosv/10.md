---
title: "І҆́косъ є҃"
navigation:
  key: akathists-savvaosv-10
  title: "І҆́косъ є҃"
  parent: akathists-savvaosv
  order: 10
type: "akathist"
---

## І҆́косъ є҃:

<red>В</red>и́дѣвше тѧ̀ ѹ҆ченицы̀ твоѝ наста́вника премꙋ́дра и҆ зна́менїемъ нб҃сныѧ блⷣти сїѧ́юща, дивлѧ́хꙋсѧ, тща́щесѧ твоемꙋ̀ житїю̀ подража́ти: ꙗ҆́кѡ бо лꙋча̀ свѣ́тлагѡ со́лнца пра́вды, просвѣти́сѧ житїѐ твоѐ. Сегѡ̀ ра́ди слы́шиши ѿ всѣ́хъ похва́льнаѧ пѣ́нїѧ такова̑ѧ:

<red>Р</red>а́дꙋйсѧ, восто́чнаѧ ѕвѣздо̀ златоза́рнѣйшаѧ. Ра́дꙋйсѧ, а҆́гг҃лѡвъ собесѣ́дниче. Ра́дꙋйсѧ, по́стникѡвъ похвало̀. Ра́дꙋйсѧ, безмо́лвствꙋющихъ сла́во. Ра́дꙋйсѧ, ѹ҆чи́телю смире́нїѧ и҆ цѣломꙋ́дрїѧ. Ра́дꙋйсѧ, ѻ҆́бразе кро́тости и҆ послꙋша́нїѧ. Ра́дꙋйсѧ, ꙗ҆́кѡ во глꙋби́ны нищеты̀ дꙋхо́вныѧ прини́клъ є҆сѝ. Ра́дꙋйсѧ, ꙗ҆́кѡ на высотꙋ̀ добродѣ́телей возше́лъ є҆сѝ. Ра́дꙋйсѧ, ꙗ҆́кѡ пꙋ́ть къ животꙋ̀ вѣ́чномꙋ ѡ҆брѣ́лъ є҆сѝ. Ра́дꙋйсѧ, ꙗ҆́кѡ и҆справлє́нїи твои́ми безпло́тныѧ ѹ҆диви́лъ є҆сѝ. Ра́дꙋйсѧ, мно́жество дꙋ́шъ ѹ҆невѣ́стивый хрⷭ҇тꙋ̀. Ра́дꙋйсѧ, кꙋ́пнѡ съ ни́ми пребыва́ѧй въ ра́дости гдⷭ҇а твоегѡ̀.

<red>Р</red>а́дꙋйсѧ, пресвѣ́тлаѧ мона́хѡвъ похвало̀, са́вво прпⷣбне.
