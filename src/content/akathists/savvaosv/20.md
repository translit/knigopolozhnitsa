---
title: "І҆́косъ і҃"
navigation:
  key: akathists-savvaosv-20
  title: "І҆́косъ і҃"
  parent: akathists-savvaosv
  order: 20
type: "akathist"
---

## І҆́косъ і҃:

<red>С</red>тѣна̀ тве́рдаѧ и҆ крѣ́пкое ѡ҆гражде́нїе правосла́вныхъ ꙗ҆ви́лсѧ є҆сѝ, прпⷣбне, хода́тайствомъ бо твои́мъ ми́ръ цр҃кви бж҃їей дарова́сѧ. Тѣ́мже мо́лимъ тѧ̀, пребл҃же́нне, бꙋ́ди помо́щникъ во всѣ́хъ ско́рбехъ и҆ напа́стехъ и҆ на́мъ, къ застꙋпле́нїю твоемꙋ̀ прибѣга́ющимъ, да со ѹ҆миле́нїемъ вопїе́мъ тѝ си́це:

<red>Р</red>а́дꙋйсѧ, пꙋсты́нниче, мі́рскꙋю сꙋетꙋ̀ возненави́дѣвый и҆ є҆ди́нагѡ бг҃а и҆ска́вый. Ра́дꙋйсѧ, ѻ҆лтарѧ̀ гдⷭ҇нѧ слꙋжи́телю бл҃гоговѣ́йный. Ра́дꙋйсѧ, со всѧ́кимъ тща́нїемъ гдⷭ҇ꙋ бл҃гоꙋгожда́вый. Ра́дꙋйсѧ, пла́меннꙋю любо́вь ко хрⷭ҇тꙋ̀ ꙗ҆ви́вый. Ра́дꙋйсѧ, мно́гїѧ ѻ҆би́тєли созида́вый. Ра́дꙋйсѧ, мно́жество ча́дъ дꙋхо̑вныхъ внꙋ́трь собра́вый. Ра́дꙋйсѧ, во ѡ҆скꙋдѣ́нїихъ и҆ лише́нїихъ на бг҃а ѹ҆пова́вый. Ра́дꙋйсѧ, вѣ́рою и҆ ѹ҆пова́нїемъ и҆зѻби́лїе плодѡ́въ земны́хъ прїе́мый. Ра́дꙋйсѧ, тезоимени́тыѧ тебѣ̀ ѻ҆би́тели стра́же неꙋсы̑пный. Ра́дꙋйсѧ, въ бѣ́дахъ, напа́стехъ и҆ скорбехъ помо́щниче неѿстꙋ́пный. Ра́дꙋйсѧ, и҆́нокѡвъ ко сп҃се́нїю до́брый пꙋтеводи́телю. Ра́дꙋйсѧ, многомо́щный мл҃твенниче ѡ҆ дꙋша́хъ на́шихъ.

<red>Р</red>а́дꙋйсѧ, пресвѣ́тлаѧ мона́хѡвъ похвало̀, са́вво прпⷣбне.
