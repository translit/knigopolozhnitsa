---
title: "І҆́косъ в҃і"
navigation:
  key: akathists-savvaosv-24
  title: "І҆́косъ в҃і"
  parent: akathists-savvaosv
  order: 24
type: "akathist"
---

## І҆́косъ в҃і:

<red>П</red>ою́ще просла́вльшагѡ тѧ̀ гдⷭ҇а и҆ ѹ҆бл҃жа́юще тѧ̀, пребл҃же́нне ѻ҆́тче, приле́жнѡ мо́лимсѧ тебѣ̀, є҆́же сподо́битисѧ и҆ на́мъ хода́тайствомъ твои́мъ неѡсꙋжде́ннѡ предста́ти стра́шномꙋ сꙋ́дищꙋ хрⷭ҇то́вꙋ, да съ ра́достїю и҆ любо́вїю воспомина́юще твоѐ мл҃твенное ѡ҆ на́съ пред̾ бг҃омъ предста́тльство, бл҃гохва́льнѡ зове́мъ тебѣ̀ си́це:

<red>Р</red>а́дꙋйсѧ, пречтⷭ҇ное селе́нїе прест҃ы́ѧ трⷪ҇цы. Ра́дꙋйсѧ, и҆збра́нное ст҃а́гѡ дх҃а жили́ще. Ра́дꙋйсѧ, сїѧ́нїе незаходи́магѡ со́лнца. Ра́дꙋйсѧ, лꙋча́ми по́двигѡвъ твои́хъ мона́шеское житїѐ ѡ҆зарѧ́ѧй. Ра́дꙋйсѧ, досто́йный а҆́гг҃лѡвъ собесѣ́дниче. Ра́дꙋйсѧ, мꙋ́ченикѡвъ и҆ прпⷣбныхъ на нб҃сѝ сожи́телю. Ра́дꙋйсѧ, ꙗ҆́кѡ мзда̀ твоѧ̀ мно́га на нб҃сѝ. Ра́дꙋйсѧ, цр҃кви правосла́вныѧ ѹ҆краше́нїе. Ра́дꙋйсѧ, въ бѣ́дахъ сꙋ́щимъ ско́рое вспоможе́нїе. Ра́дꙋйсѧ, те́плый пред̾ гдⷭ҇емъ ѡ҆ на́съ мл҃твенниче. Ра́дꙋйсѧ, при́сный и҆́нокѡвъ помо́щниче и҆ застꙋ́пниче.

<red>Р</red>а́дꙋйсѧ, пресвѣ́тлаѧ мона́хѡвъ похвало̀, са́вво прпⷣбне.
