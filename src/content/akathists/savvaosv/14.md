---
title: "І҆́косъ з҃"
navigation:
  key: akathists-savvaosv-14
  title: "І҆́косъ з҃"
  parent: akathists-savvaosv
  order: 14
type: "akathist"
---

## І҆́косъ з҃:

<red>Д</red>и́вный вои́стинꙋ побѣдоно́сецъ показа́лсѧ є҆сѝ на стра́сти пло́тскїѧ, бг҃обл҃же́нне: всѧ́ бо разжже́нныѧ стрѣ́лы лꙋка́вагѡ посто́мъ, бдѣ́нїемъ и҆ сле́зными мл҃твами ѹ҆гаси́лъ є҆сѝ. Тѣ́мже вопїе́мъ тебѣ̀ сицева́ѧ:

<red>Р</red>а́дꙋйсѧ, крⷭ҇тъ хрⷭ҇то́въ на рамена̀ твоѧ̀ воспрїе́мый. Ра́дꙋйсѧ, крⷭ҇то́мъ си́мъ ꙗ҆́кѡ лѣ́ствицею на нб҃о возше́дый. Ра́дꙋйсѧ, терпѣ́нїѧ и҆ неѕло́бїѧ рачи́телю. Ра́дꙋйсѧ, и҆́нокѡвъ до́брѣ подвиза́ющихсѧ мл҃твенный пред̾ бг҃омъ предста́тлю. Ра́дꙋйсѧ, вѣ́ры правосла́вныѧ мо́щный защи́тниче. Ра́дꙋйсѧ, нбⷭ҇нагѡ цр҃ствїѧ наслѣ́дниче. Ра́дꙋйсѧ, блⷣтїю бж҃їею прїѡсѣне́нный. Ра́дꙋйсѧ, ꙗ҆́кѡ ѻ҆́бразъ страсте́й хрⷭ҇то́выхъ въ се́рдцѣ твое́мъ предписа́лъ є҆сѝ. Ра́дꙋйсѧ, свѣ́томъ трисо́лнечнымъ ст҃ы́ѧ трⷪ҇цы ѡ҆заре́нный. Ра́дꙋйсѧ, ꙗ҆́кѡ дꙋше́вныма ѻ҆чи́ма при́снѡ гдⷭ҇а созерца́лъ є҆сѝ. Ра́дꙋйсѧ, ꙗ҆́кѡ блⷣтїю бж҃їею всѧ̀ прови́дѣлъ є҆сѝ. Ра́дꙋйсѧ, блгⷣтными чꙋдесы̀ житїѐ твоѐ ѡ҆зари́вый.

<red>Р</red>а́дꙋйсѧ, пресвѣ́тлаѧ мона́хѡвъ похвало̀, са́вво прпⷣбне.
