---
title: "Конда́къ ѳ҃"
navigation:
  key: akathists-savvaosv-17
  title: "Конда́къ ѳ҃"
  parent: akathists-savvaosv
  order: 17
type: "akathist"
---

## Конда́къ ѳ҃:

<red>В</red>сѧ́кое є҆стество̀ а҆́гг҃льское просла́ви тѧ̀ и҆ цр҃ковь восхвалѝ, прпⷣбне ѻ҆́тче са́вво: ты́ бо царѧ̀ неправомꙋ́дрствꙋюща и҆ севі́ровы є҆́ресенача́льники проти́вѧщїѧсѧ правосла́вней цр҃кви нб҃оѧ́зненнѡ ѡ҆бличи́лъ є҆сѝ и҆, всѐ дꙋхо́вное во́инство правосла́вїѧ совокꙋпи́въ, є҆́ресь въ коне́цъ низложи́лъ є҆сѝ, на́съ же всѣ́хъ во правовѣ́рїи ѹ҆тверди́въ, наꙋчи́лъ є҆сѝ є҆диногла́снѡ воспѣва́ти трїеди́номꙋ бг҃ꙋ: <red>А҆</red>ллилꙋ́їѧ.
