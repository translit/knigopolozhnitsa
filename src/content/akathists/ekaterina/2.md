---
title: "І҆́косъ а҃"
navigation:
  key: akathists-ekaterina-2
  title: "І҆́косъ а҃"
  parent: akathists-ekaterina
  order: 2
type: "akathist"
---

## І҆́косъ а҃:

<red>А҆́</red>гг҃лѡмъ ра́внꙋю чистотꙋ̀ и҆мꙋ́щи, ст҃а́ѧ дѣ́во є҆катері́но, съ а҆́гг҃лы бжⷭ҇твеннагѡ ѡ҆заре́нїѧ сподо́биласѧ є҆сѝ, съ ни́ми же воспѣва́ющи трист҃ꙋ́ю пѣ́снь, ѹ҆слы́ши на́съ, пою́щихъ тебѣ̀ на землѝ сїѧ̑:

<red>Р</red>а́дꙋйсѧ, честно́е свѧты́ни жили́ще: ра́дꙋйсѧ, чꙋде́сное зна́менїе сбы́вшагѡсѧ на тебѣ̀ бж҃їѧ про́мысла. Ра́дꙋйсѧ, бл҃говоле́нїѧ ѻ҆́ч҃а сосꙋ́де: ра́дꙋйсѧ, страда́нїй хрⷭ҇то́выхъ и҆сполне́нїе. Ра́дꙋйсѧ, чи́стое дх҃а ст҃а́гѡ ѡ҆бита́лище: ра́дꙋйсѧ, свѣ́томъ бл҃гочести́выѧ вѣ́ры просвѣти́вшаѧсѧ. Ра́дꙋйсѧ, ст҃о́ю кꙋпѣ́лїю ѿрожде́ннаѧ: ра́дꙋйсѧ, и҆змы́вшаѧ ри̑зы своѧ̑ въ кровѝ а҆́гнчей на землѝ. Ра́дꙋйсѧ, ликꙋ́ющаѧ со свѧще́нными дѣ́вами на нб҃сѝ.

<red>Р</red>а́дꙋйсѧ, є҆катері́но, невѣ́сто хрⷭ҇то́ва премꙋ́драѧ.
