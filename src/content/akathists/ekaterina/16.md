---
title: "І҆́косъ и҃"
navigation:
  key: akathists-ekaterina-16
  title: "І҆́косъ и҃"
  parent: akathists-ekaterina
  order: 16
type: "akathist"
---

## І҆́косъ и҃:

<red>В</red>е́сь сла́дость, ве́сь жела́нїе тебѣ̀, ст҃а́ѧ є҆катері́но, бы́сть і҆и҃съ: сла́дцѣ бо є҆гѡ̀ ра́ди го́рькїѧ мꙋ́ки терпѣ́ла є҆сѝ и҆ ски́петръ, предлага́емый тебѣ̀, попра́ла є҆сѝ, предзрѧ́ бꙋ́дꙋщее воздаѧ́нїе. ѿ на́съ же прїимѝ похва́льнаѧ сїѧ̑:

<red>Р</red>а́дꙋйсѧ, чи́стаѧ, чи́стѣ чи́стагѡ возлюби́вшаѧ: ра́дꙋйсѧ, го́рлице, кра́снаго жениха̀ въ пꙋсты́нѣ до́льнагѡ мі́ра вожделѣ́вшаѧ. Ра́дꙋйсѧ, воню̀ ри́зъ є҆гѡ̀ бл҃гоꙋха́вшаѧ: ра́дꙋйсѧ, ꙗ҆́кѡ се́рна на гора́хъ а҆рома́тскихъ и҆ска́вшаѧ рожде́ннаго пре́жде холмѡ́въ вѣ́чныхъ. Ра́дꙋйсѧ, по́двигъ страда́льческїй ра́ди любвѐ хрⷭ҇то́вы соверши́вшаѧ: ра́дꙋйсѧ, ли́къ мꙋ́ченическїй бг҃ꙋ приве́дшаѧ. Ра́дꙋйсѧ, ꙗ҆́кѡ виті́и тобо́ю полꙋчи́ша црⷭ҇тво нбⷭ҇ное: ра́дꙋйсѧ, ꙗ҆́кѡ то́еже тобо́ю полꙋчи́ти ча́емъ. Ра́дꙋйсѧ, покро́въ и҆ забра́ло на́ше.

<red>Р</red>а́дꙋйсѧ, є҆катері́но, невѣ́сто хрⷭ҇то́ва премꙋ́драѧ.
