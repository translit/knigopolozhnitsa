---
title: "І҆́косъ г҃"
navigation:
  key: akathists-ekaterina-6
  title: "І҆́косъ г҃"
  parent: akathists-ekaterina
  order: 6
type: "akathist"
---

## І҆́косъ г҃:

<red>И҆</red>мꙋ́щи ст҃а́ѧ є҆катері́на свы́ше да́ннꙋю є҆́й премꙋ́дрость, є҆гда̀ нечести́вый ца́рь, поста́ви пред̾ собо́ю, вопроша́ше ю҆̀ ѡ҆ ро́дѣ є҆ѧ̀ и҆ са́нѣ, ѻ҆на̀ и҆сповѣ́да себѐ бы́ти дще́рь ца́рскꙋю, филосо́фскїѧ и҆ рито́рскїѧ наꙋ́ки до́брѣ и҆зꙋчи́вшꙋю, па́че же хрⷭ҇то́вꙋ невѣ́стꙋ себѐ наименова̀, въ ꙗ҆́вное ѿверже́нїе і҆́дѡльскагѡ слꙋже́нїѧ. сегѡ̀ ра́ди воспѣва́емъ є҆́й си́це:

<red>Р</red>а́дꙋйсѧ, ѹ҆́бѡ, є҆катері́не пресла́внаѧ: ра́дꙋйсѧ, ца́рское свѧще́нїе. Ра́дꙋйсѧ, пчело̀, ды́ма і҆́дѡльскагѡ ѿлетѣ́вшаѧ: ра́дꙋйсѧ, голꙋби́це, зла̑ты кри́ла и҆мꙋ́щаѧ. Ра́дꙋйсѧ, кади́ло хрⷭ҇то́ва бл҃гоꙋха́нїѧ.

<red>Р</red>а́дꙋйсѧ, є҆катері́но, невѣ́сто хрⷭ҇то́ва премꙋ́драѧ.
