---
title: "І҆́косъ д҃"
navigation:
  key: akathists-ekaterina-8
  title: "І҆́косъ д҃"
  parent: akathists-ekaterina
  order: 8
type: "akathist"
---

## І҆́косъ д҃:

<red>С</red>лы́шавъ нечести́вый ца́рь свобо́дный и҆ мꙋ́дрый ѿвѣ́тъ тво́й ѡ҆ вѣ́рѣ хрⷭ҇то́вой, ѹ҆боѧ́всѧ, да не бꙋ́детъ побѣжде́нъ ѿ тебѣ̀, собра̀ ѿ предѣ́лѡвъ держа́вы своеѧ̀ мꙋдрецѡ́въ, число́мъ пѧтдесѧ́тъ, на прѣ́нїе. ты̀ же, а҆рха́гг҃ломъ мїхаи́ломъ ѹ҆твержде́ннаѧ и҆ ѡ҆ побѣ́дѣ ѹ҆вѣ́реннаѧ, возра́довасѧ є҆сѝ встꙋпи́ти въ прѣ́нїе съ ни́ми. прїимѝ ѹ҆̀бо, дѣ́во, ѿ на́съ похвалꙋ̀ сїю̀:

<red>Р</red>а́дꙋйсѧ, из̾ѧви́тельнице ѹ҆ма̀ хрⷭ҇то́ва: ра́дꙋйсѧ, херꙋві́мское стѧжа́вшаѧ бг҃опозна́нїе. Ра́дꙋйсѧ, серафі́мскою воспале́ннаѧ къ бг҃ꙋ любо́вїю: ра́дꙋйсѧ, мꙋ́дрыхъ мꙋдрѣ́йшаѧ. Ра́дꙋйсѧ, дꙋхо́вный ме́чъ на невѣ́рїе из̾ѡстри́вшаѧ: ра́дꙋйсѧ нече́стїѧ прогони́тельнице. Ра́дꙋйсѧ вѣ́рныхъ наста́внице.

<red>Р</red>а́дꙋйсѧ, є҆катері́но, невѣ́сто хрⷭ҇то́ва премꙋ́драѧ.
