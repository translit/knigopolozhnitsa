---
title: "Конда́къ и҃"
navigation:
  key: akathists-ekaterina-15
  title: "Конда́къ и҃"
  parent: akathists-ekaterina
  order: 15
type: "akathist"
---

## Конда́къ и҃:

<red>С</red>тра́нное сла́вы и҆змѣне́нїе и҆ за хрⷭ҇та̀ страда́нїе цари́цы и҆ воево́ды съ во́ины ви́дѣвше, ѹ҆страни́мсѧ любвѐ мі́ра и҆ пло́ти и҆ впери́мъ себѐ къ разꙋмѣ́нїю бг҃а, се́й бо є҆́сть красота̀, и҆ сла́ва, и҆ вѣне́цъ на́мъ, пою́щымъ: <red>А҆</red>ллилꙋ́їа.
