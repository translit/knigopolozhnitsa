---
title: "Конда́къ в҃"
navigation:
  key: akathists-ekaterina-3
  title: "Конда́къ в҃"
  parent: akathists-ekaterina
  order: 3
type: "akathist"
---

## Конда́къ в҃:

<red>В</red>и́дѧщи є҆катері́на себѐ видѣ́нїѧ сподо́бльшꙋюсѧ, течѐ къ ст҃о́мꙋ ста́рцꙋ, і҆кѡ́нꙋ є҆́й бг҃ома́тере пре́жде тогѡ̀ врꙋчи́вшемꙋ, и҆ повѣ́да є҆мꙋ̀, ка́кѡ ѿвраща́ше лицѐ своѐ, є҆́й ꙗ҆ви́выйсѧ съ пречⷭ҇тою свое́ю мате́рїю хрⷭ҇то́съ, ка́кѡ безꙋ́мнꙋ и҆ ни́щꙋ и҆ хꙋдоро́днꙋ ю҆̀ наре́къ, до́ндеже не ѡ҆ста́витъ і҆́дѡльскагѡ нече́стїѧ. прпⷣбный же, слы́шавъ сїѧ̑, наста́ви ю҆̀ въ та́инствахъ вѣ́ры и҆ крестѝ ю҆̀. Ѻ҆на́ же во ѡ҆бновле́нїи дꙋ́ха бл҃года́рнѡ поѧ́ше бг҃ꙋ: <red>А҆</red>ллилꙋ́їа.
