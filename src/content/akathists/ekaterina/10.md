---
title: "І҆́косъ є҃"
navigation:
  key: akathists-ekaterina-10
  title: "І҆́косъ є҃"
  parent: akathists-ekaterina
  order: 10
type: "akathist"
---

## І҆́косъ є҃:

<red>В</red>и́дѣвъ царю́ющїй повєлѣ́нїѧ своѧ̑ въ тебѣ̀ пренебреже́нны и҆ ѹ҆вѣща̑нїѧ презре́нны, ѡ҆брати́сѧ къ лꙋка́вствꙋ, є҆́же ласка́нїемъ прельсти́ти тѧ̀, ѡ҆бѣща́ѧ полца́рства тебѣ̀ да́ти. ты̀ же вѣ́рꙋ сокро́вищамъ земны́мъ предпоче́тши и҆ жениха̀ хрⷭ҇та̀ возлюби́вши па́че земна́гѡ ца́рства и҆ ѡ҆де́ждꙋ мꙋчени́чества па́че багрѧни́цы, ѿве́ргла є҆сѝ є҆гѡ̀ сꙋесло́вїе. сегѡ̀ ра́ди восписꙋ́емъ тѝ сїѧ̑ похва́льнаѧ:

<red>Р</red>а́дꙋйсѧ, дѣ́во, ле́сть ѡ҆бличи́вшаѧ: ра́дꙋйсѧ, запина́телѧ ѕмі́ѧ попра́вшаѧ. Ра́дꙋйсѧ, дще́рь царе́ва: ра́дꙋйсѧ, дѣ́во, рѧ́сны златы́ми одѣѧ́ннаѧ. Ра́дꙋйсѧ, всѧ́кое вещество̀ превозше́дшаѧ: ра́дꙋйсѧ, на го́рꙋ бг҃ови́денїѧ восте́кшаѧ. Ра́дꙋйсѧ, свѣ́томъ бг҃опозна́нїѧ просвѣще́ннаѧ: ра́дꙋйсѧ, трꙋба̀ дх҃а, воспѣ́вшаѧ гла́съ и҆́стиннагѡ бг҃осло́вїѧ. Ра́дꙋйсѧ, до́брое вѣ́ры и҆сповѣ́данїе: ра́дꙋйсѧ, свѣ́та є҆ѵⷢ҇льскагѡ сїѧ́нїе. Ра́дꙋйсѧ, зако́нѡвъ вѣ́чныхъ храни́тельнице: ра́дꙋйсѧ, на́ша помо́щнице.

<red>Р</red>а́дꙋйсѧ, є҆катері́но, невѣ́сто хрⷭ҇то́ва премꙋ́драѧ.
