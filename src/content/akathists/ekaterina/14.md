---
title: "І҆́косъ з҃"
navigation:
  key: akathists-ekaterina-14
  title: "І҆́косъ з҃"
  parent: akathists-ekaterina
  order: 14
type: "akathist"
---

## І҆́косъ з҃:

<red>Н</red>о́вꙋю показа̀ ца́рь ꙗ҆́рость и҆ безчеловѣ́чїе, повелѣ́въ є҆па́рхꙋ коле́сами растерза́ти дѣ́вственное, чи́стое и҆ ст҃о́е тѣ́ло твоѐ, но чꙋде́снѡ рꙋко́ю а҆́гг҃ла а҆́бїе разрѣше́на была̀ є҆сѝ безвре́дна и҆ коле́са на ча́сти сокрꙋше́ны, и҆́миже мнѡ́ги ѿ невѣ́рныхъ ѹ҆бїе́ны, ꙗ҆́кѡ ѹ҆диви́сѧ са́мъ ца́рь и҆ предстоѧ́щїй наро́дъ, и҆же и҆ взыва́ше: вели́къ бг҃ъ хрⷭ҇тїа́нскїй! мы́ же, чꙋдѧ́щесѧ семꙋ̀, взыва́емъ тебѣ̀:

<red>Р</red>а́дꙋйсѧ, мч҃нце, а҆́гг҃лѡмъ честна́ѧ и҆ говѣ́йнаѧ: ра́дꙋйсѧ, сла́ва полкѡ́въ страда́льческихъ. Ра́дꙋйсѧ, свѣ́тлаѧ на врагѝ побѣ́да: ра́дꙋйсѧ, стра́хъ невѣ́рныхъ. Ра́дꙋйсѧ, сосꙋ́де мно́жайшїѧ си́лы бж҃їѧ: ра́дꙋйсѧ, ра́дованїе вѣ́рныхъ.

<red>Р</red>а́дꙋйсѧ, є҆катері́но, невѣ́сто хрⷭ҇то́ва премꙋ́драѧ.
