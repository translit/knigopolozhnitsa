---
title: "Конда́къ ѳ҃"
navigation:
  key: akathists-ekaterina-17
  title: "Конда́къ ѳ҃"
  parent: akathists-ekaterina
  order: 17
type: "akathist"
---

## Конда́къ ѳ҃:

<red>В</red>сѐ є҆стество̀ а҆́гг҃льское возра́довасѧ ра́достїю, зрѧ̀ тѧ̀, є҆катері́но, побѣди́вши мїроде́ржца, шествꙋющꙋю къ премі́рнымъ ꙗ҆́кѡ побѣдоно́снꙋю воево́дꙋ, въ послѣ́дованїи полка̀ страда́льческагѡ, и҆ воспѣ̀ побѣ́днаѧ, взыва́ѧ: <red>А҆</red>ллилꙋ́їа.
