---
title: "Конда́къ д҃"
navigation:
  key: akathists-ekaterina-7
  title: "Конда́къ д҃"
  parent: akathists-ekaterina
  order: 7
type: "akathist"
---

## Конда́къ д҃:

<red>Б</red>ꙋ́рею ꙗ҆́рости вознеи́стовивсѧ ца́рь на ст҃ꙋ́ю дѣ́вꙋ, речѐ къ не́й: не глаго́ли ѕлѣ̀ ѡ҆ бозѣ́хъ на́шихъ. ст҃а́ѧ же є҆катері́на ѿвѣща̀: а҆́ще восхо́щеши ѡ҆трѧстѝ мра́къ пре́лести ѹ҆разꙋмѣ́еши богѡ́въ твои́хъ хꙋ́дость и҆ позна́еши и҆́стиннагѡ бг҃а, є҆го́же и҆́мѧ то́кмѡ глаго́лемое, и҆лѝ кре́стъ, изѡбразꙋ́емый на воздꙋ́сѣ, прогонѧ́етъ бо́ги твоѧ̑ и҆ погꙋблѧ́етъ. и҆ а҆́ще повели́ши, ꙗ҆влю̀ тебѣ̀ и҆́стинꙋ, пою́щи бг҃ꙋ: <red>А҆</red>ллилꙋ́їа.
