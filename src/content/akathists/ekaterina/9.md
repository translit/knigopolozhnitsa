---
title: "Конда́къ є҃"
navigation:
  key: akathists-ekaterina-9
  title: "Конда́къ є҃"
  parent: akathists-ekaterina
  order: 9
type: "akathist"
---

## Конда́къ є҃:

<red>Б</red>г҃оте́чной ѕвѣздѣ̀ была̀ є҆сѝ подо́бна, є҆катері́но, препрѣ́вши пѧтдесѧ́тъ виті́й и҆ наста́вивши и҆́хъ на пꙋ́ть хрⷭ҇тїа́нскїй, ведꙋ́щїй къ пра́ведномꙋ сл҃нцꙋ, ѿ дв҃ы возсїѧ́вшемꙋ хрⷭ҇тꙋ̀ бг҃ꙋ, свои́ми мꙋ́дрыми глаго́лы, и҆̀же и҆ ѡ҆сꙋжде́ни бы́вше за хрⷭ҇та̀ на сожже́нїе и҆ напꙋ́тствовани мл҃твою твое́ю, съ ра́достїю и҆до́ша въ ѻ҆́гнь, пою́ще: <red>А҆</red>ллилꙋ́їа.
