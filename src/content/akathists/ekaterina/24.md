---
title: "І҆́косъ в҃і"
navigation:
  key: akathists-ekaterina-24
  title: "І҆́косъ в҃і"
  parent: akathists-ekaterina
  order: 24
type: "akathist"
---

## І҆́косъ в҃і:

<red>П</red>ою́ще крѣ́пкїѧ твоѧ̑ мч҃ничєскїѧ по́двиги, хва́лимъ тѧ̀, ꙗ҆́кѡ ѡ҆дꙋшевле́нный сосꙋ́дъ сп҃се́нїѧ человѣ́кѡвъ: твои́мъ бо ра́зꙋмомъ бг҃ъ премꙋ́дрость премꙋ́дрыхъ вѣ́ка сегѡ̀ погꙋбѝ: тобо́ю виті́й призва̀ въ ꙗ҆зы́къ свѧ́тъ, въ лю́ди ѡ҆бновле́нїѧ, ꙗ҆́кѡ тѣ́мъ страда́ти за хрⷭ҇та̀. просвѣтѝ и҆ на́съ, блага́ѧ дѣ́во, помраче́нныхъ, да зове́мъ тѝ:

<red>Р</red>а́дꙋйсѧ, зерца́ло бж҃їѧ мꙋ́дрости: ра́дꙋйсѧ, си́лою вы́шнѧгѡ ѡ҆дѣѧ́ннаѧ. Ра́дꙋйсѧ, подви́жнице, є҆ле́емъ ра́дованїѧ ѹ҆маще́ннаѧ: ра́дꙋйсѧ, воево́до, по́лкъ бж҃їй къ вѣ́чномꙋ вели́чествꙋ предпосла́вшаѧ. Ра́дꙋйсѧ, во свѣ́тлѡсти ст҃ы́ѧ вше́дшаѧ: ра́дꙋйсѧ, во свѣ́тѣ непристꙋ́пнѣмъ живꙋ́щемꙋ въ ли́кѣ пла́менныхъ слꙋ́гъ предста́вшаѧ. Ра́дꙋйсѧ, гро́мъ трист҃агѡ пѣ́нїѧ гла́сомъ свои́мъ ѹ҆множа́ющаѧ: ра́дꙋйсѧ, неизрече́ннꙋю сла́дость добрѡ́ты вкꙋша́ющаѧ. Ра́дꙋйсѧ, ꙗ҆́кѡ хвала̀ и҆ ра́дованїе над̾ главо́ю твое́ю: ра́дꙋйсѧ, ꙗ҆́кѡ вѣ́чнаѧ сла́ва тебѣ̀ ѡ҆б̾е́млетъ. Ра́дꙋйсѧ, ѿ трїѷпоста́снагѡ бжⷭ҇тва̀ вѣнце́мъ нбⷭ҇нагѡ црⷭ҇твїѧ ѹ҆вѣнча́ннаѧ: ра́дꙋйсѧ, блгⷣти и҆ безконе́чной сла́вы на́мъ хода́таице.

<red>Р</red>а́дꙋйсѧ, є҆катері́но, невѣ́сто хрⷭ҇то́ва премꙋ́драѧ.
