---
title: "Мл҃тва"
navigation:
  key: akathists-ekaterina-26
  title: "Мл҃тва"
  parent: akathists-ekaterina
  order: 26
type: "akathist"
---

## Мл҃тва:

<versal>Ѽ</versal> ст҃а́ѧ є҆катері́но, дѣ́во и҆ мч҃нице, и҆́стиннаѧ хрⷭ҇то́ва невѣ́сто! мо́лимъ тѧ̀ чре́з̾ ѡ҆собли́вꙋю блгⷣть, є҆́юже предварѝ тѧ̀ жени́хъ тво́й, сладча́йшїй і҆и҃съ: ꙗ҆́кѡже посрами́вши пре́лести мꙋчи́телѧ, мꙋ́дростїю твое́ю пѧтдесѧ́тъ виті́й побѣди́ла є҆сѝ и҆, напои́вши и҆́хъ нбⷭ҇нымъ ѹ҆че́нїемъ, къ свѣ́тꙋ и҆́стинныѧ вѣ́ры наста́вила є҆сѝ, та́кѡ и҆спросѝ и҆ на́мъ ѻ҆́нꙋю бж҃їю мꙋ́дрость, да и҆ мы̀, расто́ргнꙋвъ всѧ̑ ко́зни а҆́дскагѡ мꙋчи́телѧ и҆ презрѣ́въ мі́ра и҆ пло́ти собла́зны, досто́йны ꙗ҆ви́мсѧ бжⷭ҇твенныѧ сла́вы и҆ къ разшире́нїю ст҃ы́ѧ на́шеѧ правосла́вныѧ вѣ́ры сосꙋ́ды досто́йны содѣ́лаемсѧ, и҆ съ тобо́ю въ нбⷭ҇ной ски́нїи гдⷭ҇а и҆ влⷣкꙋ на́шего і҆и҃са хрⷭ҇та̀ хва́лимъ и҆ прославлѧ́емъ во всѧ̑ вѣ́ки. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
