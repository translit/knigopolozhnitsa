---
title: "І҆́косъ ѳ҃"
navigation:
  key: akathists-ekaterina-18
  title: "І҆́косъ ѳ҃"
  parent: akathists-ekaterina
  order: 18
type: "akathist"
---

## І҆́косъ ѳ҃:

<red>В</red>иті́ѧ многовѣща̑нныѧ заꙋсти́шасѧ: не возмо́гше бо противовѣща́ти бг҃одꙋхнове́ннымъ словесє́мъ твои́мъ, молча́нїемъ почита́ютъ дарѡва́нїѧ твоѧ̑: мы̀ же, не́мощнїи, ка́кѡ мо́жемъ ѿве́рсти ѹ҆ста̀ на хвалы̑ твоѧ̀; ѻ҆дна́кѡ дерза́емъ и҆ мо́лимъ, сподо́би, блага́ѧ, безбѣ́днѡ принестѝ тебѣ̀ пѣ́снь сїю̀:

<red>Р</red>а́дꙋйсѧ, ѻ҆рга́не дх҃а ст҃а́гѡ: ра́дꙋйсѧ, зарѐ неизрече́ннагѡ ѡ҆сїѧ́нїѧ. Ра́дꙋйсѧ, догма́тѡвъ бжⷭ҇твенныхъ пꙋчи́на: ра́дꙋйсѧ, хи́тросте, препрѣ́вшаѧ фїлосо́фѡвъ. Ра́дꙋйсѧ, ча́ше премꙋ́дрости: ра́дꙋйсѧ, плетє́нїѧ виті́й растерза́вшаѧ. Ра́дꙋйсѧ, плѣни́цы грѣхѡ́вныѧ разрѣша́ющаѧ.

<red>Р</red>а́дꙋйсѧ, є҆катері́но, невѣ́сто хрⷭ҇то́ва премꙋ́драѧ.
