---
title: "І҆́косъ є҃"
navigation:
  key: akathists-coffin-10
  title: "І҆́косъ є҃"
  parent: akathists-coffin
  order: 10
type: "akathist"
---

## І҆́косъ є҃:

<red>В</red>ѣ́тїѧ сꙋемꙋ́дренныѧ, кни́жники і҆ꙋде́йстїи, ꙗ҆́коже ры̑бы безгла̑сныѧ ви́димъ, недоꙋмѣ́ющыѧ гл҃го́лати ѡ҆ пресла́вномъ воста́нїи твое́мъ, хрⷭ҇тѐ, и҆ неразꙋмѣ́ющыѧ, ꙗ҆́кѡ подоба́ше тебѣ̀ пострада́ти за ро́дъ чл҃вѣ́чь и҆ и҆з̾ ме́ртвыхъ воскре́снꙋти: мы́ же, совоскре́сшїе тебѣ̀ вѣ́рою и҆ любо́вїю, съ весе́лїемъ са́момꙋ гро́бꙋ твоемꙋ̀ зове́мъ:

<red>Р</red>а́дꙋйсѧ, живоно́сный гро́бе, ꙗ҆́кѡ тобо́ю жи́знь вѣ́чнаѧ всѣ́мъ концє́мъ землѝ позна́сѧ. Ра́дꙋйсѧ, ꙗ҆́кѡ въ тебѣ̀ сме́ртїю нача́льника жи́зни сме́рти жа́ло и҆ держа́ва сокрꙋши́сѧ. Ра́дꙋйсѧ, ꙗ҆́кѡ ѿ сѣ́вера и҆ мо́рѧ къ тебѣ̀ приходѧ́ще, воскре́сшаго жизнода́вца прославлѧ́ютъ. Ра́дꙋйсѧ, ꙗ҆́кѡ ѿ за́пада и҆ восто́ка текꙋ́ще, всѝ въ тебѣ̀ зало́гъ безсме́ртїѧ ѡ҆брѣта́ютъ. Ра́дꙋйсѧ, ꙗ҆́кѡ по ѻ҆́бразꙋ твоемꙋ̀ всѣ̀ гро́бы и҆здадꙋ́тъ свои́хъ мертвецє́въ въ де́нь послѣ́днїй. Ра́дꙋйсѧ, вѣ́ры хрⷭ҇тїа́нскїѧ ѹ҆твержде́нїе и҆ прⷪ҇ро́ческихъ сказа́нїй печа́те.

<red>Р</red>а́дꙋйсѧ, живоно́сный гро́бе, и҆з̾ негѡ́же хрⷭ҇то́съ воскре́се.
