---
title: "Конда́къ в҃"
navigation:
  key: akathists-coffin-3
  title: "Конда́къ в҃"
  parent: akathists-coffin
  order: 3
type: "akathist"
---

## Конда́къ в҃:

<red>Ꙗ҆́</red>кѡ прїи́де на гро́бъ мр҃і́а магдали́на и҆ дрꙋгаѧ мр҃і́а пома́зати тѣ́ло твоѐ, хрⷭ҇тѐ бж҃е, ѡ҆брѣто́ша а҆́гг҃ла на ка́мени сѣдѧ́ща, и҆ гл҃го́люща къ ни́мъ: не бо́йтесѧ. Вѣ́мъ бо, ꙗ҆́кѡ і҆и҃са распѧ́таго и҆́щете: нѣ́сть здѣ̀, но воста̀, ꙗ҆́коже речѐ ва́мъ. Сїѧ̑ ѹ҆́бѡ слы́шавше ст҃ы̑ѧ же́ны, те́кше вспѧ́ть, бл҃говѣсти́ша ѹ҆ченикѡ́мъ ѡ҆ воста́нїи твое́мъ, да всѝ, ꙗ҆́кѡ творцꙋ̀ и҆ воскре́сшемꙋ влцⷣѣ а҆́гг҃льское пѣ́нїе воспою́тъ, гл҃го́люще: <red>А҆</red>ллилꙋ́їа.
