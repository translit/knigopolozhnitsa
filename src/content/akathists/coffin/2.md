---
title: "І҆́косъ а҃"
navigation:
  key: akathists-coffin-2
  title: "І҆́косъ а҃"
  parent: akathists-coffin
  order: 2
type: "akathist"
---

## І҆́косъ а҃:

<red>А҆́</red>гг҃лъ предста́тель съ нб҃сѐ низше́дъ, ка́мень ѿ гро́ба твоегѡ̀ ѿвалѝ, хрⷭ҇те бж҃е, и҆ мѷроно́сицамъ бл҃говѣстѝ воста́нїе твоѐ, гл҃го́лѧ: ше́дше, рцы́те ѹ҆ченикѡ́мъ є҆гѡ̀, ꙗ҆́кѡ воста̀ ѿ ме́ртвыхъ: ѻ҆ни́ же, вразꙋмле́нные чꙋ́днымъ ꙗ҆вле́нїемъ, зрѧ́ще ко гро́бꙋ твоемꙋ̀, съ вѣ́рою и҆ любо́вїю возглаша́хꙋ:

<red>Р</red>а́дꙋйсѧ, живоно́сный гро́бе, въ не́мже хрⷭ҇то́съ, ꙗ҆́кѡ чл҃вѣ́къ, почѝ, и҆ ꙗ҆́кѡ бг҃ъ, воскре́се тридне́венъ. Ра́дꙋйсѧ, ꙗ҆́кѡ и҆з̾ тебѣ̀ спа́съ мі́ра, ꙗ҆́кѡ жени́хъ и҆з̾ черто́га и҆зше́дъ, сме́рть попра̀ и҆ а҆́да плѣни́лъ є҆́сть. Ра́дꙋйсѧ, ꙗ҆́кѡ воста́нїемъ тогѡ̀, ѿ вѣ́ка ѹ҆ме́ршїй, въ жи́знь нестарѣ́емꙋю воста́ша. Ра́дꙋйсѧ, ꙗ҆́кѡ въ тебѣ̀ хрⷭ҇тꙋ̀ возле́гшꙋ, проклѧ́таѧ въ дѣ́лѣхъ чл҃вѣ́ка землѧ̀ ѡ҆҆свѧти́сѧ. Ра́дꙋйсѧ, ꙗ҆́кѡ тобо́ю первозда́нный а҆да́мъ па́ки въ ри́зꙋ безсме́ртїѧ ѡ҆блека́етсѧ. Ра́дꙋйсѧ, ꙗ҆́кѡ въ тебѣ̀ ѻ҆́бразъ всемі́рнагѡ воскресе́нїѧ начертава́етсѧ.

<red>Р</red>а́дꙋйсѧ, живоно́сный гро́бе, и҆з̾ негѡ́же хрⷭ҇то́съ воскре́се.
