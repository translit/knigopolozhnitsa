---
title: "Конда́къ ѕ҃"
navigation:
  key: akathists-coffin-11
  title: "Конда́къ ѕ҃"
  parent: akathists-coffin
  order: 11
type: "akathist"
---

## Конда́къ ѕ҃:

<red>Є҆</red>гда̀ по воскресе́нїи твое́мъ, хрⷭ҇тѐ, ꙗ҆ви́лсѧ є҆сѝ ѹ҆ченикѡ́мъ твои́мъ на мо́ри тїверїа́дстѣмъ, повелѣва́ѧ воврещѝ мре́жꙋ ѡ҆деснꙋ́ю кораблѧ̀: тогда̀ возлю́бленный ѹ҆чени́къ тво́й, позна́въ тѧ̀ ѿ лови́твы ры́бъ, петро́ви гл҃го́лаше: гдⷭ҇ь є҆́сть. И҆зше́дше ѹ҆́бѡ на зе́млю, ѡ҆брѣто́ша ѻ҆́гнь и҆ ры́бꙋ лежа́щꙋ и҆ хлѣ́бъ, ѿ ни́хже вкꙋси́вше и҆ позна́вше въ тебѣ̀ своего̀ ѹ҆чи́телѧ и҆ гдⷭ҇а, є҆ди́нѣми ѹ҆сты̀ и҆ є҆ди́нѣмъ срⷣцемъ возопи́ша: <red>А҆</red>ллилꙋ́їа.
