---
title: "Конда́къ г҃"
navigation:
  key: akathists-coffin-5
  title: "Конда́къ г҃"
  parent: akathists-coffin
  order: 5
type: "akathist"
---

## Конда́къ г҃:

<red>С</red>лы́шавше, и҆̀же ѿ кꙋстоді́и, сꙋ́етнїи стра́жи гро́ба твоегѡ̀, хрⷭ҇тѐ, трꙋ́съ ве́лїй бы́вшїй, и҆ ка́мень ѿвале́нъ и҆ гро́бъ пра́зденъ ви́дѧще, ѿ стра́ха бы́ша ꙗ҆́кѡ ме́ртвы, и҆ те́кше во гра́дъ, возвѣща́хꙋ а҆рхїере́ємъ и҆ ста́рцємъ всѧ̑ бы́вшаѧ: ѻ҆нѝ же, пребеззако́ннїи, а҆́ще и҆ ѹ҆мы́слиша ѹ҆таи́ти ве́лїе чꙋ́до, но не возмого́ша сокры́ти и҆́стины, нижѐ воспѧти́ти вѣ́рꙋющымъ пѣ́ти тебѣ̀: <red>А҆</red>ллилꙋ́їа.
