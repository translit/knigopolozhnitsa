---
title: "І҆́косъ в҃"
navigation:
  key: akathists-coffin-4
  title: "І҆́косъ в҃"
  parent: akathists-coffin
  order: 4
type: "akathist"
---

## І҆́косъ в҃:

<red>Б</red>ꙋ́рю внꙋ́трь и҆мѣ́ѧхꙋ сꙋмни́тельныхъ помышле́нїй ѹ҆ченицы̀ твоѝ, хрⷭ҇те, въ ча́съ сме́рти твоеѧ̀, не вѣ́дꙋще писа́нїѧ, ꙗ҆́кѡ подоба́етъ тебѣ̀ и҆з̾ ме́ртвыхъ воскре́снꙋти: тѣ́мже пе́тръ, вѣ́сть прїе́мъ ѡ҆ воста́нїи твое́мъ, течѐ ко гро́бꙋ, хотѧ̀ ви́дѣти бы́вшее: прини́къ же и҆ ви́дѣвъ є҆ди́ны ри̑зы твоѧ̀ въ не́мъ лежа́ща, съ вѣ́рою возгласѝ:

<red>Р</red>а́дꙋйсѧ, живоно́сный гро́бе, ꙗ҆́кѡ въ тебѣ̀, посредѣ̀ землѝ, всемі́рное спасе́нїе содѣ́ѧсѧ. Ра́дꙋйсѧ, ꙗ҆́кѡ цр҃ю̀ цр҃е́й ѻ҆́дръ, и҆ влⷣкѣ влады́къ поко́ище бы́лъ є҆҆сѝ. Ра́дꙋйсѧ, ꙗ҆́кѡ тобо́ю беззако́нное со́нмище і҆ꙋде́йское всеконе́чнѣ посрами́сѧ. Ра́дꙋйсѧ, ꙗ҆́кѡ пред̾ тобо́ю є҆́ресь саддꙋке́євъ, гл҃го́лющихъ не бы́ти воскресе́нїю, низложи́сѧ. Ра́дꙋйсѧ, гро́бе, па́че хра́ма соломѡ́нова чтⷭ҇нѣ́йшїй. Ра́дꙋйсѧ, па́че ски́нїи свидѣ́нїѧ и҆ ковче́га завѣ́та ст҃ѣ́йшїй.

<red>Р</red>а́дꙋйсѧ, живоно́сный гро́бе, и҆з̾ негѡ́же хрⷭ҇то́съ воскре́се.
