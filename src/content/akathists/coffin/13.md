---
title: "Конда́къ з҃"
navigation:
  key: akathists-coffin-13
  title: "Конда́къ з҃"
  parent: akathists-coffin
  order: 13
type: "akathist"
---

## Конда́къ з҃:

<red>В</red>ъ страда́нїи твое́мъ, хрⷭ҇тѐ, не терпѧ̀ со́лнце беззако́нныхъ неи́стовства, свѣ́тъ сво́й скры̀, и҆ завѣ́са церко́внаѧ раздра́сѧ: въ живоно́сномъ же гро́бе тебѣ̀ положе́нꙋ бы́вшꙋ, землѧ̀ потрѧсе́сѧ, а҆́ки хотѧ̀ поглоти́ти законопрестꙋ́пныхъ: но ты̀, ꙗ҆́кѡ бг҃ъ, воскре́съ є҆сѝ со сла́вою, и҆ всеро́днаго а҆да́ма воздви́глъ є҆сѝ съ тобо́ю: тѣ́мже досто́йнѡ и҆ пра́веднѡ воскресе́нїю твоемꙋ̀ зове́мъ: <red>А҆</red>ллилꙋ́їа.
