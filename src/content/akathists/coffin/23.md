---
title: "Конда́къ в҃і"
navigation:
  key: akathists-coffin-23
  title: "Конда́къ в҃і"
  parent: akathists-coffin
  order: 23
type: "akathist"
---

## Конда́къ в҃і:

<red>Б</red>ж҃е́ственное, є҆́же ѡ҆ на́съ, смотре́нїе твоѐ сла́вѧще, стра̑сти твоѧ̀ почита́емъ, преди́вномꙋ воскресе́нїю твоемꙋ̀ покланѧ́емсѧ, и҆ ѿ землѝ къ нбⷭ҇номꙋ роди́телю пресла́вное вознесе́нїе воспѣва́емъ и҆ мо́лимсѧ: прест҃а́гѡ твоегѡ̀ дх҃а не ѿимѝ ѿ на́съ, да всѝ зове́мъ тебѣ̀ во вѣ́ки: <red>А҆</red>ллилꙋ́їа.
