---
title: "І҆́косъ з҃"
navigation:
  key: akathists-kosmadamian-14
  title: "І҆́косъ з҃"
  parent: akathists-kosmadamian
  order: 14
type: "akathist"
---

## І҆́косъ з҃:

<red>Д</red>и́внїи ѡ҆ на́съ мл҃твєнницы, цѣли́телїе дꙋ́шъ и҆ тѣле́съ на́шыхъ, и҆ хода́таи сп҃се́нїѧ вѣ́чнагѡ, бл҃года́рнымъ се́рдцемъ воспѣва́юще хвале́бнꙋю пѣ́снь бг҃ꙋ, дарова́вшемꙋ на́мъ таковы́хъ вели́кихъ чꙋдотво́рцєвъ, прино́симъ и҆ ва́мъ похвалы̑ сицевы̑ѧ:

<red>Р</red>а́дꙋйтесѧ, а҆́гг҃лѡвъ терпѣ́нїемъ ва́шимъ ѹ҆диви́вшїи. Ра́дꙋйтесѧ, бжⷭ҇твеннымъ сїѧ́нїемъ чꙋде́съ свои́хъ всѧ̑ просвѣти́вшїи. Ра́дꙋйтесѧ, ско́рїи ѿ всѧ́кихъ болѣ́зней безме́зднїи вра́чеве. Ра́дꙋйтесѧ, застꙋ́пленїемъ ва́шымъ разсла́блєнныѧ и҆сцѣлѧ́ющїи. Ра́дꙋйтесѧ, ѿ неисцѣ́льныхъ болѣ́зней здра̑вы воздвиза́ющїи. Ра́дꙋйтесѧ, досто́йнѣ соверши́вшїи земны́й по́двигъ житїѧ̀ ва́шегѡ. Ра́дꙋйтесѧ, ѡ҆ на́съ, ѡ҆бнаже́нныхъ до́брыхъ дѣ́лъ, при́снѡ къ бг҃ꙋ предста́тельствꙋющїи. Ра́дꙋйтесѧ, ꙗ҆́кѡ сїѧ́нїемъ премꙋ́дрости, ѿ гдⷭ҇а ва́мъ да́нныѧ, всѣ́хъ вѣ́рныхъ просвѣща́ете. Ра́дꙋйтесѧ, моли́твєнницы ѡ҆ на́съ, и҆ застꙋ́пницы на́ши преди́внїи. Ра́дꙋйтесѧ, до́блїи страстоте́рпцы хрⷭ҇тѡ́вы. Ра́дꙋйтесѧ, кровмѝ свои́ма зе́млю ѡ҆свѧти́вшїи. Ра́дꙋйтесѧ, і҆́дѡльское безꙋ́мїе ѡ҆бличи́вшїи.

<red>Р</red>а́дꙋйтесѧ, космо̀ и҆ дамїа́не, ст҃і́и безсре́брєнницы и҆ пресла́внїи чꙋдотво́рцы.
