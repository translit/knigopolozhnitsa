---
title: "І҆́косъ ѕ҃"
navigation:
  key: akathists-kosmadamian-12
  title: "І҆́косъ ѕ҃"
  parent: akathists-kosmadamian
  order: 12
type: "akathist"
---

## І҆́косъ ѕ҃:

<red>В</red>озсїѧ̀ ꙗ҆́кѡ свѣ́тъ пра́вда ва́шѧ, є҆гда̀ ѹ҆корѧ́еми на сꙋди́щи царѧ̀, дерзнове́ннѡ реѣко́сте къ немꙋ̀: не волше́бною хи́тростїю врачꙋ́емъ болѣ́зни, но си́лою спа́са на́шегѡ, і҆и҃са хрⷭ҇та̀, ꙗ҆́коже то́й заповѣ́да, глаго́лѧ: болѧ́щыѧ и҆сцѣлѧ́йте, прокажє́нныѧ ѡ҆чища́йте, тꙋ́не прїѧ́сте, тꙋ́не дади́те. Тѣ́мже дерзнове́нїю ва́шемꙋ дивѧ́щесѧ, ѹ҆бл҃жа́емъ ва́съ си́ми:

<red>Р</red>а́дꙋйтесѧ, ѡ҆́бразъ тве́рдости и҆ вѣ́ры на́мъ показа́вшїи. Ра́дꙋйтесѧ, ра́йскїѧ ра́дости при́снѡ наслажда́ющїисѧ. Ра́дꙋйтесѧ, премꙋ́дрїи сѣ́ѧтелїе бл҃гоче́стїѧ. Ра́дꙋйтесѧ, сла́внїи проповѣ̑дницы правосла́вїѧ. Ра́дꙋйтесѧ, ѹ҆чи́телїе, къ нб҃сѝ наставлѧ́ющїи. Ра́дꙋйтесѧ, чи́стагѡ и҆ непоро́чнагѡ житїѧ̀ неꙋсы́пнїи храни́телїе. Ра́дꙋйтесѧ, те́плїи послꙋ́шателїе молѧ́щыхсѧ ва́мъ. Ра́дꙋйтесѧ, ко сп҃се́нїю и҆зѧ́щнїи и҆ вѣ́рнїи пꙋтеводи́телїе. Ра́дꙋйтесѧ, бл҃гоче́стнѡ и҆ бг҃оꙋго́днѡ жи́ти хотѧ́щымъ блазі́и наста̑вницы. Ра́дꙋйтесѧ, хода́таи бл҃ги́хъ всѣ̑мъ, почита́ющымъ па́мѧть ва́шꙋ. Ра́дꙋйтесѧ, до́брѣ тече́нїе своѐ сконча́вшїи. Ра́дꙋйтесѧ, вѣнцы̀ пра́вды ѿ влⷣки хрⷭ҇та̀ прїѧ́вшїи.

<red>Р</red>а́дꙋйтесѧ, космо̀ и҆ дамїа́не, ст҃і́и безсре́брєнницы и҆ пресла́внїи чꙋдотво́рцы.
