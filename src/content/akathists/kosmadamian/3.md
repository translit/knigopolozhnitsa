---
title: "Конда́къ в҃"
navigation:
  key: akathists-kosmadamian-3
  title: "Конда́къ в҃"
  parent: akathists-kosmadamian
  order: 3
type: "akathist"
---

## Конда́къ в҃:

<red>В</red>и́дѧ гдⷭ҇ь бг҃ъ до́браѧ ва̑шѧ начина̑нїѧ, и҆ ве́лїе ко бл҃гоче́стїю ѹ҆се́рдїе ва́ше, ꙗ҆́кѡ всѧ̑ земна̑ѧ и҆ блага̑ѧ мі́ра сегѡ̀ ѹ҆ме́ты вмѣни́вше, въ непреста́ннѣмъ трꙋдѣ̀ любвѐ ра́ди бли́жнѧгѡ, пребы́сте, и҆ дꙋ́шы своѧ̑ бл҃ги́ми нра́вы ѹ҆кра́сили є҆стѐ, преиспо́лнили ва́съ дх҃а ст҃а́гѡ, є҆гѡ́же лꙋче́ю ѡ҆зари́тисѧ и҆ на́мъ и҆спроси́те ѹ҆ хрⷭ҇та̀ бг҃а, да кꙋ́пнѡ съ ва́ми пое́мъ є҆мꙋ̀: <red>А҆</red>ллилꙋ́їа.
