---
title: "І҆́косъ а҃"
navigation:
  key: akathists-kosmadamian-2
  title: "І҆́косъ а҃"
  parent: akathists-kosmadamian
  order: 2
type: "akathist"
---

## І҆́косъ а҃:

<red>А҆́</red>гг҃льскомꙋ жи́тельствꙋ поревнова́вше, всѧ̑ земна̑ѧ презрѣ́ли є҆стѐ, и҆ по́двигомъ мꙋ́ченичества вѣнча́вшесѧ, лицезрѣ́нїѧ гдⷭ҇а си́лъ сподо́билисѧ є҆стѐ. Моли́тесѧ, ѹ҆́бѡ, за ны̀ прилѣ́жнѡ, къ по́мощи ва́шей притека́ющыхъ, и҆ похва̑льнаѧ ва́мъ вопїю́щыхъ:

<red>Р</red>а́дꙋйтесѧ, моли́твєнницы те́плїи ѡ҆ чтꙋ́щыхъ ст҃ꙋ́ю па́мѧтѣ́ ва́шꙋ. Ра́дꙋйтесѧ, ѡ҆ста́влєнныхъ врача́ми неѡскꙋ́дноѡ и҆сцѣлѧ́ющїи. Ра́дꙋйтесѧ, ꙗ҆́кѡ до́мъ, и҆мѣ́нїе и҆ всѧ̑ роди́телей стѧжа̑нїѧ ни во что́же вмѣни́ли є҆стѐ. Ра́дꙋйтесѧ, ни́щыѧ млⷭ҇рдїемъ ва́шымъ препита́вшїи. Ра́дꙋйтесѧ, стра́ждꙋщыѧ сердобо́лїемъ ѹ҆тѣша́вшїи. Ра́дꙋйтесѧ, чистото́ю и҆ ст҃остїю а҆́гг҃лѡмъ ѹ҆подо́бившїисѧ. Ра́дꙋйтесѧ, свѣти́льницы бж҃е́ственнагѡ свѣ́та. Ра́дꙋйтесѧ, нбⷭ҇нїи человѣ́цы, земнїи а҆́гг҃лы. Ра́дꙋйтесѧ, ꙗ҆́кѡ хрїстїа́нѡмъ є҆стѐ прибѣ́жище непосты́дное. Ра́дꙋйтесѧ, всѐ житїѐ своѐ да́же до послѣ́днѧгѡ и҆здыха́нїѧ въ слꙋже́нїи гдⷭ҇ꙋ и҆стощи́вшїи. Ра́дꙋйтесѧ, всесвѣ́тлое бл҃года́ти прїѧ́телище дх҃а ст҃а́гѡ сосꙋ́ди. Ра́дꙋйтесѧ, всѣ̑мъ призыва́ющымъ ва́съ ско́рїи помѡ́щницы.

<red>Р</red>а́дꙋйтесѧ, космо̀ и҆ дамїа́не, ст҃і́и безсре́брєнницы и҆ пресла́внїи чꙋдотво́рцы.
