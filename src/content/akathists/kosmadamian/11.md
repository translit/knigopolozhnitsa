---
title: "Конда́къ ѕ҃"
navigation:
  key: akathists-kosmadamian-11
  title: "Конда́къ ѕ҃"
  parent: akathists-kosmadamian
  order: 11
type: "akathist"
---

## Конда́къ ѕ҃:

<red>П</red>роповѣ̑дницы и҆́мене хрⷭ҇то́ва въ животѣ̀ свое́мъ бы́вше, и҆ ны́нѣ си́лꙋ тогѡ̀ свидѣ́тельствꙋете чꙋдесы̑, ѿ і҆кѡ́ны ва́шеѧ и҆сточа́емыми: и҆ ꙗ҆́коже вѣ́ры и҆ногда̀ жены̀ нѣ́кїѧ не презрѣ́сте, но во снѣ̀ ꙗ҆́вльшесѧ є҆́й, ѡ҆блегче́нїе въ недꙋ́зѣ дарова́ли є҆стѐ, си́це и҆ на́шыхъ моле́нїй и҆ пѣ́нїй гла́сы ѹ҆слы́шите, ѽ҆ ст҃і́и безсре́брєнницы! Вѣ́рѣ же и҆ любвѝ люде́й ва́шыхъ внемли́те и҆ покро́въ на́мъ свы́шѣ да́рꙋйте хва́лѧщымъ ва́съ и҆ пою́щымъ бг҃ꙋ: <red>А҆</red>ллилꙋ́їа.
