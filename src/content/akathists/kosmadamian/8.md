---
title: "І҆́косъ д҃"
navigation:
  key: akathists-kosmadamian-8
  title: "І҆́косъ д҃"
  parent: akathists-kosmadamian
  order: 8
type: "akathist"
---

## І҆́косъ д҃:

<red>С</red>лы́шавше ри́мстїи лю́дїе ве́лїю ва́шꙋ ко стра́ждꙋщымъ любо́вь и҆ чꙋде́сное врачева́нїе ва́ше, ѿвсю́дꙋ ѹ҆стремлѧ́хꙋсѧ къ ва́мъ съ вѣ́рою въ цѣле́бнꙋю бл҃года́ть бж҃їю, въ ва́съ дѣ́йствꙋющꙋю: прїе́млюще же ско́рое и҆сцѣле́нїе, прославлѧ́хꙋ бг҃а, ва́съ же, млⷭ҇рдыхъ цѣли́телей свои́хъ, велича́хꙋ, воспѣва́ѧ си́це:

<red>Р</red>а́дꙋйтесѧ, бг҃а и҆́стиннагѡ непреѡбори́мїи проповѣ̑дницы. Ра́дꙋйтесѧ, ѻ҆рꙋ́жїе крⷭ҇та̀ хрⷭ҇то́ва добропобѣ́днѡ взе́мшїи. Ра́дꙋйтесѧ, блазі́и вра́чеве, стра́ждꙋщымъ ско́рїи помо́щницы. Ра́дꙋйтесѧ, всѧ̑ немощны́ѧ тꙋ́не врачꙋ́ющїи. Ра́дꙋйтесѧ, и҆ ны́нѣ и҆сцѣлє́нїѧ ѻ҆би́льнѡ и҆сточа́ющїи. Ра́дꙋйтесѧ, млⷭ҇тивїи ѹ҆тѣ́шителїе, въ бѣда́хъ и҆ скѡ́рбехъ сꙋ́щымъ. Ра́дꙋйтесѧ, во всѧ́кихъ ѡ҆бстоѧ́нїихъ на́съ защища́ющїи. Ра́дꙋйтесѧ, безпомо́щныхъ спаси́телѣ́ное призрѣ́нїе. Ра́дꙋйтесѧ, првⷣныхъ пресла́вное ѹ҆краше́нїе. Ра́дꙋйтесѧ, предста́телество на́ше крѣ́пкое. Ра́дꙋйтесѧ, прилѣ́жнїи ѡ҆ на́съ къ бг҃ꙋ моли́твєнницы. Ра́дꙋйтесѧ, всѣ̑мъ вѣ́рою призыва́ющымъ ва́съ ско́рїи помѡ́щницы.

<red>Р</red>а́дꙋйтесѧ, космо̀ и҆ дамїа́не, ст҃і́и безсре́брєнницы и҆ пресла́внїи чꙋдотво́рцы.
