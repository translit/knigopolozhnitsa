---
title: "Конда́къ ѳ҃"
navigation:
  key: akathists-kosmadamian-17
  title: "Конда́къ ѳ҃"
  parent: akathists-kosmadamian
  order: 17
type: "akathist"
---

## Конда́къ ѳ҃:

<red>В</red>сѧ́кое є҆стество̀ человѣ́ческое ѹ҆диви́сѧ сїѧ́нїю въ ва́съ бл҃года́ти бж҃їей, ст҃і́и космо̀ и҆ дамїа́не, є҆гда̀ нечести́вый ца́рь карі́нъ, ѹ҆зрѣ́въ чꙋдеса̀ ѡ҆ и҆́мени гдⷭ҇а і҆и҃са хрⷭ҇та̀ ва́ми твори̑маѧ, ѹ҆вѣ́рова и҆ просла́ви бг҃а. Тѣ́мже и҆ мы̀, сла́вѧще да́вшаго ва́мъ сицевꙋ́ю си́лꙋ, пое́мъ є҆мꙋ̀: <red>А҆</red>ллилꙋ́їа.
