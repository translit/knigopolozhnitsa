---
title: "І҆́косъ в҃і"
navigation:
  key: akathists-kosmadamian-24
  title: "І҆́косъ в҃і"
  parent: akathists-kosmadamian
  order: 24
type: "akathist"
---

## І҆́косъ в҃і:

<red>П</red>ою́ще чꙋдеса̀ ва̑шѧ, восхвалѧ́емъ трꙋды̀ и҆ по́двиги, ѹ҆блажа́емъ мч҃нческꙋю кончи́нꙋ, почита́емъ хода́тайство и҆ си́льное застꙋпле́нїе ва́ше ѿ всѣ́хъ тре́бꙋющыхъ по́мощи ва́шеѧ: велича́емъ пода́телѧ всѣ́хъ бла̑гъ бг҃а, дарова́вшаго на́мъ толи́кѡ ди́вныхъ мл҃твенникѡвъ, и҆ со ѹ҆миле́нїемъ зове́мъ:

<red>Р</red>а́дꙋйтесѧ, і҆и҃са̀ гдⷭ҇а вѣ́рнѡ проповѣ́давшїи. Ра́дꙋйтесѧ, и҆́стины є҆гѡ̀ до́блїи свидѣ́тели. Ра́дꙋйтесѧ, те́плїи ѡ҆ на́съ ѹ҆ прⷭ҇то́ла є҆гѡ̀ предста́тели. Ра́дꙋйтесѧ, тѣле́съ на́шыхъ бл҃госострада́тельнїи вра́чеве. Ра́дꙋйтесѧ, црⷭ҇твїѧ нбⷭ҇нагѡ и҆ вѣ́чныхъ бл҃ги́хъ наслѣ̑дницы. Ра́дꙋйтесѧ, по бз҃ѣ всѐ на́ше ѹ҆пова́нїе. Ра́дꙋйтесѧ, мѵ́ро бл҃гово́нное и҆сцѣле́нїй и҆сточа́ющїи. Ра́дꙋйтесѧ, страсте́й ѕлосмра́дїе мл҃твами свои́ма ѿрѣва́ющїи. Ра́дꙋйтесѧ, и҆сцѣле́нїй да́телїе и҆ чꙋде́съ и҆сто́чницы. Ра́дꙋйтесѧ, свѣтоно́снїи столпѝ цр҃ко́внїи и҆ забра̑ла недви́жимаѧ. Ра́дꙋйтесѧ, вїногра́да и҆́стиннагѡ бж҃е́ственныѧ лѡ́зы. Ра́дꙋйтесѧ, дво́йце свѣтови̑днаѧ мꙋ́дрыхъ безсре́брєнникъ.

<red>Р</red>а́дꙋйтесѧ, космо̀ и҆ дамїа́не, ст҃і́и безсре́брєнницы и҆ пресла́внїи чꙋдотво́рцы.
