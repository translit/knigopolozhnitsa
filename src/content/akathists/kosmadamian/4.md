---
title: "І҆́косъ в҃"
navigation:
  key: akathists-kosmadamian-4
  title: "І҆́косъ в҃"
  parent: akathists-kosmadamian
  order: 4
type: "akathist"
---

## І҆́косъ в҃:

<red>Р</red>а́зꙋмомъ и҆́стиннагѡ бг҃опозна́нїѧ царѧ̀ нечести́вагѡ наꙋчи́ли є҆стѐ, вразꙋми́въ того̀ си́лою слове́съ ва́шыхъ, и҆́миже дерзнове́ннѡ хрⷭ҇та̀ проповѣ́дасте. Тѣ́мже дерзнове́нїе ва́ше похвалѧ́юще, взыва́емъ си́це:

<red>Р</red>а́дꙋйтесѧ, ле́стїю нечести́вагѡ царѧ̀ не ѹ҆ловле́ннїи. Ра́дꙋйтесѧ, и҆́стинꙋ хрⷭ҇то́вꙋ дерзнове́ннѡ пред̾ ни́мъ и҆сповѣ́давшїи. Ра́дꙋйтесѧ преще́нїи є҆гѡ̀ не ѹ҆боѧ́вшїисѧ. Ра́дꙋйтесѧ, нечести́выхъ собѡ́рищѧ посрами́вшїи. Ра́дꙋйтесѧ, небоѧ́зненнїи пропѡвѣ́дницы и҆́стины. Ра́дꙋйтесѧ, слꙋже́нїѧ і҆́дѡльскагѡ потреби́телїе. Ра́дꙋйтесѧ, вѣ́ры правосла́вныѧ побѡ́рницы. Ра́дꙋйтесѧ, и҆сповѣ̑дницы непоколеби́мїи, дꙋ́ха терпѣ́нїѧ и҆ ре́вности ѡ҆ сла́вѣ бж҃їей и҆спо́лненнїи. Ра́дꙋйтесѧ, немо́лчнїи велѣ́нїй гдⷭ҇нихъ провозвѣ̑стницы. Ра́дꙋйтесѧ, вѣ́рнїи наста̑вницы бг҃омꙋ́дрїѧ. Ра́дꙋйтесѧ, црⷭ҇твїѧ хрⷭ҇то́ва наде́жднїи на́мъ хода́таи. Ра́дꙋйтесѧ, и҆ по сме́рти ва́шей на́съ не ѡ҆ставлѧ́ющїи.

<red>Р</red>а́дꙋйтесѧ, космо̀ и҆ дамїа́не, ст҃і́и безсре́брєнницы и҆ пресла́внїи чꙋдотво́рцы.
