---
title: "Конда́къ г҃і"
navigation:
  key: akathists-ascension-25
  title: "Конда́къ г҃і"
  parent: akathists-ascension
  order: 25
type: "akathist"
---

## Конда́къ г҃і:

<red>Ѽ</red>, пресла́дкїй и҆ всеще́дрый і҆и҃се, вознесы́йсѧ ѿ на́съ на нб҃о и҆ сѣдѣ́нїемъ ѡ҆деснꙋ́ю бг҃а и҆ ѻ҆ц҃а поми́ловавый и҆ ѡ҆бж҃ивый па́дшее є҆стество̀ на́ше. Призрѝ съ высоты̀ нбⷭ҇ныѧ на не́мощныѧ и҆ къ землѝ поверже́нныѧ рабы̀ твоѧ̀ и҆ да́рꙋй на́мъ си́лꙋ свы́ше побѣжда́ти всѧ̑ и҆скꙋше́нїѧ ѿ пло́ти, мі́ра и҆ дїа́вола находѧ́щїѧ на ны̀, да го́рнѧѧ бꙋ́демъ мꙋ́дрствовати, а҆ не земна̑ѧ. И҆ сохранѝ на́съ ѿ всѣ́хъ врагѡ́въ ви̑димыхъ и҆ неви̑димыхъ возстаю́щихъ на на́съ. По кончи́нѣ же земны́ѧ жи́зни на́шеѧ вознесѝ дꙋ́ши на́ша въ нбⷭ҇ныѧ ѻ҆би́тєли, и҆дѣ́же со всѣ́ми ст҃ы́ми вы́нꙋ воспѣва́ти бꙋ́демъ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки і҆́косъ а҃-й: <incipit><red>А҆</red>рха́гг҃лѡвъ и҆ а҆́гг҃лѡвъ ли́ки:</incipit></rubric>

<rubric>И҆ конда́къ а҃-й: <incipit><red>В</red>озбра́нный воево́до:</incipit></rubric>
