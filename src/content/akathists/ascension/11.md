---
title: "Конда́къ ѕ҃"
navigation:
  key: akathists-ascension-11
  title: "Конда́къ ѕ҃"
  parent: akathists-ascension
  order: 11
type: "akathist"
---

## Конда́къ ѕ҃:

<red>П</red>роповѣ́дницы бжⷭ҇твенныѧ сла́вы, нача́льнѣйшїе чи́ны а҆́гг҃льскїѧ, сꙋ́щїѧ на высотѣ̀ нбⷭ҇нѣй гдⷭ҇ствїѧ, прⷭ҇то́ли, многоѻчи́тїи херꙋві́ми и҆ шестокрыла̑тїи серафі́ми, ѿверзо́ша вкꙋ́пѣ всѧ̑ высо̑ты нбⷭ҇ныѧ, срѣ́тающе тѧ̀, влⷣко всѧ̑ческихъ, и҆ ви́дѧще тѧ̀ возне́сшагосѧ во пло́ти, дрꙋ́гъ ко дрꙋ́гꙋ со ѹ҆дивле́нїемъ вопїѧ́хꙋ: кто̀ се́й, прише́дый и҆з̾ є҆дѡ́ма, держа́вный и҆ си́льный во бра́ни; Кто̀ се́й, прише́дый ѿ васѡ́ра, є҆́же є҆́сть ѿ пло́ти; Почто̀ червле́ны ри̑зы є҆гѡ̀, ꙗ҆́кѡ ѿ ѡ҆мо́ченїѧ кро́вїю, вѣне́цъ терно́венъ носѧ́й; Се́й є҆́сть вои́стинꙋ цр҃ь сла́вы, а҆́гнецъ бж҃їй за сп҃се́нїе мі́ра закла́нный и҆ воскре́сый, во пло́ти ны́нѣ грѧды́й сѣ́сти ѡ҆деснꙋ́ю ѻ҆ц҃а̀, є҆мꙋ́же вы́нꙋ воспѣва́ти бꙋ́демъ: <red>А҆</red>ллилꙋ́їа.
