---
title: "Конда́къ є҃"
navigation:
  key: akathists-ascension-9
  title: "Конда́къ є҃"
  parent: akathists-ascension
  order: 9
type: "akathist"
---

## Конда́къ є҃:

<red>Б</red>г҃оте́чный ѻ҆́блакъ пресвѣ́телъ ѕѣлѡ̀ под̾ѧтъ тѧ̀, жизнода́вче гдⷭ҇и, ѹ҆ченикѡ́мъ зрѧ́щимъ, є҆гда̀ ѿстꙋпи́въ ѿ ни́хъ, бл҃гослови́лъ є҆сѝ, и҆ та́кѡ со сла́вою мно́гою, ꙗ҆́кѡ на кры́лѣхъ херꙋві̑мскихъ носи́мый, преди́вный восхо́дъ тво́й ко ѻ҆ц҃ꙋ̀ твоемꙋ̀ соверши́лъ є҆сѝ на нб҃о, є҆́же пре́ждѣ непроходи́мѡ бы́сть ѿ дꙋ́хѡвъ ѕло́бы поднебе́сныхъ и҆ ѿ кнѧ́зей вла́сти воздꙋ́шныѧ, ны́нѣ же внꙋ́трь тебѐ прїѧ́тъ, да ѿ все́й тва́ри ви̑димыѧ и҆ неви̑димыѧ ѹ҆слы́шиши а҆́гг҃льскꙋю пѣ́снь: <red>А҆</red>ллилꙋ́їа.
