---
title: "Конда́къ в҃і"
navigation:
  key: akathists-ascension-23
  title: "Конда́къ в҃і"
  parent: akathists-ascension
  order: 23
type: "akathist"
---

## Конда́къ в҃і:

<red>Б</red>лгⷣть но́вꙋю препода́лъ є҆сѝ, сладча́йшїй і҆и҃се, къ соверше́нїю ст҃ы́хъ и҆ въ созида́нїе цр҃кви ст҃ы́ѧ твоеѧ̑, є҆гда̀ на нб҃са̀ съ пречⷭ҇тою твое́ю пло́тїю возше́лъ є҆сѝ и҆ ѡ҆деснꙋ́ю бг҃а и҆ ѻ҆ц҃а̀ сѣ́лъ є҆сѝ, ꙗ҆́коже пи́санѡ є҆́сть: сше́дый пре́жде въ до́льнѣйшїѧ стра́ны землѝ сп҃се́нїѧ на́шегѡ ра́ди, ты̀ ны́нѣ восше́лъ є҆сѝ на высотꙋ̀ превы́шѣ всѣ́хъ нб҃съ, да и҆спо́лниши всѧ̑ческаѧ къ соверше́нїю ст҃ы́хъ, въ созида́нїе тѣ́ла хрⷭ҇то́ва, сегѡ̀ ра́ди плѣни́лъ є҆сѝ плѣ́нъ, и҆ пода́лъ є҆сѝ даѧ́нїѧ чл҃вѣ́кѡмъ, до́ндеже дости́гнемъ всѝ въ соедине́нїе вѣ́ры и҆ позна́нїѧ тебѐ, сн҃а бж҃їѧ, въ мꙋ́жа соверше́нна, въ мѣ́рꙋ во́зраста и҆сполне́нїѧ твоегѡ̀, да та́кѡ, сп҃се́нїе ѹ҆лꙋчи́вше, бл҃года́рственнѡ воспое́мъ тебѣ̀: <red>А҆</red>ллилꙋ́їа.
