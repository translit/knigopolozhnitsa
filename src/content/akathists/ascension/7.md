---
title: "Конда́къ д҃"
navigation:
  key: akathists-ascension-7
  title: "Конда́къ д҃"
  parent: akathists-ascension
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ́трь недѡꙋмѣ́нїѧ и҆ пе́чали мно́гїѧ и҆́мꙋще, а҆пⷭ҇ли рыда́нїемъ сле́зъ и҆спо́лнишасѧ, є҆гда̀ ѹ҆ви́дѣша тѧ̀, хрⷭ҇те, на ѻ҆́блацѣхъ возноси̑ма и҆ пла́чꙋще глаго́лахꙋ: влⷣко, ка́кѡ ны́нѣ ѡ҆ставлѧ́еши рабы̀ твоѧ̑, и҆̀хъ же за милосе́рдїе твоѐ возлюби́лъ є҆сѝ, ка́мѡ и҆́деши, рꙋка́ми содержа́й концы̀; мы́ же ѡ҆ста́вивше всѧ̑, тебѣ̀ бг҃ꙋ послѣ́довахомъ, ра́дꙋющесѧ, во вѣ́ки съ тобо́ю наде́ждꙋ и҆мꙋ́ще бы́ти. Не ѡ҆ста́ви на́съ си́рыхъ, ꙗ҆́коже ѻ҆бѣща́лсѧ є҆сѝ, не разлꙋчи́сѧ ѿ на́съ, па́стырю на̑шъ до̑брый, но послѝ на́мъ прест҃а́гѡ дх҃а твоегѡ̀, наставлѧ́юща, просвѣща́юща и҆ ѡ҆сщ҃а́юща дꙋ́ши на́ша, да бл҃года́рственнѡ воспое́мъ тебѣ̀: <red>А҆</red>ллилꙋ́їа.
