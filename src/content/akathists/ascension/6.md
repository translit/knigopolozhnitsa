---
title: "І҆́косъ г҃"
navigation:
  key: akathists-ascension-6
  title: "І҆́косъ г҃"
  parent: akathists-ascension
  order: 6
type: "akathist"
---

## І҆́косъ г҃:

<red>И҆</red>мѣ́ѧ бе́зднꙋ милосе́рдїѧ, сладча́йшїй і҆и҃се, ѹ҆ченикѝ твоѧ̑ и҆ жє́ны тебѣ̀ послѣ́дствовавшїѧ и҆ наипа́че ро́ждшꙋю тѧ̀ мт҃рь твою̀ ра́дости безчи́сленныѧ и҆спо́лнилъ є҆сѝ во твоѐ вознесе́нїе, є҆гда̀ ѹ҆жѐ ѿстꙋпи́въ ѿ ни́хъ, распросте́рлъ є҆сѝ рꙋ́цѣ твоѝ и҆ бл҃гослови́лъ є҆сѝ, глаго́люще: сѐ а҆́зъ съ ва́ми є҆́смь во всѧ̑ дни́ до сконча́нїѧ вѣ́ка: ті́и же, стра́хомъ и҆спо̑лнени, прославлѧ́хꙋ твоѐ ми́лостивное снисхожде́нїе, глаго́люще:

<red>І҆</red>и҃се, ми́лости пода́телю, поми́ловати ро́дъ чл҃вѣ́ческїй на є҆леѡ́нъ прише́дый. І҆и҃се, ско́рбныхъ ѹ҆весели́телю, сꙋ́щїѧ съ тобо́ю дрꙋ́ги твоѧ̑ ѹ҆тѣ́шити восхотѣ́вый. І҆и҃се, наде́ждо безнаде́ждныхъ, твои́мъ бл҃гослове́нїемъ при ѿше́ствїи на нб҃о на́съ ѿ ѹ҆ны́нїѧ сохрани́вый. І҆и҃се, прибѣ́жище безпрїю́тныхъ, твои́мъ вознесе́нїемъ восхо́дъ къ ѻ҆ц҃ꙋ̀ нбⷭ҇номꙋ и҆ на́мъ дарова́вый. І҆и҃се, ѹ҆тѣ́шителю бл҃гі̑й, ѹ҆тѣ́шителѧ и҆на́гѡ ѿ ѻ҆ц҃а̀ посла́ти на́мъ ѻ҆бѣща́вый. І҆и҃се, па́стырю ѻ҆вца́мъ вели́кїй, твоемꙋ̀ вѣ́рномꙋ ста́дꙋ разсѣ́ѧтисѧ не бл҃говоли́вый.

<rubric>І҆и҃се, вознесы́йсѧ ѿ на́съ на нб҃о, не ѡ҆ста́ви на́съ си́рыхъ.</rubric>
