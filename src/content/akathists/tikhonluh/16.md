---
title: "І҆́косъ и҃"
navigation:
  key: akathists-tikhonluh-16
  title: "І҆́косъ и҃"
  parent: akathists-tikhonluh
  order: 16
type: "akathist"
---

## І҆́косъ и҃:

<red>В</red>е́сь бы́лъ є҆сѝ ѹ҆мо́мъ и҆ се́рдцемъ твои́мъ въ вы́шнихъ, а҆́ще и҆ въ земледѣ́лїи ѹ҆пражнѧ́лсѧ є҆сѝ, прпⷣбне тѵ́хѡне, и҆ горѣ̀ ѻ҆́комъ дꙋшѝ твоеѧ̀ при́снѡ взира́лъ є҆сѝ. Тѣ́мже и҆ ны́нѣ всецѣ́лѡ водворѧ́лсѧ та́мѡ, застꙋпа́еши всѣ́хъ, вѣ́рою и҆ любо́вїю вопїю́щихъ тебѣ̀ такѡва́ѧ:

<red>Р</red>а́дꙋйсѧ, но́вый пꙋстынножи́телю: ра́дꙋйсѧ, дре́внихъ подви̑жникъ ѹ҆се́рдный ревни́телю. Ра́дꙋйсѧ, се́ргїю вели́комꙋ подража́вый: ра́дꙋйсѧ, въ пꙋсты́ни лꙋ́ховстѣй чꙋдесы̀ просїѧ́вый. Ра́дꙋйсѧ, дꙋхо́внагѡ соверше́нства ѹ҆чи́телю: ра́дꙋйсѧ, добродѣ́телей хрⷭ҇тїа́нскихъ рачи́телю. Ра́дꙋйсѧ, всѧ́цѣмъ ѡ҆́бразомъ влⷣцѣ всѣ́хъ ѹ҆годи́вый: ра́дꙋйсѧ, равноа́гг҃льное житїѐ во пло́ти на землѝ пожи́вый. Ра́дꙋйсѧ, ꙗ҆́кѡ мл҃твы бг҃ꙋ при́снѡ ѡ҆ на́съ прино́сиши: ра́дꙋйсѧ, ꙗ҆́кѡ всѣ̑мъ полє́знаѧ ѿ бг҃а про́сиши. Ра́дꙋйсѧ, ꙗ҆́кѡ хрⷭ҇та̀ въ дꙋшѝ твое́й соѡбрази́лъ є҆сѝ: ра́дꙋйсѧ, ꙗ҆́кѡ ра́внꙋю съ пе́рвыми дѣ́латели, а҆́ще и҆ послѣ́днѣйшїй лѣ́ты, мздꙋ̀ ѿ негѡ̀ полꙋчи́лъ є҆сѝ.

<red>Р</red>а́дꙋйсѧ, тѵ́хѡне прпⷣбне, пресла́вный чꙋдотво́рче.
