---
title: "Конда́къ а҃"
navigation:
  key: akathists-tikhonluh-1
  title: "Конда́къ а҃"
  parent: akathists-tikhonluh
  order: 1
type: "akathist"
---

## Конда́къ а҃:

<red>И҆</red>збра́нный и҆ ди́вный ѹ҆го́дниче хрⷭ҇то́въ, прпⷣбне ѻ҆́ч҃е тѵ́хѡне! по достоѧ́нїю ѹ҆бл҃жи́ти тѧ̀ недоꙋмѣ́емъ мы̀, любо́вїю чтꙋ́щїи тѧ̀: ѻ҆ба́че то́южде любо́вїю побꙋжда́еми, пѡхва́льнаѧ восписова́ти тебѣ̀ дерза́емъ. Ты́ же, просвѣща́ѧсѧ ны́нѣ ѡ҆би́льнѡ ѿ бжⷭ҇твеннагѡ свѣ́та во црⷭ҇твїи хрⷭ҇та̀ бг҃а, и҆ на́съ ѡ҆мраче́нныхъ грѣхо́вными страстьмѝ просвѣтѝ, и҆ твои́ми ко гдⷭ҇ꙋ мл҃твами ѿ всѧ́кихъ бѣ́дъ и҆зба́ви, да ра́дꙋющесѧ вопїе́мъ тѝ:

<red>Р</red>а́дꙋйсѧ, тѵ́хѡне прпⷣбне, пресла́вный чꙋдотво́рче.
