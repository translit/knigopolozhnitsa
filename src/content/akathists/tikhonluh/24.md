---
title: "І҆́косъ в҃і"
navigation:
  key: akathists-tikhonluh-24
  title: "І҆́косъ в҃і"
  parent: akathists-tikhonluh
  order: 24
type: "akathist"
---

## І҆́косъ в҃і:

<red>П</red>ое́мъ до́бльствєнныѧ твоѧ̑ по́двиги, ѹ҆бл҃жа́емъ ст҃о́е житїѐ твоѐ, почита́емъ честнꙋ́ю и҆ достохва́льнꙋю кончи́нꙋ твою̀ и҆ прославлѧ́емъ сщ҃е́ннꙋю па́мѧть твою̀, прпⷣбне ѻ҆́ч҃е на́шъ тѵ́хѡне! и҆ ѿ и҆збы́тка се́рдца пѡхва́льнаѧ вопїе́мъ тѝ си́це:

<red>Р</red>а́дꙋйсѧ, ѿ а҆́гг҃лъ съ торжество́мъ въ ра́дость гдⷭ҇а твоегѡ̀ введе́нный: ра́дꙋйсѧ, въ черто́зѣ нбⷭ҇нѣмъ ли́кꙋ ст҃ы́хъ сопричте́нный. Ра́дꙋйсѧ, правосла́вныхъ крѣ́пкїй побо́рниче: ра́дꙋйсѧ, хрⷭ҇тїа́нѡмъ ско́рый помо́щниче. Ра́дꙋйсѧ, и҆́стинныѧ вѣ́ры, терпѣ́нїѧ и҆ смиренномꙋ́дрїѧ до́брый блюсти́телю: ра́дꙋйсѧ, сꙋевѣ́рїѧ и҆ всѧ́кїѧ ѕло́бы и҆ вражды̀ и҆скорени́телю. Ра́дꙋйсѧ, пꙋсты́нное ста́до твоѐ дꙋхо́внѡ посѣща́ѧй: ра́дꙋйсѧ, на́мъ, дꙋхѡ́внымъ ча́дѡмъ твои̑мъ, ми́ръ и҆ бл҃гослове́нїе свы́ше неви́димѡ подава́ѧй. Ра́дꙋйсѧ, дѣ́лателю до́брый: ра́дꙋйсѧ, па́стырю бо́дрый. Ра́дꙋйсѧ, и҆збра́нный сосꙋ́дъ бл҃госты́ни: ра́дꙋйсѧ, просла́вленный ѿ гдⷭ҇а бл҃гоꙋха́нїемъ ст҃ы́ни.

<red>Р</red>а́дꙋйсѧ, тѵ́хѡне прпⷣбне, пресла́вный чꙋдотво́рче.
