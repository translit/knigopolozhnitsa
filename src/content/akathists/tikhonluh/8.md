---
title: "І҆́косъ д҃"
navigation:
  key: akathists-tikhonluh-8
  title: "І҆́косъ д҃"
  parent: akathists-tikhonluh
  order: 8
type: "akathist"
---

## І҆́косъ д҃:

<red>С</red>вѣтоза́рнꙋю лꙋчꙋ̀ и҆мꙋ́ще тѧ̀ вѣ́рнїи, мо́лимъ тѧ̀, прпⷣбне ѻ҆́ч҃е на́шъ тѵ́хѡне, просвѣтѝ и҆ вразꙋмѝ сердца̀ на̑ша во сп҃се́нїе, да ра́дꙋющесѧ вопїе́мъ тебѣ̀ си́це:

<red>Р</red>а́дꙋйсѧ, предѣ́лѡвъ костромски́хъ ѹ҆краше́нїе: ра́дꙋйсѧ, лꙋ́ховскїѧ пꙋ́стыни ѡ҆заре́нїе. Ра́дꙋйсѧ, по́стникѡвъ красото̀: ра́дꙋйсѧ, подви́жникѡвъ добро́то. Ра́дꙋйсѧ, блгⷣтїю дх҃а ст҃а́гѡ ѡ҆сїѧ́нный: ра́дꙋйсѧ, и҆сто́чниче чꙋде́съ бг҃одарова́нный. Ра́дꙋйсѧ, и҆сцѣле́нїй незави́стный пода́телю: ра́дꙋйсѧ, немꙋ́дрыхъ бг҃омꙋ́дрый наказа́телю. Ра́дꙋйсѧ, въ болѣ́знехъ сꙋ́щихъ до́брый врачꙋ̀ и҆ цѣли́телю: ра́дꙋйсѧ, всѣ́хъ призыва́ющихъ тѧ̀ съ вѣ́рою ско́рый посѣти́телю. Ра́дꙋйсѧ, чꙋдесы̀ твои́ми лꙋ́ховскꙋю странꙋ̀ просвѣща́ющїй: ра́дꙋйсѧ, и҆справле́нїи твои́ми сла́вꙋ бж҃їю возвѣща́ющїй.

<red>Р</red>а́дꙋйсѧ, тѵ́хѡне прпⷣбне, пресла́вный чꙋдотво́рче.
