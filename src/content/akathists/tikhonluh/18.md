---
title: "І҆́косъ ѳ҃"
navigation:
  key: akathists-tikhonluh-18
  title: "І҆́косъ ѳ҃"
  parent: akathists-tikhonluh
  order: 18
type: "akathist"
---

## І҆́косъ ѳ҃:

<red>В</red>иті́и хитрословє́сныѧ по достоѧ́нїю восхвали́ти тѧ̀ не мо́гꙋтъ, бг҃омꙋ́дре ѻ҆́ч҃е на́шъ тѵ́хѡне: ты́ бо ѿ ю҆́ности ве́сь бг҃ꙋ прилѣпи́лсѧ є҆сѝ, и҆ да́же до конца̀ многотрꙋ́днагѡ житїѧ̀ твоегѡ̀ томꙋ̀ ѹ҆се́рднѡ послꙋжи́лъ є҆сѝ. Мы́ же любо́вїю вопїе́мъ тебѣ̀ си́це, по си́лѣ на́шей тѧ̀ ѹ҆бл҃жа́юще:

<red>Р</red>а́дꙋйсѧ, правосла́вїѧ ревни́телю: ра́дꙋйсѧ, бл҃гоче́стїѧ рачи́телю. Ра́дꙋйсѧ, напа́стей тмꙋ̀ ѿгонѧ́ѧй: ра́дꙋйсѧ, на пꙋ́ть сп҃се́нїѧ наставлѧ́ѧй. Ра́дꙋйсѧ, ꙗ҆́кѡ на́съ, ча́дъ твои́хъ, дꙋхо́внѡ посѣща́еши: ра́дꙋйсѧ, ꙗ҆́кѡ мнѡ́гаѧ бл҃годѣѧ̑нїѧ всѣ̑мъ подава́еши. Ра́дꙋйсѧ, ꙗ҆́кѡ мл҃твы ѡ҆ на́съ бг҃ꙋ прино́сиши: ра́дꙋйсѧ, ꙗ҆́кѡ ѡ҆ всѣ́хъ злостра́ждꙋщихъ гдⷭ҇а про́сиши. Ра́дꙋйсѧ, ѹ҆ныва́ющихъ ѹ҆тѣше́нїе: ра́дꙋйсѧ, согрѣша́ющихъ и҆справле́нїе. Ра́дꙋйсѧ, пꙋстынножи́телей рѡссі́йскихъ ѹ҆добре́нїе: ра́дꙋйсѧ, костромски́хъ предѣ́лѡвъ сла́во и҆ похвале́нїе.

<red>Р</red>а́дꙋйсѧ, тѵ́хѡне прпⷣбне, пресла́вный чꙋдотво́рче.
