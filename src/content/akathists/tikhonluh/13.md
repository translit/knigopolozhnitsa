---
title: "Конда́къ з҃"
navigation:
  key: akathists-tikhonluh-13
  title: "Конда́къ з҃"
  parent: akathists-tikhonluh
  order: 13
type: "akathist"
---

## Конда́къ з҃:

<red>Ѹ҆</red>диви́сѧ сꙋ́ждальский є҆пⷭ҇копъ сѷмеѡ́нъ твое́й нищетѣ̀ глꙋбо́цѣй и҆ соверше́нномꙋ нестѧжа́нїю, прпⷣбне ѻ҆́ч҃е тѵ́хѡне, є҆́же наипа́че по преставле́нїи твое́мъ всѣ̑мъ ꙗ҆́вѣ показа́лъ є҆сѝ: тѣ́мже ѿ свои́хъ сѝ ѹ҆се́рднѡ послꙋжѝ твоемꙋ̀ погребе́нїю, зовы́й бг҃ꙋ пѣ́снь: <red>А҆</red>ллилꙋ́їа.
