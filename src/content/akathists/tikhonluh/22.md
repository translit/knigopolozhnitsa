---
title: "І҆́косъ а҃і"
navigation:
  key: akathists-tikhonluh-22
  title: "І҆́косъ а҃і"
  parent: akathists-tikhonluh
  order: 22
type: "akathist"
---

## І҆́косъ а҃і:

<red>С</red>вѣтоза́рный свѣти́льниче благода́ти и҆ вели́кїй ѹ҆го́дниче бж҃їй, тѵ́хѡне пребл҃же́нне. ты̀ мно́гими и҆ вели́кими добродѣ́тельми сїѧ́юшь, ꙗ҆́кѡ свѣти́ло ѹ҆́мнагѡ не́ба, вше́лъ є҆сѝ въ нбⷭ҇ныѧ ѡ҆би́тєли и҆ предста́лъ є҆сѝ прⷭ҇то́лꙋ цр҃ѧ̀ сла́вы, и҆дѣ́же ны́нѣ и҆ на́съ помина́й, вопїю́щихъ тебѣ̀ сицєва́ѧ:

<red>Р</red>а́дꙋйсѧ, ꙗ҆́кѡ зако́нъ хрⷭ҇то́въ не сло́вомъ и҆лѝ ѧ҆зы́комъ, но са́мымъ дѣ́ломъ и҆́стиннѡ и҆спо́лнилъ є҆сѝ: ра́дꙋйсѧ, ꙗ҆́кѡ всецѣ́лѡ посвѧтивсѧ бг҃ꙋ, соверше́ннѡ є҆мꙋ̀ бл҃гоꙋгоди́лъ є҆сѝ. Ра́дꙋйсѧ, за сїѐ воспрїѧ́тый ѿ негѡ̀ въ гѡ́рнѧѧ селє́нїѧ: ра́дꙋйсѧ, сподо́бивыйсѧ та́мѡ съ вѣ́рными є҆гѡ̀ рабами вѣ́чнагѡ весе́лїѧ. Ра́дꙋйсѧ, въ и҆́стиннѣй вѣ́рѣ на́съ ѹ҆твержда́ющїй: ра́дꙋйсѧ, ѿ напа́стей и҆ бѣ́дъ свобожда́ющїй. Ра́дꙋйсѧ, ꙗ҆́кѡ безпло́тнымъ подо́бнѡ пожи́лъ є҆сѝ: ра́дꙋйсѧ, ꙗ҆́кѡ а҆́гг҃льскихъ ликостоѧ́нїй сподо́билсѧ є҆сѝ. Ра́дꙋйсѧ, бж҃їѧ блгⷣти на́мъ хода́таю: ра́дꙋйсѧ, бж҃їихъ даро́ванїй всѣ̑мъ пода́телю. Ра́дꙋйсѧ, ꙗ҆́кѡ врагѡ́въ сп҃се́нїѧ на́шегѡ посрамлѧ́еши: ра́дꙋйсѧ, ꙗ҆́кѡ всѧ̑ кѡ́зни и҆ навѣ́ты и҆́хъ разрꙋша́еши.

<red>Р</red>а́дꙋйсѧ, тѵ́хѡне прпⷣбне, пресла́вный чꙋдотво́рче.
