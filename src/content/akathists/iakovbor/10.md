---
title: "І҆́косъ є҃"
navigation:
  key: akathists-iakovbor-10
  title: "І҆́косъ є҃"
  parent: akathists-iakovbor
  order: 10
type: "akathist"
---

## І҆́косъ є҃:

<red>В</red>и́дѣвше ве́лїю блгⷣть цѣле́бнꙋю, ѿ гдⷭ҇а тебѣ̀ дарова́ннꙋю по́сланнїи ѿ ст҃и́телѧ новогра́дскагѡ ѳеодо́сїа бл҃гоговѣ́йнїи сщ҃е́нницы принесо́ша цѣльбопода́тельныѧ мо́щи твоѧ̑ въ хра́мъ бж҃їй, і҆а́кѡве досточꙋ́дне, да не сокры́тъ бꙋ́детъ толи́кїй свѣти́льникъ чꙋде́съ, но на свѣ́щницѣ ст҃олѣ́пнѣмъ це́ркве борови́чскїѧ да свѣ́титъ всѣ̑мъ, вѣ́рою чтꙋ́щымъ тѧ̀ бл҃гохвале́нїи си́ми:

<red>Р</red>а́дꙋйсѧ, добродѣ́тєли твоѧ̑ во глꙋбинѣ̀ смире́нїѧ твоегѡ̀ ѿ на́съ сокры́вый: ра́дꙋйсѧ, и҆ моще́мъ твои̑мъ ст҃ы̑мъ внѣ̀ хра́ма бж҃їѧ на до́лзѣ пребыва́ти попꙋсти́вый. Ра́дꙋйсѧ, ѿ бре́га рѣ́чнагѡ, ꙗ҆́кѡ би́серъ многоцѣ́ненъ въ це́рковь гдⷭ҇ню принесе́нный: ра́дꙋйсѧ, ꙗ҆́кѡ сокро́вище дража́йшее, та́мѡ положе́нный. Ра́дꙋйсѧ, смире́нїе соверше́нное и҆ нищетꙋ̀ неложнꙋю по сме́рти засвидѣ́тельствовавый: ра́дꙋйсѧ, ѹ҆бо́жествомъ ри́зъ твои́хъ нестѧжа́нїе твоѐ ѡ҆бличи́вый.

<red>Р</red>а́дꙋйсѧ, і҆а́кѡве првⷣный, чꙋдотво́рче хрⷭ҇то́въ преди́вный.
