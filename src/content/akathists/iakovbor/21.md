---
title: "Конда́къ а҃і"
navigation:
  key: akathists-iakovbor-21
  title: "Конда́къ а҃і"
  parent: akathists-iakovbor
  order: 21
type: "akathist"
---

## Конда́къ а҃і:

<red>П</red>ѣ́нїе ѹ҆миле́нное, ѿ любвѐ и҆ ѹ҆се́рдїѧ въ похвалꙋ̀ тебѣ̀ ѿ на́съ возноси́мое, прїимѝ бл҃гоꙋтро́бне, ст҃че бж҃їй і҆а́кѡве, воззрѝ не на на́съ недосто́йныхъ, но на ѹ҆се́рдное произволе́нїе на́ше, и҆ подража́ѧ млⷭ҇рдїю хрⷭ҇та̀ сп҃си́телѧ на́шегѡ, приклони́сѧ къ на́мъ ми́лостивнѡ, и҆ въ покаѧ́нїи преꙋспѣ́ти сподо́би, да твои́ми мл҃твами всегда̀ пое́мъ бг҃ꙋ: <red>А҆</red>ллилꙋ́їа.
