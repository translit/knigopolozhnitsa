---
title: "І҆́косъ а҃"
navigation:
  key: akathists-iakovbor-2
  title: "І҆́косъ а҃"
  parent: akathists-iakovbor
  order: 2
type: "akathist"
---

## І҆́косъ а҃:

<red>А҆</red>гг҃лоподо́бное житїѐ твоѐ на землѝ ꙗ҆влѧ́еши на́мъ по сме́рти, бг҃омꙋ́дре і҆а́кѡве, ст҃ы́хъ моще́й твои́хъ пресла́внымъ прославле́нїемъ, ѿ ни́хже то́ки и҆сцѣле́нїй бл҃года́тныхъ и҆сточа́еши недꙋ́жнымъ. Тѣ́мже рѡссі́йскаѧ страна̀ тобо́ю красꙋ́етсѧ, стѧжа́вши тѧ̀, бг҃одарованного цѣле́бника, мы̀ же съ любо́вїю тѝ зове́мъ:

<red>Р</red>а́дꙋйсѧ, вели́кїй ѹ҆го́дниче бж҃їй, ѹ҆таи́вый ѿ на́съ ѻ҆те́чествїе твоѐ земно́е, да ѹ҆вѣ́риши, ꙗ҆́кѡ ѿ бг҃а къ на́мъ по́сланъ є҆сѝ. Ра́дꙋйсѧ, равноа҆́гг҃льный человѣ́че, ѡ҆блиста́вый на́съ бжⷭ҇твенною заре́ю пресла́вных твои́хъ чꙋде́съ: ра́дꙋйсѧ, небожи́телю, горѣ̀ со а҆́гг҃лы ѡ҆бита́ѧй. Ра́дꙋйсѧ, ѿ нбⷭ҇ныхъ высо́тъ бл҃госе́рдїем твои́мъ къ земнорѡ́днымъ приника́ѧй: ра́дꙋйсѧ, въ та́йнѣ гдⷭ҇еви порабо́тавый въ прпⷣбїи и҆ пра́вдѣ. Ра́дꙋйсѧ, ꙗ҆́внѡ и҆ пресла́внѡ ѿ гдⷭ҇а просла́вленный нетлѣ́нїемъ и҆ чꙋдесы̀.

<red>Р</red>а́дꙋйсѧ, і҆а́кѡве првⷣный, чꙋдотво́рче хрⷭ҇то́въ преди́вный.
