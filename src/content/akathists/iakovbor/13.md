---
title: "Конда́къ з҃"
navigation:
  key: akathists-iakovbor-13
  title: "Конда́къ з҃"
  parent: akathists-iakovbor
  order: 13
type: "akathist"
---

## Конда́къ з҃:

<red>Х</red>отѧ̀ человѣколю́бецъ гдⷭ҇ь ꙗ҆ви́ти и҆́стинꙋ правосла́вїѧ ст҃ы́ѧ восто́чныѧ цр҃кве бл҃года́тнымъ нетлѣ́нїемъ моще́й ст҃ы́хъ свои́хъ ѹ҆го́дникѡвъ, и҆ чꙋдесы̀ ѿ ни́хъ и҆стека́ющими, сїю̀ свидѣ́тельствꙋетъ, во ѡ҆бличе́нїе и҆новѣ́рныхъ и҆ невѣ́рныхъ, и҆ во ѹ҆твержде́нїе правосла́вныхъ. Сїѐ ди́вное смотре́нїе бж҃їе въ пресла́внѣмъ ꙗ҆вле́нїи моще́й твои́хъ, і҆а́кѡве првⷣный, разꙋмѣ́юще вѣ́рою, прино́симъ цр҃ю нб҃сѐ и҆ землѝ бл҃года́рственнꙋю пѣ́снь: <red>А҆</red>ллилꙋ́їа.
