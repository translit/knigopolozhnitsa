---
title: "І҆́косъ і҃"
navigation:
  key: akathists-iakovbor-20
  title: "І҆́косъ і҃"
  parent: akathists-iakovbor
  order: 20
type: "akathist"
---

## І҆́косъ і҃:

<red>С</red>тѣно́ю мл҃твъ твои́хъ, ѹ҆го́дниче хрⷭ҇то́въ, ѡ҆градѝ на́съ ѿ всѧ́кагѡ дꙋшевре́днагѡ и҆скꙋше́нїѧ дїа́вольскагѡ, ꙗ҆́кѡ тебѣ̀ дарова́ на́мъ пребл҃гі́й бг҃ъ покро́въ и҆ защи́тꙋ дꙋша́мъ и҆ тѣлесє́мъ на́шымъ. тебѣ̀ ѹ҆̀бо прославлѧ́емъ и҆ про́симъ: помозѝ на́мъ во всѧ́цѣй ско́рби и҆ ѡ҆бстоѧ́нїи, си́це тебѣ̀ вопїю́щымъ:

<red>Р</red>а́дꙋйсѧ, цр҃кве торжествꙋ́ющїѧ на нб҃сѝ и҆зрѧ́дное ѹ҆краше́нїе: ра́дꙋйсѧ, цр҃кве вои́нствꙋющїѧ на землѝ крѣ́пкое вспоможе́нїе. Ра́дꙋйсѧ, цѣломꙋ́дрїѧ и҆ чистоты̀ зерца́ло свѣтлѣ́йшее: ра́дꙋйсѧ, кро́тости и҆ нищеты̀ дꙋхо́вныѧ ѡ҆́бразе соверше́ннѣйшїй. Ра́дꙋйсѧ, смире́нїѧ люби́телю: ра́дꙋйсѧ, въ жи́зни и҆ по сме́рти ѡ́бразъ смиренномꙋ́дрїѧ показа́вый.

<red>Р</red>а́дꙋйсѧ, і҆а́кѡве првⷣный, чꙋдотво́рче хрⷭ҇то́въ преди́вный.
