---
title: "І҆́косъ а҃і"
navigation:
  key: akathists-iakovbor-22
  title: "І҆́косъ а҃і"
  parent: akathists-iakovbor
  order: 22
type: "akathist"
---

## І҆́косъ а҃і:

<red>С</red>вѣ́тлꙋю па́мѧть твою̀, ꙗ҆́кѡ торжество̀ вѣ́ры и҆ бл҃гоче́стїѧ свѣ́тлѣ соверша́етъ ст҃а́ѧ хрⷭ҇то́ва цр҃ковь, ѹ҆го́дниче бж҃їй и҆ чꙋдотво́рче і҆а́кѡве, созыва́ющи вѣ́рныѧ ча̑да своѧ̑ на похвалꙋ̀ првⷣнагѡ житїѧ̀ твоегѡ̀ и҆ преславных чꙋде́съ твои́хъ. Прїимѝ ѹ҆̀бо, ѹ҆бл҃жа́емый и҆збра́нниче хрⷭ҇то́въ, гла́сы хвалє́бныѧ, тебѣ̀ ра́достнѡ ѿ на́съ возноси̑мыѧ си́це:

<red>Р</red>а́дꙋйсѧ, а҆́гг҃лѡв подо́бниче и҆ человѣ́кѡвъ застꙋ́пниче: ра́дꙋйсѧ, ст҃ы́хъ сожи́телю при́сный бг҃ꙋ. Ра́дꙋйсѧ, ꙗ҆́кѡ предстои́ши бж҃їю прⷭ҇то́лꙋ во свѣ́тѣ немерца́ющїѧ сла́вы: ра́дꙋйсѧ, вѣнцено́сче, ѹ҆вѣнча́нный ѿ рꙋкѝ вседержи́телѧ. Ра́дꙋйсѧ, ри́зою нетлѣ́нїѧ ѡ҆блече́нный и҆ да́ромъ чꙋде́съ ѡ҆богаще́нный: ра́дꙋйсѧ, мл҃твенниче неꙋсыпа́ѧй и҆ предста́телю бг҃опрїѧ́тный.

<red>Р</red>а́дꙋйсѧ, і҆а́кѡве првⷣный, чꙋдотво́рче хрⷭ҇то́въ преди́вный.
