---
title: "І҆́косъ д҃"
navigation:
  key: akathists-iakovbor-8
  title: "І҆́косъ д҃"
  parent: akathists-iakovbor
  order: 8
type: "akathist"
---

## І҆́косъ д҃:

<red>С</red>лы́шавше бли́жнїи и҆ да́льнїи неисцѣ́льнѡ болѧ́щїи, ꙗ҆́кѡ и҆сто́чникъ цѣле́бъ то́читъ сщ҃е́ннаѧ ра́ка твоѧ̀, ѹ҆го́дниче бж҃їй і҆а́кѡве, со тща́нїемъ ѹ҆стреми́шасѧ къ тебѣ̀ и҆ по вѣ́рѣ свое́й прїима́хꙋ и҆сцѣле́нїѧ свои́мъ недꙋ́гѡмъ, немо́лчными ѹ҆сты̀ возглаша́юще тебѣ̀ сїѧ̑ пѣ́снєннаѧ словеса̀:

<red>Р</red>а́дꙋйсѧ, ско́рый помо́щниче скорбѧ́щихъ и҆ ѡ҆ѕло́бленныхъ: ра́дꙋйсѧ, до́брый цѣле́бниче болѣ́знми ѡ҆бремене́нныхъ. Ра́дꙋйсѧ, бл҃гі́й посѣти́телю неисцѣ́льнѡ стра́ждꙋщихъ: ра́дꙋйсѧ, скоропредста́тельный врачꙋ̀ ѿча́ѧннѡ недꙋ́гꙋющихъ. Ра́дꙋйсѧ, ѹ҆крѣпле́нїе немощны́хъ и҆ разсла́бленныхъ: ра́дꙋйсѧ, ѹ҆тѣше́нїе ѹ҆ныва́ющихъ и҆ безнаде́жныхъ.

<red>Р</red>а́дꙋйсѧ, і҆а́кѡве првⷣный, чꙋдотво́рче хрⷭ҇то́въ преди́вный.
