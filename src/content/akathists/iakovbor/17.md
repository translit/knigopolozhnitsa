---
title: "Конда́къ ѳ҃"
navigation:
  key: akathists-iakovbor-17
  title: "Конда́къ ѳ҃"
  parent: akathists-iakovbor
  order: 17
type: "akathist"
---

## Конда́къ ѳ҃:

<red>В</red>сѧ́къ во́зрастъ не неꙋдо́бенъ бл҃гоче́стїю быва́етъ, а҆́ще ѡ҆сѣни́тъ свы́ше блгⷣть бж҃їѧ, немѡщна́ѧ врачꙋ́ющи и҆ ѡ҆скꙋдѣва̑ющаѧ восполнѧ́ющи: тѣ́мже и҆ тебѣ̀ ѹ҆го́дниче бж҃їй, въ ю҆́ностнѣмъ во́зрастѣ толи́ко ѹ҆крѣпѝ, ꙗ҆́кѡ всѧ̑ добродѣ̑тели ѹ҆до́бнѡ соверши́лъ є҆сѝ, и҆ безплѡ́тнымъ непоро́чностїю и҆ чистото́ю ѹ҆подо́билсѧ є҆сѝ, и҆ є҆щѐ на землѝ въ бре́ннѣмъ тѣлесѝ, нбⷭ҇нымъ нра́вомъ ѹ҆краше́нный, сподо́билсѧ є҆сѝ досто́йнѡ пѣ́ти бг҃ꙋ а҆́гг҃льскꙋю пѣ́снь: <red>А҆</red>ллилꙋ́їа.
