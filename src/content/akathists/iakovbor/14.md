---
title: "І҆́косъ з҃"
navigation:
  key: akathists-iakovbor-14
  title: "І҆́косъ з҃"
  parent: akathists-iakovbor
  order: 14
type: "akathist"
---

## І҆́косъ з҃:

<red>Н</red>о́вое зна́менїе бл҃говоле́нїѧ бж҃їѧ въ странѣ̀ рѡссі́йстѣй ви́димъ въ многочꙋде́снѣмъ ꙗ҆вле́нїи ст҃ы́хъ моще́й твои́хъ, і҆а́кѡве првⷣный, и҆ съ любо́вїю притека́юще къ твоемꙋ̀ мл҃твенномꙋ застꙋпле́нїю, ꙗ҆́кѡ бг҃одарова́нномꙋ застꙋ́пникꙋ на́шемꙋ, прино́симъ тѝ сїѧ̑ похвалы̑:

<red>Р</red>а́дꙋйсѧ, чꙋдесы̀ твои́ми и҆́стины ст҃ы́ѧ правосла́вныѧ вѣ́ры ѹ҆достовѣ́ривый: ра́дꙋйсѧ, присꙋ́щѣй ст҃ѣ́й восто́чнѣй цр҃кви блгⷣти ст҃а́гѡ дх҃а проповѣ́дниче. Ра́дꙋйсѧ, грѧдꙋ́щагѡ воскрⷭ҇нїѧ ме́ртвыхъ свѣ́тлый проѡ́бразе: ра́дꙋйсѧ, немерца́ющагѡ трисл҃нечнагѡ сїѧ́нїѧ свѣтлѣ́йшее ѿѡбраже́нїе. Ра́дꙋйсѧ, вѣ́чныѧ безсме́ртныѧ ѡ҆ хрⷭ҇тѣ жи́зни цѣльбоно́сныѧ проѧвле́нїе: ра́дꙋйсѧ, ра́йскагѡ несконча́емагѡ бл҃же́нства всежела́тельный на́мъ хода́таю.

<red>Р</red>а́дꙋйсѧ, і҆а́кѡве првⷣный, чꙋдотво́рче хрⷭ҇то́въ преди́вный.
