---
title: "І҆́косъ ѳ҃"
navigation:
  key: akathists-iakovbor-18
  title: "І҆́косъ ѳ҃"
  parent: akathists-iakovbor
  order: 18
type: "akathist"
---

## І҆́косъ ѳ҃:

<red>В</red>иті́йство мꙋ́дрыхъ мі́ра сегѡ̀ недоꙋмѣ́етъ и҆з̾ѧсни́ти та́йнꙋ чꙋ́днагѡ нетлѣ́нїѧ моще́й ст҃ы́хъ бж҃їихъ: мы́ же, и҆спыта́нїѧ чꙋ́жди, вѣ́рою несꙋмне́нною зало́гъ безсме́ртїѧ въ се́мъ ви́дѧще, съ любо́вїю припа́даемъ ко ст҃ы̑мъ и҆ многоцѣлє́бнымъ моще́мъ твои́мъ, ст҃е і҆а́кѡве, и҆ ꙗ҆́кѡ вѣ́рнагѡ раба̀ хрⷭ҇то́ва и҆ чꙋдотво́рца сла́внагѡ, вѣнча́емъ тѧ̀ бл҃гохвалє́нїи си́ми:

<red>Р</red>а́дꙋйсѧ, мл҃твъ бл҃гово́нное кади́ло, бл҃гоꙋха́ющее горѣ̀ ѹ҆ прⷭ҇то́ла бж҃їѧ: ра́дꙋйсѧ, крі́не бл҃гово́нный, цр҃ковь рѡссі́йскꙋю а҆рома̑ты ра́йскими ѹ҆слади́вый. Ра́дꙋйсѧ, би́сере пресвѣ́тлый, ѡ҆зари́вшїй на́съ сїѧ́нїемъ пресла́вныхъ чꙋде́съ: ра́дꙋйсѧ, зарѐ безсме́ртїѧ, возсїѧ́вшаѧ на́мъ ѿ гро́ба, ꙗ҆влѧ́ющагѡ нетлѣ́ннꙋю жи́знь. Ра́дꙋйсѧ, мѷрополо́жнице блгⷣти, на всѧ́къ недꙋ́гъ дꙋше́вный врачева́нїе и҆сточа́ющаѧ: ра́дꙋйсѧ, пода́телю ра́дованїѧ и҆ ѹ҆тѣше́нїѧ всѧ́цѣй дꙋшѝ скорбѧ́щей, съ ѹ҆пова́нїемъ и҆ вѣ́рою къ тебѣ̀ притекающей.

<red>Р</red>а́дꙋйсѧ, і҆а́кѡве првⷣный, чꙋдотво́рче хрⷭ҇то́въ преди́вный.
