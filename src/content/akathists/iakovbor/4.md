---
title: "І҆́косъ в҃"
navigation:
  key: akathists-iakovbor-4
  title: "І҆́косъ в҃"
  parent: akathists-iakovbor
  order: 4
type: "akathist"
---

## І҆́косъ в҃:

<red>Р</red>а́зꙋмъ бжⷭ҇твенныѧ та́йны неразꙋмѣва́юще, ѹ҆боѧ́шасѧ лю́дїе борови́чстїи прїѧ́ти тѧ̀ незна́ема и҆ непогребе́нна, и҆ вспѧ́ть ѿри́нꙋша льди́нꙋ съ моща́ми твои́ми въ быстри́нꙋ рѣ́чнꙋю. ѻ҆́нѣй же па́ки къ ни́мъ три́жды возвращшейсѧ, предста́въ ст҃ы́й і҆а́кѡвъ въ со́ннѣмъ видѣ́нїи старѣ́йшинамъ борови̑чскимъ, ѡ҆бличи́лъ є҆сѝ и҆̀хъ си́це глаго́лѧ: что̀ го́ните мѧ̀ хⷬ҇стїани́на вѣ̑рна, и҆́менемъ тезоимени́та ст҃о́мꙋ а҆пⷭ҇лꙋ і҆а́кѡвꙋ бра́тꙋ бж҃їю сꙋ́ща; ѡ҆ се́мъ ра́дꙋющесѧ бл҃годари́мъ и҆ зове́мъ тѝ такѡва́ѧ:

<red>Р</red>а́дꙋйсѧ, неѕло́бїемъ твои́мъ хрⷭ҇тꙋ̀ гдⷭ҇ꙋ, ѿ і҆ꙋдє́й гони́мꙋ, подража́вый: ра́дꙋйсѧ, простотꙋ̀ и҆ неразꙋ́мїе ѿри́нꙋвшихъ тѧ̀ не наказа́вый. Ра́дꙋйсѧ, невѣ́дѣнїе и҆́хъ ꙗ҆вле́нїемъ твои́мъ вразꙋми́вый: ра́дꙋйсѧ, вѣ́рꙋ твою̀ во хрⷭ҇та̀ ꙗ҆́снѡ и҆сповѣ́давый. Ра́дꙋйсѧ, и҆́мѧ твоѐ ст҃о́е ѿ на́съ не скры́вый: ра́дꙋйсѧ, блгⷣть тебѣ̀ ѿ гдⷭ҇а дарова́ннꙋю чꙋдесы̀ пресла́вными проѧви́вый.

<red>Р</red>а́дꙋйсѧ, і҆а́кѡве првⷣный, чꙋдотво́рче хрⷭ҇то́въ преди́вный.
