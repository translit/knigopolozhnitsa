---
title: "І҆́косъ є҃"
navigation:
  key: akathists-adameve-10
  title: "І҆́косъ є҃"
  parent: akathists-adameve
  order: 10
type: "akathist"
---

## І҆́косъ є҃:

<red>В</red>и́дѣ а҆да́мъ а҆гг҃ла и҆зри́нꙋвша и҆ затвори́вша бж҃е́ственнагѡ са́да две́рь, воздохнꙋ̀ вельмѝ, сѣ́де же прѧ̑мо ра́ѧ и҆ свою̀ наготꙋ̀ рыда́ѧ пла́каше: ѹ҆вы̀ мнѣ̀, пре́лестїю лꙋка́вою ѹ҆вѣ́щаннꙋ бы́вшꙋ и҆ ѡ҆кра́денꙋ и҆ сла́вы ѹ҆дале́нꙋ. Ѹ҆вы̀ мнѣ̀, простото́ю на́гꙋ, ны́нѣ же недоꙋмѣ́ннꙋ. Но, ѽ ра́ю, ктомꙋ̀ твоеѧ̀ сла́дости не насла́ждꙋсѧ, ктомꙋ̀ не ѹ҆́зрю гдⷭ҇а моегѡ̀ и҆ созда́телѧ и҆ не ѹ҆слы́шꙋ зва́нїй си́хъ:

<red>Р</red>а́дꙋйсѧ, а҆да́ме, жи́зни ра́йскїѧ наслажда́ѧйсѧ. Ра́дꙋйсѧ, а҆да́ме, попече́нїѧ не и҆́мꙋщїй. Ра́дꙋйсѧ, є҆́ѵо, ѿ ре́бра мꙋ́жнѧ взѧ́таѧ. Ра́дꙋйсѧ, є҆́ѵо, мꙋ́жемъ твои́мъ люби́маѧ. Ра́дꙋйтесѧ, ѕвѣ́рей не боѧ́щїисѧ. Ра́дꙋйтесѧ, и҆́мже ѕвѣ́рїе повинꙋ́ютсѧ. Ра́дꙋйтесѧ, красото́ю дре́въ ра́йскихъ ѹ҆слажда́ющїисѧ. Ра́дꙋйтесѧ, пти́цъ є҆де́мскихъ послꙋ́шающїи. Ра́дꙋйтесѧ, къ бг҃ꙋ, ꙗ҆́кѡ къ дрꙋ́гꙋ, бесѣ́дꙋющїи. Ра́дꙋйтесѧ, ѿ творца̀ ничесо́же таѧ́щїи. Ра́дꙋйтесѧ, возраста́ющїи во блгⷣти. Ра́дꙋйтесѧ, ѹ҆крѣпе́вшїи въ добрѣ̀.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
