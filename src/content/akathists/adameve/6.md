---
title: "І҆́косъ г҃"
navigation:
  key: akathists-adameve-6
  title: "І҆́косъ г҃"
  parent: akathists-adameve
  order: 6
type: "akathist"
---

## І҆́косъ г҃:

<red>И҆́</red>мый мы́сль лꙋка́вꙋю, речѐ ѕмі́й женѐ: что̀ ꙗ҆́кѡ речѐ бг҃ъ, да не ꙗ҆́сте ѿ всѧ̑кагѡ дре́ва ра́йскаго; И҆ речѐ жена̀ ѕмі́ю: ѿ всѧ́кагѡ дре́ва ра́йскагѡ ꙗ҆́сти бꙋ́демъ, ѿ пло́да же дре́ва, є҆́же є҆́сть посредѣ̀ ра́ѧ, речѐ бг҃ъ, да не ꙗ҆́сте ѿ негѡ̀, нижѐ прикосне́тесѧ къ немꙋ̀, да не ѹ҆мре́те. И҆ речѐ ѕмі́й женѐ: не сме́ртїю ѹ҆мре́те, ѻ҆ба́че вѣ́сть бг҃ъ, ꙗ҆́кѡ во́ньже а҆́ще де́нь снѣ́сте ѿ негѡ̀, ѻ҆твѣ́рзꙋтсѧ ѻ҆́чи ва́ши, и҆ бꙋ́дете, ꙗ҆́кѡ бо́зи, вѣ́дѧще до́брое и҆ лꙋка́вое. Сїѧ̀ всѧ̑ льсти́выѧ глаго́лы глаго́лаше ѕмі́й женѐ, вмѣ́стѡ є҆́же пѣ́ти є҆́й и҆ мꙋ́жеви є҆ѧ̀:

<red>Р</red>а́дꙋйтесѧ, дꙋ́шꙋ слове́снꙋю и҆мꙋ́щїи. Ра́дꙋйтесѧ, во́лею свобо́дною почте́ннїи. Ра́дꙋйтесѧ, вѣ́дꙋщїи во́лю бж҃їю бл҃го бы́ти. Ра́дꙋйтесѧ, во́ли свое́й не и҆́щꙋщїи. Ра́дꙋйтесѧ, ѿ древе́сныхъ плодѡ́въ пита́ющїисѧ. Ра́дꙋйтесѧ, за́повѣдь зи́ждителѧ хранѧ́щїи. Ра́дꙋйтесѧ, назі́и и҆ не стыдѧ́щїисѧ. Ра́дꙋйтесѧ, ничесо́же лише́ннїи. Ра́дꙋйтесѧ, ѹ҆томле́нїѧ не зна́ющїи. Ра́дꙋйтесѧ, сме́рти не прича́стнїи. Ра́дꙋйтесѧ, безсме́ртнагѡ влⷣки ча́да. Ра́дꙋйтесѧ, вѣ́рꙋ семꙋ̀ и҆́мꙋщїи.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
