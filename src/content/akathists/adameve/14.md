---
title: "І҆́косъ з҃"
navigation:
  key: akathists-adameve-14
  title: "І҆́косъ з҃"
  parent: akathists-adameve
  order: 14
type: "akathist"
---

## І҆́косъ з҃:

<red>Н</red>о́вꙋю показа̀ тва́рь, ꙗ҆́вльсѧ зи́ждитель на́мъ ѿ негѡ̀ бы́вшимъ, и҆з̾ безсѣ́менныѧ прозѧ́бъ ѹ҆тро́бы и҆ сохрани́въ ю҆̀, ꙗ҆́коже бѣ̀, нетлѣ́ннꙋ. Мы́ же, но́вагѡ а҆да́ма ѿ вторы́ѧ є҆́ѵы прише́дшагѡ зрѧ́ще, ве́тхагѡ помина́емъ и҆ глаго́лемъ къ прароди́телемъ:

<red>Р</red>а́дꙋйтесѧ, ꙗ҆́кѡ сп҃се́нїе ва́ше прибли́жисѧ. Ра́дꙋйтесѧ, се́ бо сло́во воплоща́етсѧ. Ра́дꙋйтесѧ, ѻ҆бѣтова́нїе прїѧ́вшїи. Ра́дꙋйтесѧ, сегѡ̀ сбы́тїе созѣрца́ющїи. Ра́дꙋйсѧ, а҆да́ме, зрѧ̀ а҆да́ма нб҃снагѡ. Ра́дꙋйсѧ, а҆да́ме, бг҃ꙋ же и҆ чл҃вѣ́кꙋ. Ра́дꙋйсѧ, є҆́ѵо, послꙋша́нїю дще́рѣ твоеѧ̀. Ра́дꙋйсѧ, є҆́ѵо, смире́нїю є҆ѧ̀. Ра́дꙋйтесѧ, ра́дость бо прїи́де. Ра́дꙋйтесѧ, ꙗ҆́кѡ ми́лостивъ гдⷭ҇ь. Ра́дꙋйтесѧ, ра́ѧ взыскꙋ́ющїи. Ра́дꙋйтесѧ, и҆́щꙋщїи сла́дости є҆гѡ̀.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
