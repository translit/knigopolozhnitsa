---
title: "І҆́косъ в҃і"
navigation:
  key: akathists-adameve-24
  title: "І҆́косъ в҃і"
  parent: akathists-adameve
  order: 24
type: "akathist"
---

## І҆́косъ в҃і:

<red>П</red>ою́ще неизче́тныѧ ми́лости гдⷭ҇ни, ро́дꙋ чл҃вѣ́ческомꙋ ꙗ҆́вленныѧ, зри́мъ прароди́тели на́ша, прⷭ҇то́лꙋ бж҃їю въ ра́и сла́дости предстоѧ́щїѧ, и҆ си́мъ съ несꙋмне́нною наде́ждою и҆ ра́достїю дꙋхо́вною глаго́лемъ:

<red>Р</red>а́дꙋйтесѧ, сп҃сꙋ собесѣ́дꙋющїи. Ра́дꙋйтесѧ, ѡ҆ на́съ хода́тайствꙋющїи. Ра́дꙋйтесѧ, въ тишинѣ̀ живꙋ́щїи. Ра́дꙋйтесѧ, за мі́ръ молѧ́щїисѧ. Ра́дꙋйтесѧ, послꙋша́нїѧ наста́вницы. Ра́дꙋйтесѧ, трезве́нїѧ ѹ҆чи́телїе. Ра́дꙋйтесѧ, ле́сти ѕмі́евы ѡ҆бличи́тели. Ра́дꙋйтесѧ ко́зней вра́жїихъ разрꙋши́тели. Ра́дꙋйтесѧ, на́съ къ нб҃сѝ направлѧ́ющїи. Ра́дꙋйтесѧ го́рнѧѧ мꙋ́дрствовати наꙋча́ющїи. Ра́дꙋйтесѧ, ѹ҆пова́нїе на́ше. Ра́дꙋйтесѧ, на́ше дерзнове́нїе.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
