---
title: "І҆́косъ ѳ҃"
navigation:
  key: akathists-adameve-18
  title: "І҆́косъ ѳ҃"
  parent: akathists-adameve
  order: 18
type: "akathist"
---

## І҆́косъ ѳ҃:

<red>В</red>ѣті̑и сꙋемꙋ́дреннїи глаго́лютъ де́рзостнѣ чл҃вѣки ѿ безслове́сныхъ произвѣ́дены бы́ти: мы́ же, а҆да́ма и҆ є҆́ѵꙋ прароди́тели на́ша бы́ти до́брѣ вѣ́дꙋще, къ си́мъ глаго́лемъ:

<red>Р</red>а́дꙋйтесѧ, ѻ҆́тче на́шъ и҆ на́ша ма́ти. Ра́дꙋйтесѧ, ѿ ва́съ бо всѧ́къ чл҃вѣ́къ произы́де. Ра́дꙋйтесѧ, а҆ѳине́йскаѧ плете́нїѧ растерза́ющїи. Ра́дꙋйтесѧ, и҆́стинꙋ на́мъ ꙗ҆влѧ́ющїи. Ра́дꙋйсѧ, а҆да́ме, въ де́нь шесты́й созда́нный. Ра́дꙋйсѧ, є҆́ѵо, ѿ ре́бра мꙋ́жнѧгѡ сотворе́ннаѧ. Ра́дꙋйтесѧ, во є҆де́мѣ жи́вшїи. Ра́дꙋйтесѧ, ны́нѣ во црⷭ҇твїи нбⷭ҇нѣмъ водворѧ́ющїисѧ. Ра́дꙋйтесѧ, свѣ́тлостїю ли́ка бж҃е́ственнагѡ па́ки наслажда́ющїисѧ. Ра́дꙋйтесѧ, ра́дости сеѧ̀ никогда́же лиши́тисѧ и҆мꙋ́щїи. Ра́дꙋйтесѧ, ѡ҆ на́съ молѧ́щїисѧ. Ра́дꙋйтесѧ, ча́дъ свои́хъ не ѡ҆ставлѧ́ющїи.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
