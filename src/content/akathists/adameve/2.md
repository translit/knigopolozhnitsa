---
title: "І҆́косъ а҃"
navigation:
  key: akathists-adameve-2
  title: "І҆́косъ а҃"
  parent: akathists-adameve
  order: 2
type: "akathist"
---

## І҆́косъ а҃:

<red>А҆́</red>гг҃ли бж҃їи просла́виша зижди́телѧ, ше́стшїю де́ньми всѧ̑ сотво́ршагѡ и҆ напослѣ́докъ дні́й тѣ́хъ чл҃вѣ́ка созда́вшагѡ, посѣли́вшагѡ же сегѡ̀ во є҆де́мѣ на восто́цѣ и҆ дарова́вшагѡ є҆мꙋ̀ женꙋ̀ помо́щницꙋ, и҆ глаго́лаша а҆да́мꙋ съ жено́ю:

<red>Р</red>а́дꙋйтесѧ, творе́нїе бж҃їе соверше́нное. Ра́дꙋйтесѧ ѹ҆краше́нїе поднебе́сныѧ. Ра́дꙋйтесѧ, по ѻ҆́бразꙋ бж҃їю созда́ннїи. Ра́дꙋйтесѧ, по подо́бїю є҆гѡ̀ сотворе́ннїи. Ра́дꙋйтесѧ, влады́ки тва́ри. Ра́дꙋйтесѧ, повели́тели землѝ. Ра́дꙋйтесѧ, пло́ть пе́рстнꙋю носѧ́щїи. Ра́дꙋйтесѧ, ѹ҆́мъ нб҃сный и҆́мꙋщїи. Ра́дꙋйтесѧ, во є҆де́мѣ пребыва́ющїи. Ра́дꙋйтесѧ, ѿ дре́ва жи́зни пита́ющїисѧ. Ра́дꙋйтесѧ, за́повѣди бж҃їи прїѧ́вшїи. Ра́дꙋйтесѧ, ꙗ҆́кѡ за́повѣди є҆гѡ̀ тѧ́жки не сꙋ́ть.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
