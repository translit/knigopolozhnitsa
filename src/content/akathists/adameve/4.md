---
title: "І҆́косъ в҃"
navigation:
  key: akathists-adameve-4
  title: "І҆́косъ в҃"
  parent: akathists-adameve
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣва́емый є҆́же чл҃вѣ́кѡвъ творе́нїѧ разꙋмѣ́ти денни́ца и҆скі́й, соблазни́сѧ ѡ҆ то́лицей сла́вѣ пе́рстнагѡ а҆да́ма и҆ помрачи́сѧ ѹ҆мо́мъ. Глаго́лѧй пре́ждѣ: на нб҃о взы́дꙋ, вы́ше ѕвѣ́здъ нб҃сныхъ поста́влю прⷭ҇то́лъ мо́й, сѧ́дꙋ на горѣ̀ высо́цѣ, на гора́хъ высо́кихъ, ꙗ҆́же къ сѣ́верꙋ, взы́дꙋ вы́ше ѻ҆́блакъ, бꙋ́дꙋ подо́бенъ вы́шнемꙋ, ны́нѣ дꙋ́хъ ѕло́бы бы́сть, и҆ паде́сѧ съ нб҃сѣ, бы́сть же пад́енїе є҆гѡ̀ вели́кое. Тва́рь же всѧ̑, премꙋ́дрость ѻ҆́ч҃ꙋю прославлѧ́ющи, ко а҆да́мꙋ и҆ є҆́ѵѣ взыва́хꙋ:

<red>Р</red>а́дꙋйтесѧ, свѣ́та и҆́стиннагѡ прича́стницы. Ра́дꙋйтесѧ, тмы̀ въ себѐ ника́коже и҆́мꙋщїи. Ра́дꙋйтесѧ, во днѝ съ бг҃омъ бесѣ́дꙋющїи. Ра́дꙋйтесѧ, и҆ въ но́щи дѣла̀ рꙋкꙋ̀ є҆гѡ̀ созѣрца́ющїи. Ра́дꙋйсѧ, а҆да́ме, свѣти́ло вели́кое. Ра́дꙋйсѧ, є҆́ѵо, свѣти́ло ма́лое. Ра́дꙋйтесѧ, творцо́мъ возлю́бленнїи. Ра́дꙋйтесѧ, дрꙋ́гъ дрꙋ́га ѕѣлѡ̀ лю́бѧщїи. Ра́дꙋйтесѧ, по землѝ ходѧ́щїи. Ра́дꙋйтесѧ, дꙋ́хомъ къ нб҃ꙋ возносѧ́щїисѧ. Ра́дꙋйтесѧ, ца́рїе всѧ̑кагѡ дыха́нїѧ. Ра́дꙋйтесѧ, попече́нїе ѡ҆ вселе́нней и҆мꙋ́щїи.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
