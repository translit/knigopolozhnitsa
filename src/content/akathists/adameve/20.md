---
title: "І҆́косъ і҃"
navigation:
  key: akathists-adameve-20
  title: "І҆́косъ і҃"
  parent: akathists-adameve
  order: 20
type: "akathist"
---

## І҆́косъ і҃:

<red>С</red>тѣна̀ є҆́сте вѣ́рнымъ ча́домъ ва́шимъ, догма́ты церко́вныѧ любо́вїю ѡ҆блобыза́ющимъ, а҆да́ме и҆ є҆́ѵо; всѣ́мъ же во мра́цѣ вѣ́ка сегѡ̀ блꙋжда́ющимъ и҆ мнѧ́щимъ мі́рꙋ же и҆ чл҃вѣ́кꙋ самосотворе́ннымъ бы́ти, живо́е ѡ҆бличе́нїе є҆́сте и҆ вразꙋмле́нїе при́сное. Сегѡ̀ радѝ къ ва́мъ взыва́емъ:

<red>Р</red>а́дꙋйтесѧ, творе́нїе зижди́телѧ люби́мое. Ра́дꙋйтесѧ, ѿ грѣха̀ и҆́мъ сп҃се́ннїи. Ра́дꙋйтесѧ, во свѣ́тѣ живꙋ́щїи. Ра́дꙋйтесѧ, тмы̀ ѹ҆дали́вшїисѧ. Ра́дꙋйтесѧ, зрѣ́нїѧ та́инъ бж҃їихъ сподо́бившїисѧ. Ра́дꙋйтесѧ, си́мъ на́съ наꙋча́ющїи. Ра́дꙋйтесѧ, созѣрца́ти тва́рь наставлѧ́ющїи. Ра́дꙋйтесѧ, ѿ тва́ри ко творцꙋ̀ ѹ҆́мъ на́шъ возводѧ́щїи. Ра́дꙋйтесѧ, къ промысли́телю се́рдцемъ прилѣпи́вшїисѧ. Ра́дꙋйтесѧ, ѡ҆ сп҃си́тели свое́мъ красꙋ́ющїисѧ. Ра́дꙋйтесѧ, роди́телїе на́ши попечи́тельнїи. Ра́дꙋйтесѧ, дѣ́ти своѧ̀ вразꙋмлѧ́ющїи.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
