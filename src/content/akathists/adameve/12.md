---
title: "І҆́косъ ѕ҃"
navigation:
  key: akathists-adameve-12
  title: "І҆́косъ ѕ҃"
  parent: akathists-adameve
  order: 12
type: "akathist"
---

## І҆́косъ ѕ҃:

<red>В</red>озсїѧ̀ свѣ́тъ є҆́ѵѣ, є҆гда̀ родѝ тре́тїѧгѡ сы́на своегѡ̀ сі́фа, ѿ него́же ро́дъ бл҃гочести́въ произы́де: є҆нѡ́хъ, на нб҃о пресѣ́льникъ, и҆ маѳꙋса́лъ ста́рецъ, и҆ ковчегопла́ватель нѡ́й. И҆ речѐ жена̀: воскресѝ мнѣ̀ бг҃ъ сѣ́мѧ дрꙋго́е, вмѣ́стѡ а҆́велѧ, є҆го́же ѹ҆бѝ ка́їнъ. Ѻ҆ба́че и҆́мамъ ли ѹ҆бл҃жа́ема бы́ти пѣ́нїи си́ми:

<red>Р</red>а́дꙋйсѧ, є҆́ѵо, бг҃ꙋ послꙋ́шнаѧ. Ра́дꙋйсѧ, же́но, мꙋ́жꙋ повинꙋ́ющаѧсѧ. Ра́дꙋйтесѧ, въ по́тѣ лица̀ своегѡ̀ трꙋжда́ющїисѧ. Ра́дꙋйтесѧ, ча́да своѧ̀ воспитꙋ́ющїи. Ра́дꙋйтесѧ, ꙗ҆́кѡ и҆зба́витель ѿ ва́съ произы́детъ. Ра́дꙋйтесѧ, ꙗ҆́кѡ сѣ́мѧ жены̀ сотре́тъ главꙋ̀ ѕмі́евꙋ. Ра́дꙋйтесѧ, наде́ждꙋ и҆мꙋ́щїи. Ра́дꙋйтесѧ, на бг҃а ѹ҆пова́нїе возложи́вшїи. Ра́дꙋйсѧ, а҆да́ме, а҆́ще и҆ ско́рбенъ є҆сѝ. Ра́дꙋйсѧ, а҆да́ме, ѽ потреби́тели тлѝ. Ра́дꙋйсѧ, а҆да́ме, при́снѡ бг҃ꙋ молѧ́щїйсѧ. Ра́дꙋйсѧ, є҆́ѵо, къ семꙋ̀ вы́нꙋ взыва́ющаѧ.

<red>Р</red>а́дꙋйтесѧ, а҆да́ме и҆ є҆́ѵо, вѣ́нче тва́ри и҆ красото̀ вселе́нныѧ.
