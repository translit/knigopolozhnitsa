---
title: "Конда́къ д҃"
navigation:
  key: akathists-adameve-7
  title: "Конда́къ д҃"
  parent: akathists-adameve
  order: 7
type: "akathist"
---

## Конда́къ д҃:

<red>Б</red>ꙋ́рю помышле́нїй сꙋмни́тельныхъ и҆́мѧше внꙋ́трь же́на, не вѣ́дѧщи, каково̀ є҆́сть сло́во сїѐ. Ви́дѧщи же, ꙗ҆́кѡ до́бро дре́во въ снѣ́дь и҆ ꙗ҆́кѡ ѹ҆го́днѡ ѻ҆чи́ма ви́дѣти и҆ кра́снѡ є҆́сть, є҆́же разꙋмѣ́ти, взѣ́мши ѿ пло́да є҆гѡ̀ ꙗ҆́де, и҆ дадѐ мꙋ́жꙋ своемꙋ̀, и҆ ꙗ҆до́ста. И҆ ѿверзо́шасѧ ѻ҆́чи ѻ҆бѣ́ма, и҆ разꙋмѣ́ша, ꙗ҆́кѡ на́зи бѣ́ша, и҆ сши́ста ли́ствїе смоко́вное, и҆ сотвори́ста себѣ̀ препоѧ́санїѧ, бг҃ꙋ же забы́ша пѣ́ти: <red>А҆</red>ллилꙋ́їѧ.
