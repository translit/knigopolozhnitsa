---
title: "І҆́косъ в҃"
navigation:
  key: akathists-serafimvyr-4
  title: "І҆́косъ в҃"
  parent: akathists-serafimvyr
  order: 4
type: "akathist"
---

## І҆́косъ в҃:

<red>Р</red>а́зꙋмъ недоꙋмѣва́етъ, ѻ҆́ч҃е серафі́ме, ка́кѡ вы́разити во словесѣ́хъ вѣ́рꙋ твою̀ и҆ любо́вь ко гдⷭ҇ꙋ, и҆спыта́ющемꙋ лю́ди своѧ̑; пои́стиннѣ пра́ведномꙋ а҆враа́мꙋ подо́бенъ є҆сѝ, ѻ҆́нъ бо николи́же ѹ҆сомнѧ́шесѧ въ бла́гости ѻ҆ц҃а̀ нбⷭ҇нагѡ, та́кѡ же и҆ ты̀ по́лное довѣ́рїе къ бг҃ꙋ въ дꙋшѣ̀ свое́й пита́лъ є҆сѝ. Сегѡ̀ ра́ди глаго́лемъ тѝ сицева́ѧ:

<red>Р</red>а́дꙋйсѧ, ѡ҆бетова́нїй непрело́жныхъ воспрїѧ́тїе серде́чное; ра́дꙋйсѧ, вѣ́ры непоколеби́мыѧ ꙗ҆вле́нїе многочꙋде́сное. Ра́дꙋйсѧ, свидѣ́нїй бж҃їихъ хране́нїе самозабве́нное; ра́дꙋйсѧ, и҆спо́лненный за всѧ̑ благода́ренїѧ. Ра́дꙋйсѧ, боѧ́йсѧ гдⷭ҇а, и҆ по́мнѧй за́повѣди є҆гѡ̀; ра́дꙋйсѧ, на всѧ́къ де́нь поꙋча́выйсѧ пра́вдѣ є҆гѡ̀. Ра́дꙋйсѧ, дꙋ́шꙋ свою̀ въ терпѣ́нїи стѧжа́вый; ра́дꙋйсѧ, црⷭ҇ствїѧ бж҃їѧ пре́жде всегѡ̀ и҆сќавый. Ра́дꙋйсѧ, главо́ сою́за во хрⷭ҇тѣ̀ є҆динодꙋ́шнагѡ; ра́дꙋйсѧ, ѡ҆́бразе цѣломꙋ́дрїѧ и҆ воздержа́нїѧ сꙋпрꙋ́жескаго. Ра́дꙋйсѧ, кро́тости и҆ ти́хагѡ нра́ва любомꙋ́дрый носи́телю; ра́дꙋйсѧ, и҆́стиннагѡ бл҃гоче́стїѧ ѹ҆се́рдный ревни́телю.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
