---
title: "І҆́косъ и҃"
navigation:
  key: akathists-serafimvyr-16
  title: "І҆́косъ и҃"
  parent: akathists-serafimvyr
  order: 16
type: "akathist"
---

## І҆́косъ и҃:

<red>В</red>сего́ себѣ̀ на ста́рческое слꙋже́нїе лю́демъ преда́лъ є҆сѝ, но и҆ дꙋхо́вныхъ высо́тъ ника́коже ѿстꙋпи́лъ є҆сѝ, ди́вный ѻ҆́ч҃е, та́кожде ча́дѡмъ свои́мъ заповѣ́далъ є҆сѝ ѡ҆ го́рнемъ при́снѡ помышлѧ́ти, и҆ моли́твꙋ і҆и҃вꙋ, ꙗ҆́кѡ благо́е сре́дство спасе́нїѧ, ѹ҆се́рдно стѧжа́ти, є҆́юже всѧ́кїй грѣ́хъ въ дꙋшѣ̀ посѣка́етсѧ, и҆ дꙋ́хъ человѣ́ка съ дх҃омъ бж҃їимъ соединѧ́етсѧ. Под̾ твоѐ пречꙋ́дное благослове́нїе прибѣга́юще, доброхва́льнѣ, велича́емъ тѧ̀:

<red>Р</red>а́дꙋйсѧ, го́рнѧгѡ і҆ерⷭ҇лима жи́телю; ра́дꙋйсѧ, неизрече́нныѧ сла́вы спаси́телѧ мі́ра созерца́телю. Ра́дꙋйсѧ, бг҃омъ ѹ҆правлѧ́емаѧ дꙋше́внаѧ колесни́це; ра́дꙋйсѧ, дх҃а ѹ҆тѣ́шителѧ серде́чное вмѣсти́лище. Ра́дꙋйсѧ, ѿ ра́йскихъ ѡ҆би́телей въ ю҆до́ль плаче́внꙋю нисходѧ́й; ра́дꙋйсѧ, моли́твы на́ша къ стопа́мъ вседержи́телѧ и҆ бг҃оро́дицы приносѧ́й. Ра́дꙋйсѧ, ꙗ҆́кѡже ѻ҆те́цъ чадолюби́вый, просѧ́щимъ поле́знаѧ подаѧ́й; ра́дꙋйсѧ, ꙗ҆́кѡже ма́ти не́жнаѧ, въ ско́рби ѹ҆тѣша́ѧй. Ра́дꙋйсѧ, благопрїѧ́тное це́ркве хрⷭ҇то́вы назида́нїе; ра́дꙋйсѧ, неизцѣли́мыхъ болѣ́зней безме́здное врачева́нїе. Ра́дꙋйсѧ, бꙋ́дꙋщихъ сꙋ́дебъ чꙋде́сное прозрѣ́нїе; ра́дꙋйсѧ, настоѧ́щихъ ѡ҆бстоѧ́нїй ско́рое и҆збавле́нїе.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
