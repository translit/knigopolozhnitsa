---
title: "І҆́косъ в҃і"
navigation:
  key: akathists-serafimvyr-24
  title: "І҆́косъ в҃і"
  parent: akathists-serafimvyr
  order: 24
type: "akathist"
---

## І҆́косъ в҃і:

<red>П</red>ою́ще ди́внаго во свѧты́хъ свои́хъ бг҃а, вѣ́рꙋемъ вседꙋ́шнѡ, ꙗ҆́кѡ мно́гѡ мо́жетъ моли́тва пра́веднагѡ ко бл҃госе́рдїю влады́ки, и҆ сегѡ̀ ра́ди про́симъ тѧ̀, приснопа́мѧтный ѻ҆́ч҃е серафі́ме, бꙋ́ди хода́таемъ те́плымъ ѹ҆ престо́ла пресвѧты́ѧ трⷪ҇цы ѡ҆ на̀съ, вопїю́щихъ тѝ си́це:

<red>Р</red>а́дꙋйсѧ, пла̑меннымъ серафі́мѡмъ тезоимени́тый; ра́дꙋйсѧ, ста́рчества дꙋхоно́снагѡ воспрїе́мниче вели́кїй. Ра́дꙋйсѧ, ни́вы хрⷭ҇то́вы неꙋста́нный воздѣ́лателю; ра́дꙋйсѧ, ми́ра бж҃їѧ въ дꙋ́ши человѣ́чєскїѧ насади́телю. Ра́дꙋйсѧ, сокро́вище благода́ти неистощи́мое; ра́дꙋйсѧ, ми́лости глꙋбино̀ неизмѣри́маѧ. Ра́дꙋйсѧ, чꙋдотворе́нїй то́нкое благоꙋха́нїе; ра́дꙋйсѧ, жела́нїй бж҃е́ственныхъ и҆сполне́нїе. Ра́дꙋйсѧ, рꙋ́сскїѧ правосла́вныѧ це́ркве но́вое ѹ҆краше́нїе; ра́дꙋйсѧ, ве́лїе къ бг҃ꙋ, просла́вльшемꙋ тѧ̀, за рꙋ́сь многострада́льнꙋю дерзнове́нїе. Ра́дꙋйсѧ, ро́да христїа́нскагѡ благомо́щное застꙋпле́нїе; ра́дꙋйсѧ, почита́ющимъ тѧ̀ хода̀таю вѣ́чнагѡ спасе́нїѧ.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
