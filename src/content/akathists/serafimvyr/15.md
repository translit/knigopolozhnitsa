---
title: "Конда́къ и҃"
navigation:
  key: akathists-serafimvyr-15
  title: "Конда́къ и҃"
  parent: akathists-serafimvyr
  order: 15
type: "akathist"
---

## Конда́къ и҃:

<red>С</red>тра́ннѡ и҆ неꙋдобопрїѧ́тельнѡ сꙋ́етномꙋ мі́рꙋ слы́шати, ка́кѡ моли́твами твои́ми, чꙋдотво́рче, щедро́ты милосе́рдїѧ бж҃їѧ и҆злива́ютсѧ на всѣ́хъ, съ вѣ́рою притека́ющихъ къ твоемꙋ̀ небе́сномꙋ покрови́тельствꙋ. Мы̀ же, сла́вѧще трⷪ҇цꙋ ст҃ꙋю, да́вшꙋю тѝ бл҃года́ть сїю̀, ра́достнѡ восклица́емъ: <red>А҆</red>ллилꙋ́їѧ.
