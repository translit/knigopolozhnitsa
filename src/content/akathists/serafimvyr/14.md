---
title: "І҆́косъ з҃"
navigation:
  key: akathists-serafimvyr-14
  title: "І҆́косъ з҃"
  parent: akathists-serafimvyr
  order: 14
type: "akathist"
---

## І҆́косъ з҃:

<red>В</red>ъ ди́вномъ прⷪ҇ро́ческомъ снѣ́, на зарѣ̀ подви́жничества твоегѡ̀, ѹ҆каза̀ ти́ гдⷭ҇ь пꙋтеводи́телѧ и҆ покрови́телѧ твоегѡ̀, печа́льника землѝ рѡссі́йскїѧ, прпⷣбнаго серафі́ма саро́вскаго: є҆гѡ́же и҆́менемъ въ схи́мѣ нарече́нный, ты̀ вои́стиннꙋ но́вымъ ѹ҆тѣ́шителемъ наро́дꙋ рꙋ́сскомꙋ ꙗ҆ви́лсѧ є҆сѝ. Семꙋ̀ бл҃говоле́нїю бж҃їю чꙋдѧ́щесѧ, съ наде́ждою пое́мъ тѝ:

<red>Р</red>а́дꙋйсѧ, ѡ҆́пытный во́ине хрⷭ҇то́ва ѡ҆полче́нїѧ; ра́дꙋйсѧ, мра́чныхъ бѣсѡ́въ го́рестное посрамле́нїе. Ра́дꙋйсѧ, въ кꙋ́кꙋль смире́нїѧ и҆ младе́нческаго неѕло́бїѧ ѡ҆блече́нный; ра́дꙋйсѧ, дꙋхо́вною моли́твою на мы́сленныхъ сꙋпоста́тѡвъ воѡрꙋже́нный. Ра́дꙋйсѧ, къ бг҃ꙋ ѡ҆ всѣ́хъ моли́твенниче дерзнове́нный; ра́дꙋйсѧ, влⷣчцы держа́вныѧ ѹ҆го́дниче прелюбе́зный. Ра́дꙋйсѧ, дх҃оно́сныхъ ѻ҆те́цъ сподви́жниче; ра́дꙋйсѧ, а҆́гг҃лѡвъ прїѧ́тный собѣсе́дниче. Ра́дꙋйсѧ, правовѣ́рныхъ бл҃года́тное застꙋпле́нїе; ра́дꙋйсѧ, блꙋжда́ющихъ во тмѣ́ безбо́жїѧ свѣтоза́рное наставле́нїе. Ра́дꙋйсѧ, грѣ́шникѡвъ съ бг҃омъ покаѧ́нное примире́нїе; ра́дꙋйсѧ, и҆сто́чниче ра́дости и҆ ѹ҆миле́нїѧ.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
