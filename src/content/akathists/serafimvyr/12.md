---
title: "І҆́косъ ѕ҃"
navigation:
  key: akathists-serafimvyr-12
  title: "І҆́косъ ѕ҃"
  parent: akathists-serafimvyr
  order: 12
type: "akathist"
---

## І҆́косъ ѕ҃:

<red>В</red>озсїѧ́ въ лицѣ̀ твое́мъ пра́вда бж҃їѧ, и҆ ѿгна́сѧ пре́лесть сатани́нскаѧ, є҆гда̀ лꙋка́вїи раско́льницы съ престо́лѡвъ свои́хъ ꙗ҆́кѡ і҆́дѡли падо́ша, и҆ ла́ѵра и҆́га ѡ҆бновле́нческагѡ свободи́сѧ, и҆́ноцы же всѝ возвесели́шасѧ. Сегѡ́ ра́ди про́симъ тѧ̀, миротво́рче, раздо́ры и҆ нестрое́нїѧ живота̀ на́шего ѹ҆толи́ти, непра̑вды разори́ти, да въ є҆динодꙋ́шїи глаго́лемъ тѝ:

<red>Р</red>а́дꙋйсѧ, бж҃е́ственныѧ трⷪ҇цы и҆збра́нниче; ра́дꙋйсѧ, трисо́лнечнагѡ свѣ́та прича́стниче. Ра́дꙋйсѧ, ра́достїю соверше́нныхъ возра́дованный; ра́дꙋйсѧ, ми́лостїю ко всѧ́комꙋ бога́тый. Ра́дꙋйсѧ, хра́ме нерꙋкотворе́нный хрⷭ҇та̀ бг҃а на̀шегѡ; ра́дꙋйсѧ, щедро́тами дх҃а ст҃а́гѡ благолѣ́пнѡ ѹ҆кра́шенный. Ра́дꙋйсѧ, ꙗ҆́кѡ же́ртвенникъ се́рдцѣ свое́мъ содѣ́лавый; ра́дꙋйсѧ, ѳимїа́мъ моли́твы гдⷭ҇ꙋ пред̾ ни́мъ возноси́вый. Ра́дꙋйсѧ, ѡ҆ заблꙋжда́ющихсѧ ѕѣлѡ̀ дꙋше́ю болѣ́зновавый; ра́дꙋйсѧ, всѣ̑мъ спасти́сѧ и҆ въ ра́зꙋмъ и҆́стины прїйти́ жела́вый. Ра́дꙋйсѧ, го́рдость и҆ ѕло́бꙋ нечести́выхъ смире́нїемъ и҆ кро́тостїю побѣди́вый; ра́дꙋйсѧ, хрⷭ҇топодража́тельнѡ люби́ти врази́ своѧ̑ ѹ҆чи́вый.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
