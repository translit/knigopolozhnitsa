---
title: "І҆́косъ а҃і"
navigation:
  key: akathists-serafimvyr-22
  title: "І҆́косъ а҃і"
  parent: akathists-serafimvyr
  order: 22
type: "akathist"
---

## І҆́косъ а҃і:

<red>С</red>вѣтоза́рнаго провозвѣ́стника сꙋ́щимъ во тмѣ̀ безбо́жїѧ зри́мъ тѧ̀, всеблаже́нне ѻ҆́ч҃е, дꙋхо́вное бо возро́жденїе рѡссі́и прови́дѣлъ є҆сѝ, и҆ къ сыновѡ́мъ сынѡ́въ съ ѻ҆те́ческою любо́вїю ѡ҆бращаѧсѧ, тве́рдѡ вѣ́ры правосла́вныѧ держа́тисѧ завѣща́лъ є҆сѝ. Мы́ же, словесы̀ твои́ми просвѣща́еми, со слеза́ми ѹ҆миле́нїѧ взыва́емъ тѝ:

<red>Р</red>а́дꙋйсѧ, бж҃е́ственнаго со́лнца лꙋ́че; ра́дꙋйсѧ, прича́стниче сла́вы превѣ́чнаго цр҃ѧ̀. Ра́дꙋйсѧ, милосѐрдїѧ свѣти́ло, согрѣва́ющее дꙋ́ши; ра́дꙋйсѧ, дꙋхо́внагѡ пробꙋжде́нїѧ зарѧ̀. Ра́дꙋйсѧ, ѕвѣздо̀ пꙋтеводи́тельнаѧ въ црⷭ҇твїе нбⷭ҇ное; ра́дꙋйсѧ, свѣ́тлый ѡ҆́блаче, покрыва́ѧй жа́ждꙋщихъ спасе́нїѧ. Ра́дꙋйсѧ, росо̀ бл҃года́тнаѧ, па́жить грѣхо́внꙋю ѹ҆толѧ́ющаѧ; ра́дꙋйсѧ, ра́дꙋго многоцвѣ́тнаѧ, сердца̀ на́ша весе́лїемъ и҆сполнѧ́ющаѧ. Ра́дꙋйсѧ, свѣ́те мі́ра, и҆́мже мно́зи человѣ́цы просвѣща́ютсѧ; ра́дꙋйсѧ, мо́лнїе ѡ҆гнезра́чнаѧ, є҆́юже кѡ́зни вра́жїѧ разрꙋша́ютсѧ. Ра́дꙋйсѧ, чистоты̀ серде́чныѧ зерца́ло; ра́дꙋйсѧ, соверше́нства христїа́нскагѡ красото̀.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
