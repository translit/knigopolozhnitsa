---
title: "І҆́косъ г҃"
navigation:
  key: akathists-serafimvyr-6
  title: "І҆́косъ г҃"
  parent: akathists-serafimvyr
  order: 6
type: "akathist"
---

## І҆́косъ г҃:

<red>И҆</red>мѣ́ѧ сострада́нїе серде́чное, нꙋжда́ющимсѧ помога́лъ є҆сѝ, и҆ скорбѧ́щихъ ѹ҆тѣша́лъ є҆сѝ, больны́хъ и҆ си́рыхъ всѧ́чески ѹ҆покоева́лъ є҆сѝ, ми́лостивне ѻ҆́ч҃е, тѣ́мже сла́вꙋ є҆ѵⷢ҇лїѧ хрⷭ҇тва ѹ҆стна́ми благода́рныхъ тебѣ̀ прїꙋмножа́лъ є҆сѝ. Прїимѝ и҆ ѿ на́съ недосто́йныхъ благода́рственнꙋю пѣ́снь сїю̀:

<red>Р</red>а́дꙋйсѧ, ско́рый помо́щниче всѣ̑мъ въ бѣда́хъ сꙋ́щимъ; ра́дꙋйсѧ, ще́дрый пода́телю неимꙋ́щимъ. Ра́дꙋйсѧ, хра́мѡвъ и҆ ѡ҆би́телей та́йный бл҃готвори́телю; ра́дꙋйсѧ, сла́быхъ и҆ ѹ҆бо́гихъ доброхо́тный попечи́телю. Ра́дꙋйсѧ, сосло́вїѧ кꙋпе́ческаго ѹ҆краше́нїе; ра́дꙋйсѧ, неꙋкло́нный послѣ́дователю є҆ѵⷢ҇льскагѡ ѹ҆че́нїѧ. Ра́дꙋйсѧ, ѡ҆́бразъ и҆ подо́бїе бж҃їе въ бли́жнемъ возлюби́вый; ра́дꙋйсѧ, ꙗ҆́кѡ самомꙋ̀ хрⷭ҇тꙋ̀ всѧ́комꙋ человѣ́кꙋ послꙋжи́вый. Ра́дꙋйсѧ, па́гꙋбное самолю́бїе и҆з̾ се́рдца своегѡ̀ и҆згна́вый; ра́дꙋйсѧ, бога́тство тлѣ́нное ни во что́же вмѣни́вый. Ра́дꙋйсѧ, сꙋ́етныхъ пристра́стїй свободи́выйсѧ; ра́дꙋйсѧ, вѣ́рꙋ дела́ми любве́ ѹ҆тверди́вый.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
