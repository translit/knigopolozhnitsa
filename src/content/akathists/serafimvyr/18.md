---
title: "І҆́косъ ѳ҃"
navigation:
  key: akathists-serafimvyr-18
  title: "І҆́косъ ѳ҃"
  parent: akathists-serafimvyr
  order: 18
type: "akathist"
---

## І҆́косъ ѳ҃:

<red>В</red>иті́йство человѣ́ческое ѹ҆молка́етъ пред̾ вели́чїемъ по́двигѡвъ твои́хъ, прпⷣбне, ка́кѡ ѹ҆́бо ста́рецъ не́мощный по пло́ти сы́й такѡва́ѧ твори́ти возмо́глъ є҆сѝ; но поели́кꙋ и҆́мамы бг҃обоѧ́зненное произволе́нїе, та́кѡ благоде́рзостнѣ взыва́емъ тѝ:

<red>Р</red>а́дꙋйсѧ, древ́нихъ пꙋсты́нникѡвъ и҆скꙋ́сный подража́телю; ра́дꙋйсѧ, по́стническагѡ житїѧ́ и҆́хъ и҆зрѧ́дный люби́телю. Ра́дꙋйсѧ, моли́твенныхъ бдѣ́нїй неꙋсы́пный ревни́телю; ра́дꙋйсѧ, внꙋ́треннѧгѡ безмо́лвїѧ и҆ тишины́ ѹ҆ма̀ храни́телю. Ра́дꙋйсѧ, бж҃е́ственною любо́вїю въ се́рдцѣ ѹ҆ѧзвле́нный; ра́дꙋйсѧ, неꙋтоли́мымъ стремле́нїемъ ко гдⷭ҇ꙋ распале́нный. Ра́дꙋйсѧ, позна́нїе нбⷭ҇ныхъ та́йнъ прїѧ́вый; ра́дꙋйсѧ, ѿ бл҃года́тныхъ дарова́нїй па́че пре́жнѧгѡ дꙋ́хомъ ѡ҆бнища́вый. Ра́дꙋйсѧ, и҆́стиннымъ смире́нїемъ добродѣ́тєли своѧ̑ покры́вый; ра́дꙋйсѧ, пла́чемъ покаѧ́ннымъ плоды̀ бж҃їѧ бл҃года́ти ѹ҆мно́живый. Ра́дꙋйсѧ, ꙗ҆́кѡ дѣ́ва мꙋ́драѧ, є҆ле́й ра́дости трезве́нїемъ сохрани́вый; ра́дꙋйсѧ, ꙗ҆́кѡ невѣ́ста до́браѧ, дꙋхо́вномꙋ женихꙋ̀ хрⷭ҇тꙋ̀ вполнѣ̀ благоꙋгоди́вый.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
