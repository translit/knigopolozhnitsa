---
title: "І҆́косъ а҃"
navigation:
  key: akathists-serafimvyr-2
  title: "І҆́косъ а҃"
  parent: akathists-serafimvyr
  order: 2
type: "akathist"
---

## І҆́косъ а҃:

<red>А҆</red>гг҃лоподо́бнꙋю красотꙋ̀ дꙋшѝ и҆мѣ́лъ є҆҆сѝ, свѣтоно́сне ѻ҆́ч҃е, се́рдцемъ пламене́ѧ ко гдⷭ҇ꙋ си́лъ, и҆ томꙋ̀ є҆ди́номꙋ въ и҆́ночестѣмъ чи́нѣ слꙋжи́ти ѿ ю҆́ности восхотѣ́лъ є҆сѝ̀, но ѡ҆тве́ргнꙋвъ человѣ́ческое мꙋдрова́нїе, и҆́стинное послꙋша́нїе творцꙋ̀ своемꙋ̀ ꙗ҆ви́лъ є҆сѝ, и҆ пꙋ̀ть, ѹ҆ка́занный тебѣ̀ свы́ше, соверши́лъ є҆сѝ. Тѣ́мже промышле́нїю бж҃їю ѡ҆ тебѣ̀ дивѧ́щесѧ, съ вѣ́рою зове́мъ тѝ:

<red>Р</red>а́дꙋйсѧ, благочести́выхъ роди́телей досто́йный сы́не; ра́дꙋйсѧ, воспи́танный въ милосе́рдїи и҆ трꙋдѣ́хъ. Ра́дꙋйсѧ, и҆змла́да все́ю дꙋше́ю гдⷭ҇а возлюби́вый; ра́дꙋйсѧ, и҆́стиною просвѣще́нный съ ю҆́ныхъ лѣ́тъ. Ра́дꙋйсѧ, слꙋ́жбы церко́вныѧ благоговѣ́йный люби́телю; рад́ꙋйсѧ, мі́ра дꙋхо́внагѡ ѹ҆миле́нный тайнозри́телю. Ра́дꙋйсѧ, моли́твы чи́стыѧ кади́ло бл҃гово́нное; ра́дꙋйсѧ, и҆мѣ́ѧй се́рдце, всецѣ́лѡ къ бг҃ꙋ ѹ҆стремле́нное. Ра́дꙋйсѧ, ѡ҆́трокомъ до́мъ ѻ҆те́ческїй поки́нꙋвый, и҆ корми́льцемъ семьѝ ста́вый; ра́дꙋйсѧ, столи́цы сѣ́верныѧ ѿри́нꙋвый собла́зны. Ра́дꙋйсѧ, схи́мникꙋ ла́ѵрскомꙋ жела́нїе сер́дца своегѡ̀ повѣ́давый; ра́дꙋйсѧ, ѿ негѡ̀ во́лю бж҃їю ѡ҆ себѣ̀ позна́вый.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
