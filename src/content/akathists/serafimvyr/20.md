---
title: "І҆́косъ і҃"
navigation:
  key: akathists-serafimvyr-20
  title: "І҆́косъ і҃"
  parent: akathists-serafimvyr
  order: 20
type: "akathist"
---

## І҆́косъ і҃:

<red>С</red>теѣна̀ бѣ̀ незри́маѧ лю́тѣ стра̀ждꙋщимъ ѿ войны̀, моли́твенниче те́пле, и҆ неизсѧка́емыѧ наде́жды и҆сто́чниче, побеѣ́дꙋ бо рꙋ́сскагѡ ѡ҆рꙋ́жїѧ прⷪ҇ро́чествовалъ є҆сѝ, и҆ ра́зꙋмомъ дꙋхо́внымъ попꙋ́щенныѧ бг҃омъ ско́рби постига́ѧ, возврати́тисѧ ко хрⷭ҇тꙋ̀ наро́дъ бж҃їй призыва́лъ є҆сѝ. Тѣ́мже соблюдѝ и҆ на́съ неразꙋ́мныхъ ѿ всѧ́кїѧ ве́щи сопроти́вныѧ, вопїю́щихъ тѝ такова́ѧ:

<red>Р</red>а́дꙋйсѧ, ча́шꙋ страда́нїй съ ѻ҆те́чествомъ земны́мъ до конца̀ и҆спи́вый; ра́дꙋйсѧ, ѡ҆ поми́лованїи рѡссі́и гдⷭ҇а проси́вый. Ра́дꙋйсѧ, мꙋ́ченичество безкро́вное во́лею претерпѣ́вый; ра́дꙋйсѧ, не́мощи є҆стества́ человѣ́ческагѡ презрѣ́вый. Ра́дꙋйсѧ, сто́лпе непоколеби́мый правосла́вїѧ; ра́дꙋйсѧ, пла́менный проповѣ́дниче вѣ́ры и҆ покаѧ́нїѧ. Ра́дꙋйсѧ крѣ́посте непристꙋ́пнаѧ, непрїѧ́телѧ ѹ҆страша́ющаѧ; ра́дꙋйсѧ, наде́ждо несꙋмнѣ́ннаѧ, вѣ́рныхъ ѡ҆крилѧ́ющаѧ. Ра́дꙋйсѧ, землѝ рѡссі́йскїѧ моли́твенное ѡ҆гражде́нїе; ра́дꙋйсѧ, ѿ враѓъ ви́димыхъ и҆ неви́димыхъ досточꙋ́дное и҆збавле́нїе. Ра́дꙋйсѧ, во́инствꙋ хрⷭ҇толюби́вомꙋ бг҃омъ даро́ванное поможе́нїе; ра́дꙋйсѧ, дꙋ́шъ и҆ тѣле́съ на́шихъ живи́тельное ѡ҆роше́нїе.

<red>Р</red>а́дꙋйсѧ, прпⷣбне серафі́ме, вы́рицкїй чꙋдотво́рче.
