---
title: "І҆́косъ д҃"
navigation:
  key: akathists-source2-8
  title: "І҆́косъ д҃"
  parent: akathists-source2
  order: 8
type: "akathist"
---

## І҆́косъ д҃:

<red>С</red>лы́ша ца́рь ле́въ гла́съ тво́й бжⷭ҇твенный, прест҃а́ѧ влⷣчице, повелѣва́ющїй пома́зати ѻ҆́чи слѣпо́мꙋ водо́ю и҆сто́чника и҆ сотворѝ, ꙗ҆́коже гла́съ тво́й повелѣ̀, и҆ а҆́бїе прозрѣ́въ слѣпе́цъ, позна̀ тѧ̀ сострада́тельницꙋ бы́ти всѣ̑мъ немощствꙋ́ющимъ, съ вѣ́рою просѧ́щимъ ѹ҆ тебє̀ по́мощи и҆ въ болѣ́знѣхъ и҆сцѣле́нїе, и҆ созда̀ та́мо ѹ҆ твоегѡ̀ и҆сто́чника хра́мъ и҆́мени ст҃о́мꙋ твоемꙋ̀, да вѣ́й, полꙋчи́вше твою̀ млⷭ҇ть, непреста́ннѡ бл҃года́рственнѡ сла́вѧтъ тѧ̀, бцⷣе, та́кѡ:

<red>Р</red>а́дꙋйсѧ, бл҃года́тный и҆сто́чниче, и҆сточа́ѧй на́мъ неѡскꙋ́дныѧ млⷭ҇ти. Ра́дꙋйсѧ, и҆збавлѧ́ющаѧ на́съ ѿ бѣ́дъ. Ра́дꙋйсѧ, ненадѣ́жный наде́ждо. Ра́дꙋйсѧ, скорбѧ́щихъ ѿра́до. Ра́дꙋйсѧ, мт҃и бг҃а вы́шнѧгѡ. Ра́дꙋйсѧ, ꙗ҆́кѡ за всѣ́хъ ты̀ мо́лиши сн҃а твоегѡ̀, хрⷭ҇та̀ бг҃а на́шегѡ. Ра́дꙋйсѧ, всѣ́хъ скорбѧ́щихъ и҆ болѣ́знꙋющихъ ѹ҆тѣ́шительнице. Ра́дꙋйсѧ, всѣ́хъ не́мощей тѣле́сныхъ и҆ дꙋше́вныхъ и҆сцѣли́тельнице.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
