---
title: "І҆́косъ и҃"
navigation:
  key: akathists-source2-16
  title: "І҆́косъ и҃"
  parent: akathists-source2
  order: 16
type: "akathist"
---

## І҆́косъ и҃:

<red>В</red>сѐ земно́е житїѐ на́ше здѣ̀ болѣ́зненнѡ є҆́сть и҆ сле́знѡ ѿ клеветы̀, досажде́нїѧ, ѹ҆кори́зны и҆ и҆ны́хъ мно́гихъ бѣ́дъ и҆ напа́стей: не́мощствꙋетъ бо тѣ́ло, и҆знемога́етъ и҆ дꙋ́хъ на́шъ. Къ тебѣ̀ ѹ҆́бѡ прибѣга́емъ, бг҃ома́ти, пред̾ твои́мъ пречⷭ҇тымъ ѻ҆́бразомъ припа́дающе, мо́лимсѧ: и҆спо́лни ра́достїю сердца̀ на̑ша, да вопїе́мъ тѝ:

<red>Р</red>а́дꙋйсѧ, цр҃и́це нб҃а и҆ землѝ. Ра́дꙋйсѧ, съ сн҃о́мъ твои́мъ и҆ бг҃омъ вѣ́чнѡ ца́рствꙋющаѧ и҆ є҆мꙋ́ же ѡ҆ на́съ молє́нїѧ приносѧ́щаѧ. Ра́дꙋйсѧ, всѣ́хъ къ тебѣ̀ прибѣга́ющихъ млⷭ҇тїю твое́ю покрыва́ющаѧ. Ра́дꙋйсѧ, всѣ́хъ ра́досте, печа̑ли на̑ша ѹ҆толѧ́ющаѧ. Ра́дꙋйсѧ, непра́веднѡ гони́мыхъ и҆ ѻ҆би́димыхъ застꙋ́пнице. Ра́дꙋйсѧ, гонѧ́щихъ и҆ ѻ҆би́дѧщихъ пра́веднаѧ ѿмсти́тельнице. Ра́дꙋйсѧ, млⷭ҇тивнаѧ, на́съ до́брѣ ми́лꙋющаѧ. Ра́дꙋйсѧ, ѿча́ѧнныхъ на пꙋ́ть и҆́стины направлѧ́ющаѧ и҆ къ бг҃ꙋ возводѧ́щаѧ.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
