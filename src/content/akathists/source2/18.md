---
title: "І҆́косъ ѳ҃"
navigation:
  key: akathists-source2-18
  title: "І҆́косъ ѳ҃"
  parent: akathists-source2
  order: 18
type: "akathist"
---

## І҆́косъ ѳ҃:

<red>В</red>ѣті́йствꙋѧй ѧ҆зы́къ не мо́жетъ и҆зре́щи ве́лїю сла́вꙋ твою̀, бцⷣе, є҆́юже ты̀ просла́виласѧ є҆сѝ въ ди́вныхъ дѣ́лѣхъ твоегѡ̀ млⷭ҇рдїѧ къ ро́дꙋ хрⷭ҇тїа́нскомꙋ: ѽ мт҃и бж҃їѧ, мт҃и всебл҃га́ѧ, млⷭ҇рдїю твоемꙋ̀ нѣ́сть конца̀ и҆ вели́чїе твоѐ кто̀ и҆сповѣ́сть; Да бꙋ́детъ же всест҃о́е и҆́мѧ твоѐ во вѣ́къ пребл҃гослове́ннѡ и҆ да бꙋ́детъ съ тобо́ю сла́ва, досто́йнаѧ вели́чїѧ ст҃ѣ́йшагѡ и҆́мене твоегѡ̀, ѿ на́съ же недосто́йныхъ прїимѝ а҆рха́гг҃льскїй гла́съ:

<red>Р</red>а́дꙋйсѧ, бл҃года́тнаѧ, ꙗ҆́кѡ гдⷭ҇ь съ тобо́ю. Ра́дꙋйсѧ, бл҃гослове́ннаѧ въ жена́хъ. Ра́дꙋйсѧ, ѡ҆брѣ́тшаѧ блгⷣть ѹ҆ бг҃а. Ра́дꙋйсѧ, ѡ҆сщ҃е́ннаѧ дх҃омъ ст҃ы́мъ. Ра́дꙋйсѧ, ѡ҆сѣне́ннаѧ си́лою всевы́шнѧгѡ бг҃а. Ра́дꙋйсѧ, бг҃оизбра́ннаѧ ѻ҆трокови́це, приснодв҃о. Ра́дꙋйсѧ, невѣ́сто неневѣ́стнаѧ. Ра́дꙋйсѧ, вѣ́рнаѧ раба̀ гдⷭ҇нѧ. Ра́дꙋйсѧ, ꙗ҆́кѡ тѧ̀ ѹ҆бл҃жа́ютъ всѝ наро́ди земні́и. Ра́дꙋйсѧ, роди́тельнице нбⷭ҇нагѡ врача̀.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
