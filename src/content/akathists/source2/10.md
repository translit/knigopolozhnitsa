---
title: "І҆́косъ є҃"
navigation:
  key: akathists-source2-10
  title: "І҆́косъ є҃"
  parent: akathists-source2
  order: 10
type: "akathist"
---

## І҆́косъ є҃:

<red>В</red>и́димъ животво́рный и҆сто́чникъ, влⷣчице, ꙗ҆́кѡ вои́стиннꙋ вторꙋ́ю сїлѡа́мскꙋю кꙋпе́ль, въ не́йже всѧ̑ болѣ̑зни на̑ша и҆сцѣлѧ́ютсѧ и҆ не то́кмо є҆ди́ною въ лѣ́то и҆ пе́рвымъ входѧ́щимъ здра́вїе тѣ́ла пода́вши, но всегда̀ всѧ́кїй недꙋ́гъ и҆ всѧ́кꙋ ꙗ҆́звꙋ дꙋше́внꙋю и҆ тѣле́снꙋю врачꙋ́еши съ вѣ́рою и҆ любо́вїю къ тебѣ̀ прибѣга́ющихъ, сегѡ̀ ра́ди вопїе́мъ тѝ:

<red>Р</red>а́дꙋйсѧ, неꙋсы́пнаѧ на́ша предста́тельнице пред̾ бг҃омъ. Ра́дꙋйсѧ, ꙗ҆́кѡ свѣща̀ неꙋгаси́маѧ, въ моли́твахъ за на́съ ѹ҆ прⷭ҇тола гдⷭ҇нѧ при́снѡ горѧ́щаѧ. Ра́дꙋйсѧ, мт҃и млⷭ҇рдїѧ и҆ щедрѡ́тъ. Ра́дꙋйсѧ, во вре́мѧ безпо́мощїѧ на́шегѡ, є҆гда̀ бѣ́дствꙋемъ и҆ не и҆́мамы помога́ющегѡ, на по́мощь на́мъ ѹ҆скорѧ́ющаѧ. Ра́дꙋйсѧ, въ де́нь ѿча́ѧнїѧ на́шегѡ ѿ ѡ҆бдержа́щихъ на́съ недꙋ́гѡвъ и҆ ско́рбей матери́нски ѹ҆тѣша́ющаѧ. Ра́дꙋйсѧ, ѿ растлѣва́ющихъ дꙋ́шꙋ и҆ тѣ́ло собла́знѡвъ сохранѧ́ющаѧ. Ра́дꙋйсѧ, ѿ внеза́пныѧ сме́рти и҆збавлѧ́ющаѧ. Ра́дꙋйсѧ, при кончи́нѣ на́шей прича́стїѧ ст҃ы́хъ та́йнъ сподоблѧ́ющаѧ.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
