---
title: "І҆́косъ г҃"
navigation:
  key: akathists-source2-6
  title: "І҆́косъ г҃"
  parent: akathists-source2
  order: 6
type: "akathist"
---

## І҆́косъ г҃:

<red>И҆</red>мꙋ́щи къ ро́дꙋ хрⷭ҇тїа́нскомꙋ мт҃рнее млⷭ҇рдїе, всѣ̑мъ съ вѣ́рою и҆ ѹ҆пова́нїемъ прибѣга́ющимъ къ тебѣ̀ пода́вши рꙋкꙋ̀ по́мощи, влⷣчице: болѧ́щимъ и҆сцѣле́нїе, стра́ждꙋщимъ ѡ҆сла́бꙋ, слѣпы́мъ прозрѣ́нїе, разсла́бленнымъ ѹ҆крѣпле́нїе, скорбѧ́щимъ ѹ҆тѣше́нїе, и҆ всѣ̑мъ коего́ждо потре́бꙋ пода́вши. Ѽ бж҃їѧ мт҃и, со ѹ҆миле́нїемъ къ тебѣ̀ припа́даемъ и҆ бога́тыѧ твоеѧ̑ млⷭ҇ти ѡ҆жида́юще, ѹ҆се́рднѡ та́кѡ вопїе́мъ:

<red>Р</red>а́дꙋйсѧ, ра́досте на́ша, є҆́юже слє́зы ѿ ѻ҆че́й ѿе́млютсѧ на́шихъ. Ра́дꙋйсѧ, неча́ѧннꙋю ра́дость вѣ̑рнымъ да́рꙋющаѧ, Ра́дꙋйсѧ, ꙗ҆́кѡ тобо́ю на̑ша бл҃га̑ѧ жела̑нїѧ и҆сполнѧ́ютсѧ. Ра́дꙋйсѧ, ꙗ҆́кѡ мно́гѡ мо́жетъ моли́тва твоѧ̀ пред̾ сн҃омъ твои́мъ и҆ бг҃омъ. Ра́дꙋйсѧ, бл҃гослове́нїе домѡ́въ и҆ семе́йствъ бл҃гочести́выхъ. Ра́дꙋйсѧ, ѿра́до на́ша и҆ ди́вное ѡ҆ на́съ попече́нїе.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
