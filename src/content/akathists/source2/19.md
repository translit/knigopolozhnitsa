---
title: "Конда́къ і҃"
navigation:
  key: akathists-source2-19
  title: "Конда́къ і҃"
  parent: akathists-source2
  order: 19
type: "akathist"
---

## Конда́къ і҃:

<red>С</red>п҃стѝ хотѧ́щи мнѡ́гаѧ ѿ находѧ́щихъ ѕѡ́лъ, ско́рбей и҆ болѣ́зней, дарова́ла є҆сѝ на́мъ цѣли́тельнꙋю блгⷣть въ водѣ̀, ѡ҆сщ҃е́нной призыва́нїемъ и҆́мене твоегѡ̀ ст҃а́гѡ, тѣ́мже мно́зи ско́рое полꙋча́ютъ и҆сцѣле́нїе: слѣпі́и прозрѣва́ютъ, хромі́и хо́дѧтъ, разсла́бленнїи возстаю́тъ, бѣснꙋ́ющїесѧ и҆сцѣлѧ́ютсѧ, землѝ плодоно́сїе подае́тсѧ, лю́дїе ѿ смертно́сныѧ ꙗ҆́звы, внеза́пныѧ сме́рти и҆ наси́льственнагѡ ѹ҆бі́йства и҆збавлѧ́ютсѧ, гра́ди, вє́си и҆ до́мы ѿ ѻ҆гнѧ̀ и҆ мѡ́лнїи сп҃са́ютсѧ. Ѽ прест҃а́ѧ мт҃и бж҃їѧ, кто̀ не ѹ҆бл҃жи́тъ тѧ̀, кто̀ не воспое́тъ твоѧ̑ сла̑внаѧ чꙋдеса; тѣ́мже и҆ мы̀, прославлѧ́юще бг҃а, даю́щагѡ на́мъ таковы́ѧ млⷭ҇ти по твоемꙋ̀ предста́тельствꙋ, велича́юще тѧ̀, вопїе́мъ є҆мꙋ̀: <red>А҆</red>ллилꙋ́їа.
