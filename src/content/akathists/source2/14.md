---
title: "І҆́косъ з҃"
navigation:
  key: akathists-source2-14
  title: "І҆́косъ з҃"
  parent: akathists-source2
  order: 14
type: "akathist"
---

## І҆́косъ з҃:

<red>Д</red>и́внаѧ показа́лъ є҆сѝ дѣла̀ твоѧ̑ въ пречⷭ҇тѣй мт҃ри, гдⷭ҇и, и҆ ди́вными чꙋдесы̀ преизѻби́лꙋющїй дарова́лъ є҆сѝ на́мъ є҆ѧ̀ и҆сто́чникъ, да, въ во́дныхъ стрꙋ́ѧхъ є҆гѡ̀ и҆зѻби́льнѡ че́рплюще бл҃года́тнаѧ врачева́нїѧ, всѝ не́мощнїи твоѝ лю́ди вѣ́рою серде́чною и҆ ѿ дꙋшѝ любо́вїю прославлѧ́ютъ нбⷭ҇нꙋю цѣли́тельницꙋ, всест҃ꙋ́ю мт҃рь твою̀, и҆ зовꙋ́тъ такова̑ѧ:

<red>Р</red>а́дꙋйсѧ, а҆лава́стре врачева́нїѧ, на всѧ́кїй недꙋ́гъ врачевство̀ содержа́ѧй. Ра́дꙋйсѧ, млⷭ҇рднаѧ цѣли́тельнице всѣ́хъ не́мощей дꙋше́вныхъ и҆ тѣле́сныхъ. Ра́дꙋйсѧ, ѹ҆́зы грѣхо́вныѧ ка́ющихсѧ грѣ́шникѡвъ разрѣша́ющаѧ. Ра́дꙋйсѧ, ѡ҆ всѣ́мъ мі́рѣ ѹ҆се́рднаѧ предста́тельнице. Ра́дꙋйсѧ, скорбѧ́щихъ ма́терей ти́хое весе́лїе. Ра́дꙋйсѧ, вѣ́чною ра́достїю на́съ ѻ҆дѣва́ющаѧ. Ра́дꙋйсѧ, вдови́цъ застꙋпле́нїе. Ра́дꙋйсѧ, безпо́мощныхъ сирѡ́тъ бл҃госе́рдное призрѣ́нїе. Ра́дꙋйсѧ, дѣ́тѧмъ, неꙋдо́бь ѹ҆ча́щимсѧ, ра́зꙋмъ даю́щаѧ. Ра́дꙋйсѧ, ю҆́ности ѡ҆храни́тельнице.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
