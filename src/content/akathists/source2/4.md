---
title: "І҆́косъ в҃"
navigation:
  key: akathists-source2-4
  title: "І҆́косъ в҃"
  parent: akathists-source2
  order: 4
type: "akathist"
---

## І҆́косъ в҃:

<red>Р</red>а́зꙋмъ чл҃вѣ́ческїй вои́стиннꙋ превзошла̀ є҆́сть любо́вь твоѧ̀ ко всѣ̑мъ недꙋ́жнымъ, є҆гда̀ млⷭ҇тиво призрѣ́ла є҆сѝ на стра́ждꙋщагѡ слѣпца̀, томи́вшагосѧ въ лѣсно́й ча́щи и҆ повелѣ́ла є҆сѝ царю̀ львꙋ̀ почерпнꙋ́ти воды̀ ѿ живоно́снагѡ и҆сто́чника твоегѡ̀ и҆ ѹ҆толи́ти жа́ждꙋ слѣпа́гѡ, да всѝ, вѣ́дꙋще твоѐ сострада́нїе къ стра́ждꙋщимъ, пѣ́сненнѡ тебѣ̀ вопїю́тъ:

<red>Р</red>а́дꙋйсѧ, ско́рбь на́шꙋ въ ра́дость претворѧ́ющаѧ. Ра́дꙋйсѧ, ѡ҆ста́вленныхъ врачмѝ на своѝ всемо́щнѣи рꙋ́цѣ прїе́млющаѧ. Ра́дꙋйсѧ, млⷭ҇рдаѧ всѣ́хъ на́съ ѡ҆ хрⷭ҇тѣ̀ мт҃и. Ра́дꙋйсѧ, презрѣ́нныхъ и҆ ѿве́рженныхъ ѿ поги́бели и҆збавлѧ́ющаѧ. Ра́дꙋйсѧ, сердца̀ ѕлы́хъ чл҃вѣ̑къ ѹ҆мѧгча́ющаѧ. Ра́дꙋйсѧ, ѿ клеветы̀ и҆ досажде́нїѧ и҆ и҆ны́хъ бѣ́дъ сп҃са́ющаѧ.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
