---
title: "Конда́къ а҃і"
navigation:
  key: akathists-source2-21
  title: "Конда́къ а҃і"
  parent: akathists-source2
  order: 21
type: "akathist"
---

## Конда́къ а҃і:

<red>П</red>ѣ́нїе всеꙋмиле́нное прїимѝ ѿ на́съ, нбⷭ҇наѧ цр҃и́це, и҆ моли́твꙋ, приноси́мꙋю тебѣ̀, дв҃о бцⷣе, ѹ҆слы́ши. Къ тебѣ̀ бо въ напа́стѣхъ и҆ ско́рбѣхъ прибѣга́емъ и҆ пред̾ тобо́ю въ бѣ́дахъ на́шихъ слє́зы пролива́емъ и҆ мо́лимсѧ: ѹ҆врачꙋ́й на̑ша болѣ̑зни и҆ ѹ҆толѝ печа́ли всѣ́хъ вопїю́щихъ ѡ҆ тебѣ̀ бг҃ꙋ: <red>А҆</red>ллилꙋ́їа.
