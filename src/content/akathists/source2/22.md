---
title: "І҆́косъ а҃і"
navigation:
  key: akathists-source2-22
  title: "І҆́косъ а҃і"
  parent: akathists-source2
  order: 22
type: "akathist"
---

## І҆́косъ а҃і:

<red>С</red>вѣтопода́тельнаѧ свѣща̀, возжже́ннаѧ дх҃омъ ст҃ы́мъ длѧ ѡ҆заре́нїѧ сꙋ́щихъ во тмѣ̀ грѣха̀ и҆ ю҆до́ли пла́ча, ты̀ є҆сѝ, прест҃а́ѧ дв҃о: свѣ́тлыми бо лꙋча́ми чꙋде́съ твои́хъ просвѣща́вши всѣ́хъ на́съ, помраче́нныхъ грѣхо́вною мгло́ю, и҆ приво́диши къ немо́лчномꙋ славосло́вїю твоегѡ̀ прест҃а́гѡ и҆́менѣ, сегѡ̀ ра́ди вопїе́мъ тѝ та́кѡ:

<red>Р</red>а́дꙋйсѧ, въ постѣ̀ и҆ моли́твѣ и҆ бг҃омы́слїи всегда̀ на́мъ спребыва́ющаѧ. Ра́дꙋйсѧ, въ ча́съ недоꙋмѣ́нїѧ мы́сль бл҃гꙋ́ю на се́рдцѣ полага́ющаѧ. Ра́дꙋйсѧ, мт҃и свѣ́та и҆́стиннагѡ. Ра́дꙋйсѧ, сл҃нце пра́вды, на́съ ѡ҆блиста́ющее. Ра́дꙋйсѧ, наста́внице непоро́чнагѡ дѣ́вства. Ра́дꙋйсѧ, храни́тельнице ревнꙋ́ющихъ ѡ҆ чистотѣ̀. Ра́дꙋйсѧ, дѣ́въ велича́нїе. Ра́дꙋйсѧ, ни́щихъ пита́тельнице и҆ наги́хъ ѻ҆дѣѧ́нїе.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
