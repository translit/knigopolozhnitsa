---
title: "Конда́къ ѕ҃"
navigation:
  key: akathists-source2-11
  title: "Конда́къ ѕ҃"
  parent: akathists-source2
  order: 11
type: "akathist"
---

## Конда́къ ѕ҃:

<red>П</red>роповѣ́дꙋетъ цр҃ковь хрⷭ҇то́ва чꙋдеса̀ твоѧ̑, бцⷣе, ꙗ҆́кѡ песка̀ морска́гѡ и҆ ѕвѣ́здъ нбⷭ҇ныхъ мно́жае сꙋ́ть: ѿ восто́ка бо и҆ до за́пада хва́лимо и҆́мѧ твоѐ чꙋдесы̀, и҆ нѣ́сть гра́да и҆лѝ страны̀, и҆дѣ́же не соверши́сѧ тобо́ю дѣ́йство си́лы бж҃їѧ во и҆збавле́нїе и҆ сп҃се́нїе, просвѣще́нїе и҆ и҆сцѣле́нїе люде́й хрⷭ҇тїа́нскихъ. Наипа́че же ѡ҆бы́кла є҆сѝ чꙋдотвори́ти чрез̾ во́дное є҆стество̀: сщ҃е́ннымъ призыва́нїемъ твоегѡ̀ ст҃а́гѡ и҆́мене ѻ҆би́льнѡ и҆злива́еши стрꙋю̀ млⷭ҇ти на всѣ́хъ стра́ждꙋщихъ: да́рꙋй ѹ҆́бѡ всѣ̑мъ съ вѣ́рою причаща́ющимсѧ и҆лѝ кропѧ́щимсѧ ст҃о́ю водо́ю соверше́нное и҆сцѣле́нїе, да славосло́вимъ тѧ̀ и҆ сн҃ꙋ твоемꙋ̀ хрⷭ҇тꙋ̀ спⷭ҇телю зове́мъ: <red>А҆</red>ллилꙋ́їа.
