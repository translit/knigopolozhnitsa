---
title: "І҆́косъ і҃"
navigation:
  key: akathists-source2-20
  title: "І҆́косъ і҃"
  parent: akathists-source2
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ неѡбори́маѧ и҆ и҆сто́чникъ млⷭ҇тей и҆ чꙋде́съ, всебл҃га́ѧ влⷣчице бцⷣе, всѣ̑мъ къ твоемꙋ̀ покро́вꙋ прибѣга́ющимъ, тѣ́мже мо́лимъ тѧ̀, застꙋпѝ и҆ сп҃си съ любо́вїю къ тебѣ̀ взыва́ющихъ такова̑ѧ:

<red>Р</red>а́дꙋйсѧ, ꙗ҆́кѡ ты̀ є҆сѝ моли́твенница на́ша къ бг҃ꙋ ѹ҆се́рднаѧ. Ра́дꙋйсѧ, ꙗ҆́кѡ мт҃рнѧѧ твоѧ̀ моли́тва многѡ̀ мо́жетъ, влⷣкꙋ хрⷭ҇та̀ ѹ҆милостивлѧ́ющи. Ра́дꙋйсѧ, предаю́щихсѧ ѹ҆ны́нїю и҆ ско́рби въ наде́ждѣ ѹ҆твержда́ющаѧ. Ра́дꙋйсѧ, наше́дшїѧ на на́съ ѻ҆́блакъ грѣхо́вныхъ страсте́й ско́ро разгонѧ́ющаѧ. Ра́дꙋйсѧ, сла́вѧщихъ тѧ̀ прославлѧ́ющаѧ. Ра́дꙋйсѧ, ѿверга́ющихъ тѧ̀ посрамлѧ́ющаѧ и҆, ꙗ҆́кѡ пра́хъ, ѿ землѝ и҆̀хъ развева́ющаѧ. Ра́дꙋйсѧ, ско́рбныхъ роди́телей въ лише́нїи ча́дъ и҆̀хъ ѹ҆тѣша́ющаѧ бл҃года́тною твое́ю по́мощїю. Ра́дꙋйсѧ, цѣли́тельнице на́ша въ страда́нїихъ тѣле́сныхъ и҆ бл҃га́ѧ, ѹ҆тѣ́шительнице въ печа́лѣхъ на́шихъ дꙋше́вныхъ.

<red>Р</red>а́дꙋйсѧ, живоно́сный и҆сто́чниче, всѧ̑ на̑ша болѣ̑зни и҆сцѣлѧ́ющаѧ.
