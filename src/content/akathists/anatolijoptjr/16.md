---
title: "І҆́косъ и҃"
navigation:
  key: akathists-anatolijoptjr-16
  title: "І҆́косъ и҃"
  parent: akathists-anatolijoptjr
  order: 16
type: "akathist"
---

## І҆́косъ и҃:

<red>Г</red>лавꙋ̀ добродѣ́телей стѧжа́лъ є҆сѝ, ѻ҆́тче а҆нато́лїе, неѿпа́дающꙋю и҆мѣ́ѧй въ се́рдцѣ любо́вь, сло́во же дѣ́ѧтельное прⷪ҇ро́ческою со́лїю припра́вленное, ѿ гни́лости и҆збавлѧ́ющее страсте́й, и҆ всѣ̑мъ всѧ̑ бы́лъ є҆сѝ по а҆пⷭ҇льскомꙋ сло́вꙋ, да сп҃се́ши и҆ ко хрⷭ҇тꙋ̀ приведе́ши вопїю́щихъ тебѣ̀ сицева̑ѧ:

<red>Р</red>а́дꙋйсѧ, бл҃гоꙋха́нїе хрⷭ҇то́выѧ любвѐ. Ра́дꙋйсѧ, со́ль прⷪ҇ро́ческагѡ словесѐ. Ра́дꙋйсѧ, ме́дъ ѿ ка́мене трꙋдѡ́въ подви́жническихъ и҆скапа́ѧй. Ра́дꙋйсѧ, сла́дость цр҃ко́внꙋю ѿ непреста́нныхъ мл҃твъ и҆сточа́ѧй. Ра́дꙋйсѧ, разсꙋжде́нїѧ мѣри́ло и҆звѣ́стное. Ра́дꙋйсѧ, глꙋбино̀ премꙋ́дрости ста́рческїѧ. Ра́дꙋйсѧ, ꙗ҆́звы грѣхѡ́вныѧ прижига́ѧй сло́вомъ ѡ҆бличе́нїѧ. Ра́дꙋйсѧ, къ добродѣ́тельной жи́зни привлека́ѧй сло́вомъ похвале́нїѧ.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
