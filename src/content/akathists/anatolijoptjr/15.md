---
title: "Конда́къ и҃"
navigation:
  key: akathists-anatolijoptjr-15
  title: "Конда́къ и҃"
  parent: akathists-anatolijoptjr
  order: 15
type: "akathist"
---

## Конда́къ и҃:

<red>Ꙗ҆́</red>коже со́лнце и҆спꙋсти́лъ є҆сѝ лꙋчѝ млⷭ҇ти твоеѧ̀, ѻ҆́тче а҆нато́лїе, и҆ всѧ̑ приходѧ̑щїѧ къ тебѣ̀ ѹ҆тѣ́шилъ є҆сѝ и҆ болѧ̑щїѧ и҆сцѣли́лъ є҆сѝ и҆ малодꙋ̑шныѧ ѹ҆тверди́лъ є҆сѝ въ вѣ́рѣ стоѧ́ти непоколеби́мѡ, и҆ за всѧ̑ приклю́чшеесѧ бг҃ꙋ возсыла́ти бл҃года́рнꙋю пѣ́снь: <red>А҆</red>ллилꙋ́їа.
