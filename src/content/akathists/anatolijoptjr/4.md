---
title: "І҆́косъ в҃"
navigation:
  key: akathists-anatolijoptjr-4
  title: "І҆́косъ в҃"
  parent: akathists-anatolijoptjr
  order: 4
type: "akathist"
---

## І҆́косъ в҃:

<red>И҆</red>спи́лъ є҆сѝ ѿ и҆сто́чника премꙋ́дрости ста́рческїѧ, при а҆мвро́сїи послꙋша́нїе проходѧ̀, по́слѣжде при ста́рцѣ і҆ѡ́сифе сла́дкꙋю во́дꙋ ѹ҆че́нїѧ ст҃оѻте́ческагѡ съ наслажде́нїемъ пїѧ̀. Сегѡ̀ ра́ди зно́й страсте́й на́шихъ прохлажда́еши, вопїю́щихъ тебѣ̀ сїѧ̀:

<red>Р</red>а́дꙋйсѧ, стрꙋ́е сле́знагѡ ѹ҆миле́нїѧ. Ра́дꙋйсѧ, є҆́зеро кро́тости невозмꙋти́мое. Ра́дꙋйсѧ, волно̀ небꙋ́рнаѧ воздыха́нїй ст҃ы́хъ. Ра́дꙋйсѧ, ти́хаѧ при́стань сладча́йшихъ моли́твъ. Ра́дꙋйсѧ, ꙗ҆́кѡ на кора́блицѣ послꙋша́нїѧ преплы́лъ є҆сѝ мо́ре страсте́й. Ра́дꙋйсѧ, ꙗ҆́кѡ во глꙋбинѣ̀ безмо́лвїѧ ѻ҆брѣ́лъ є҆сѝ би́серъ добродѣ́телей. Ра́дꙋйсѧ, а҆мвро́сїево воспита́нїе. Ра́дꙋйсѧ, і҆ѡ́сифово бл҃годерзнове́нїе.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
