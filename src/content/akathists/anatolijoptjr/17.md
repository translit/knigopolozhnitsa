---
title: "Конда́къ ѳ҃"
navigation:
  key: akathists-anatolijoptjr-17
  title: "Конда́къ ѳ҃"
  parent: akathists-anatolijoptjr
  order: 17
type: "akathist"
---

## Конда́къ ѳ҃:

<red>Л</red>овца̀ чл҃вѣ́кѡмъ сотворѝ тѧ̀ гдⷭ҇ь, ꙗ҆́коже и҆ а҆пⷭ҇ла петра̀, мре́жꙋ бо любвѐ твоеѧ̀ распросте́рлъ є҆сѝ и҆ ѹ҆лови́лъ є҆сѝ мно́жество скорбѧ́щихъ, ча́ющихъ хрⷭ҇то́ва ѹ҆тѣше́нїѧ, є҆го́же и҆зѻби́льнѡ пода́лъ є҆сѝ и҆ ми́ромъ хрⷭ҇то́вымъ ѡ҆дари́лъ є҆сѝ скорбѧ́щихъ и҆ сотво́рилъ є҆сѝ и҆̀хъ въ ра́дости пѣ́ти бг҃ꙋ: <red>А҆</red>ллилꙋ́їа.
