---
title: "І҆́косъ ѕ҃"
navigation:
  key: akathists-anatolijoptjr-12
  title: "І҆́косъ ѕ҃"
  parent: akathists-anatolijoptjr
  order: 12
type: "akathist"
---

## І҆́косъ ѕ҃:

<red>З</red>авѣ́тныѧ твоѧ̑ глаго́лы, ѻ҆́тче а҆нато́лїе, ꙗ҆́кѡ свѣти́льникъ во тмѣ̀ свѣтѧ́щїй прїѧ́хомъ, и҆́миже ѹ҆чи́лъ є҆сѝ въ ско́рбѣхъ ко хрⷭ҇тꙋ̀ подвигополо́жникꙋ прибѣга́ти, въ за́повѣде́хъ є҆гѡ̀ непоро́чнѡ ходи́ти, не́мощи же смире́нїемъ, самоꙋкоре́нїемъ и҆ покаѧ́нїемъ и҆справлѧ́ти и҆ всѧ̑ въ житїѝ моли́твою бл҃гоꙋправлѧ́ти. Таково́мꙋ бг҃оꙋго́дномꙋ жи́тельствꙋ ѿ тебє̀ наꙋ́ченїи, бл҃года́рнѡ тебѣ̀ вопїе́мъ:

<red>Р</red>а́дꙋйсѧ, па́стырю бг҃омꙋ́дрый. Ра́дꙋйсѧ, ѹ҆чи́телю вселюбе́зный. Ра́дꙋйсѧ, сладкоречи́выѧ ѹ҆ста̀ и҆мѣ́вый. Ра́дꙋйсѧ, моли́твꙋ сердобо́льнꙋю стѧжа́вый. Ра́дꙋйсѧ, свирѣ́ле бл҃гозвꙋ́чнаѧ хрⷭ҇то́выхъ ѹ҆че́нїй. Ра́дꙋйсѧ, же́зле прогонѧ́ѧй бг҃опроти́вныѧ ѹ҆че́нїѧ. Ра́дꙋйсѧ, смиренномꙋ́дрїѧ кла́дезю глꙋбоча́йшїй. Ра́дꙋйсѧ, поле́зныхъ совѣ́тѡвъ свѣти́льникъ ꙗ҆рча́йшїй.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
