---
title: "І҆́косъ є҃"
navigation:
  key: akathists-anatolijoptjr-10
  title: "І҆́косъ є҃"
  parent: akathists-anatolijoptjr
  order: 10
type: "akathist"
---

## І҆́косъ є҃:

<red>С</red>острада́тельнаѧ твоѧ̀ любы̀, ѻ҆́тче а҆нато́лїе, въ до́мъ прест҃ы́ѧ бцⷣы тѧ̀ вселѝ, є҆́же бы́сть въ монастырѣ̀ цр҃ковь больни́чнаѧ, и҆ та́мѡ стра́ждꙋщїѧ и҆ ѡ҆бремене́нныѧ грѣха́ми денноно́щнѡ прїима́лъ и҆ ѹ҆тѣша́лъ є҆сѝ. Сегѡ̀ ра́ди ѿ мно́гїѧ любвѐ на́шеѧ прїимѝ сїѧ̑ похвалы̑:

<red>Р</red>а́дꙋйсѧ, цѣли́телю недꙋ́гѡвъ тѣле́сныхъ. Ра́дꙋйсѧ, ѹ҆тѣ́шителю ско́рбей дꙋше́вныхъ. Ра́дꙋйсѧ, добродѣ́тели безсре́бренникѡвъ подража́телю. Ра́дꙋйсѧ, та́инства є҆леѡсщ҃е́нїѧ бл҃гоговѣ́йный соверши́телю. Ра́дꙋйсѧ, ꙗ҆́кѡ цр҃ковь бг҃омт҃ре въ до́мъ млⷭ҇рдїѧ претвори́лъ є҆сѝ. Ра́дꙋйсѧ, ꙗ҆́кѡ та́мѡ мощмѝ твои́ми почи́лъ є҆сѝ. Ра́дꙋйсѧ, бл҃голѣ́пное ѹ҆краше́нїе хра́ма бж҃їѧ. Ра́дꙋйсѧ, бл҃гово́нное ѹ҆тѣше́нїе дх҃а ст҃а́гѡ.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
