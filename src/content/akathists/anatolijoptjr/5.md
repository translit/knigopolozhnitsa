---
title: "Конда́къ г҃"
navigation:
  key: akathists-anatolijoptjr-5
  title: "Конда́къ г҃"
  parent: akathists-anatolijoptjr
  order: 5
type: "akathist"
---

## Конда́къ г҃:

<red>М</red>оли́твою и҆ посто́мъ ѿрази́лъ є҆сѝ стрѣ̑лы вра́жїѧ, добродѣ́телїю же послꙋша́нїѧ страсте́й совле́клсѧ є҆сѝ, и҆ въ мꙋ́жа во́зраста дꙋхо́внагѡ дости́глъ є҆сѝ моли́твами ста́рцєвъ твои́хъ, ѻ҆́тче а҆нато́лїе, бл҃года́рнѡ взыва́ѧй бг҃ꙋ: <red>А҆</red>ллилꙋ́їа.
