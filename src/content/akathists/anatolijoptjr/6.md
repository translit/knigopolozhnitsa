---
title: "І҆́косъ г҃"
navigation:
  key: akathists-anatolijoptjr-6
  title: "І҆́косъ г҃"
  parent: akathists-anatolijoptjr
  order: 6
type: "akathist"
---

## І҆́косъ г҃:

<red>Ꙗ҆́</red>кѡ ка́мень чтⷭ҇ны́й ѡ҆гране́нный послꙋша́нїемъ ꙗ҆ви́лсѧ є҆сѝ, ѻ҆́тче а҆нато́лїе, всѧ́кое и҆скꙋше́нїе ѿрази́вый непоколеби́мою твое́ю вѣ́рою, сегѡ̀ ра́ди вста́вленъ бы́лъ є҆сѝ въ вѣне́цъ златы́й собо́ра ста́рцєвъ ѻ҆́птинскихъ. На́съ же коле́блемыхъ и҆скꙋше́ньми ѹ҆твердѝ на ка́мени вѣ́ры вопїю́щихъ тебѣ̀:

<red>Р</red>а́дꙋйсѧ, цр҃кве чтⷭ҇но́е ѹ҆краше́нїе. Ра́дꙋйсѧ, добродѣ́телей и҆зѧ́щное и҆зваѧ́нїе. Ра́дꙋйсѧ, непоколеби́мое ѹ҆твержде́нїе ста́рчества. Ра́дꙋйсѧ, бл҃гоѡти́шное приста́нище гони́мыхъ за хрⷭ҇та̀. Ра́дꙋйсѧ, кристаллови́днаѧ чⷭ҇тото̀ серде́чнаѧ. Ра́дꙋйсѧ, златоблиста́ющее горе́нїе любвѐ. Ра́дꙋйсѧ, тихосвѣ́тлое сїѧ́нїе собо́ра ѻ҆́птинскагѡ. Ра́дꙋйсѧ, просвѣще́нїе на́шеѧ темноты̀.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
