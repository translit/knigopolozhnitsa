---
title: "І҆́косъ в҃і"
navigation:
  key: akathists-anatolijoptjr-24
  title: "І҆́косъ в҃і"
  parent: akathists-anatolijoptjr
  order: 24
type: "akathist"
---

## І҆́косъ в҃і:

<red>Г</red>и́бель держа́вы рѡссі́йскїѧ прови́дѣлъ є҆сѝ ѻ҆́тче а҆нато́лїе, тѣ́мже и҆ прⷪ҇ро́чества ѿ ѹ҆сте́нъ бг҃опрїѧ́тныхъ и҆сточи́лъ є҆сѝ: ꙗ҆́кѡ кора́бль держа́вы рѡссі́йскїѧ бꙋ́рею бꙋ́детъ разби́тъ, ѻ҆ба́че сози́ждетъ є҆гѡ̀ ко́рмчїй вселе́нныѧ гдⷭ҇ь, и҆ па́ки поплыве́тъ по пꙋтѝ бг҃оначерта́нномꙋ. Мы́ же сбы́тїе слове́съ твои́хъ зрѧ́ще, си́це тебѣ̀ вопїе́мъ:

<red>Р</red>а́дꙋйсѧ, хрⷭ҇то́въ прⷪ҇ро́че досточꙋ́дный. Ра́дꙋйсѧ, та́инниче паракли́товъ бг҃опрїѧ́тный. Ра́дꙋйсѧ, запечатлѣ́ннаѧ кни́го та́инъ бж҃їихъ. Ра́дꙋйсѧ, ѿве́рстое се́рдце моли́твъ дерзнове́нныхъ. Ра́дꙋйсѧ, сꙋ́дебъ рѡссі́йскихъ тайнозри́телю. Ра́дꙋйсѧ, веле́нїй гдⷭ҇нихъ сказа́телю. Ра́дꙋйсѧ, ꙗ҆́кѡ прⷪ҇ро́чєства твоѧ̑ зри́мо сбыва́ютсѧ. Ра́дꙋйсѧ, ꙗ҆́кѡ предста́тельствомъ твои́мъ ча̑да твоѧ̑ ѹ҆тѣша́ютсѧ.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
