---
title: "І҆́косъ а҃"
navigation:
  key: akathists-anatolijoptjr-2
  title: "І҆́косъ а҃"
  parent: akathists-anatolijoptjr
  order: 2
type: "akathist"
---

## І҆́косъ а҃:

<red>З</red>аре́ю бл҃гоче́стїѧ просїѧ́лъ є҆сѝ въ мі́рѣ и҆здѣ́тска, бг҃а возлюби́лъ є҆сѝ прпⷣбне всѣ́мъ се́рдцемъ твои́мъ и҆ да́же до ста́рости ѻ҆́гнь любвѐ не ѹ҆гаси́лъ є҆сѝ. Сегѡ̀ ра́ди лꙋча́ми твоегѡ̀ попече́нїѧ просвѣти́вшесѧ си́це тебѣ̀ зове́мъ:

<red>Р</red>а́дꙋйсѧ, лꙋчꙋ̀ ти́хїѧ ра́дости. Ра́дꙋйсѧ, лицѐ и҆мѣ́ѧй и҆спо́лненное свѣ́тлости. Ра́дꙋйсѧ, ѕвѣздо̀ прекра́снаѧ на тве́рди цр҃ко́внѣй. Ра́дꙋйсѧ, дꙋ́ха ѹ҆тѣ́шителѧ хла́де то́нкїй. Ра́дꙋйсѧ, чи́стаѧ реко̀ бжⷭ҇твенныхъ поꙋче́нїй. Ра́дꙋйсѧ, бездо́ннаѧ глꙋбино̀ хрⷭ҇то́ва млⷭ҇рдїѧ. Ра́дꙋйсѧ, подража́телю чл҃вѣколю́бїѧ бж҃їѧ. Ра́дꙋйсѧ, непостижи́маѧ широто̀ бжⷭ҇твеннагѡ долготерпѣ́нїѧ.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
