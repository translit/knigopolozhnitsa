---
title: "І҆́косъ і҃"
navigation:
  key: akathists-anatolijoptjr-20
  title: "І҆́косъ і҃"
  parent: akathists-anatolijoptjr
  order: 20
type: "akathist"
---

## І҆́косъ і҃:

<red>И҆</red>зсꙋши́лъ є҆сѝ сле́зы стра́ждꙋщихъ, ѻ҆́тче а҆нато́лїе, лꙋча́ми бжⷭ҇твенныѧ твоеѧ̀ любвѐ и҆ вели́кое бл҃гоче́стїѧ ѹ҆чи́лище показа́лъ є҆сѝ, происходѧ́щее ѿ терпѣ́нїѧ скорбе́й. Ꙗ҆́кѡ по словесѝ а҆пⷭ҇льскомꙋ ско́рбь терпѣ́нїе содѣ́ловаетъ, а҆ наде́жда не постыжа́етъ, но дх҃омъ ст҃ы́мъ ѹ҆тѣша́етъ вѣ́рныхъ сердца̀. Тѣ́мже по лѣ́ствицѣ сицево́й восходѧ́ще си́це тебѣ̀ вопїе́мъ:

<red>Р</red>а́дꙋйсѧ, терпѣли́вое несе́нїе скорбе́й. Ра́дꙋйсѧ, многотрꙋ́дное попече́нїе ѡ҆ па́ствѣ. Ра́дꙋйсѧ, каменосерде́чнагѡ ѹ҆строе́нїѧ разрꙋше́нїе. Ра́дꙋйсѧ, бл҃гоꙋмиле́ннагѡ сокрꙋше́нїѧ созида́нїе. Ра́дꙋйсѧ, ꙗ҆́кѡ лѣ́ствицꙋ дѣ́ѧтельнагѡ восхожде́нїѧ показа́лъ є҆сѝ. Ра́дꙋйсѧ, ꙗ҆́кѡ смиренномꙋ́дрїемъ вхо́дъ въ клѣ́ть серде́чнꙋю ꙗ҆ви́лъ є҆сѝ. Ра́дꙋйсѧ, пла́чъ по бз҃ѣ подава́ѧй. Ра́дꙋйсѧ, сле́зы стра́ждꙋщихъ и҆зсꙋша́ѧй.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
