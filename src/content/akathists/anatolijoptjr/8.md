---
title: "І҆́косъ д҃"
navigation:
  key: akathists-anatolijoptjr-8
  title: "І҆́косъ д҃"
  parent: akathists-anatolijoptjr
  order: 8
type: "akathist"
---

## І҆́косъ д҃:

<red>З</red>а́повѣдьми є҆ѵⷢ҇льскими снабди́вый дꙋ́шꙋ твою̀, сло́вомъ бж҃їимъ ꙗ҆́кѡ мече́мъ ѻ҆боюдоѻ́стрымъ и҆скорени́вый стра́сти грѣхо́вныѧ, и҆ ско́рби грѣ́хъ ра́ди на́шихъ находѧ́щїѧ ѿсѣ́клъ є҆сѝ, ѻ҆́тче а҆нато́лїе, лю́демъ къ тебѣ̀ приходѧ́щимъ. Сегѡ̀ ра́ди въ ра́дости дꙋхо́внѣй ѿ скорбе́й и҆зба́вльшїисѧ тебѣ̀ вопїѧ́хꙋ:

<red>Р</red>а́дꙋйсѧ, ѹ҆тѣше́нїѧ дꙋхо́внагѡ пода́телю. Ра́дꙋйсѧ, страсте́й грѣхѡ́вныхъ и҆скорени́телю. Ра́дꙋйсѧ, скѡ́рби претворѧ́ѧй въ ра́дости. Ра́дꙋйсѧ, сле́зъ и҆зсꙋша́ѧй и҆сто́чники. Ра́дꙋйсѧ, крыла́ми паракли́та ѡ҆сѣне́нный. Ра́дꙋйсѧ, є҆го́же дѣ́йствїемъ въ нб҃о вознесе́нный. Ра́дꙋйсѧ, радостотво́рнагѡ пла́ча наста́вниче. Ра́дꙋйсѧ, смиренномꙋ́дрыхъ поꙋче́нїй и҆сто́чниче.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
