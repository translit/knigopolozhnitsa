---
title: "І҆́косъ з҃"
navigation:
  key: akathists-anatolijoptjr-14
  title: "І҆́косъ з҃"
  parent: akathists-anatolijoptjr
  order: 14
type: "akathist"
---

## І҆́косъ з҃:

<red>И҆́</red>стинною любо́вїю ко хрⷭ҇тꙋ̀ распала́емь, ѕло́бꙋ де́монѡвъ всю̀ и҆спепели́ли є҆сѝ, и҆ ѻ҆би́дѧщимъ тѧ̀ и҆ гонѧ́щимъ тѧ̀ бл҃гость и҆ млⷭ҇рдїе ꙗ҆ви́лъ є҆сѝ. Сегѡ̀ ра́ди бг҃оподража́тельное твоѐ житїѐ прославлѧ́юще, си́це тебѣ̀ вопїе́мъ:

<red>Р</red>а́дꙋйсѧ, ѹ҆тѣше́нїѧ любвеѻби́льный и҆сто́чниче. Ра́дꙋйсѧ, ѹ҆миле́нїѧ приснотекꙋ́щїй пото́че. Ра́дꙋйсѧ, сїѧ́нїе добродѣ́тельнагѡ пла́мене. Ра́дꙋйсѧ, де́монѡвъ разрꙋша́ѧй ѻ҆гнепалѧ́щаѧ стрѣлѧ́нїѧ. Ра́дꙋйсѧ, ча̑да покрыва́ѧй любо́вїю. Ра́дꙋйсѧ, врагѝ побѣжда́ѧй бл҃гостїю. Ра́дꙋйсѧ, ꙗ҆́кѡ тобо́ю тихоми́рствꙋемъ съ бли́жними. Ра́дꙋйсѧ, ꙗ҆́кѡ тобо́ю враждꙋ́ющїи примирѧ́ютсѧ.

<red>Р</red>а́дꙋйсѧ, а҆нато́лїе, наро́да бж҃їѧ ѹ҆тѣше́нїе.
