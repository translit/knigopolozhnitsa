---
title: "І҆́косъ в҃"
navigation:
  key: akathists-romansinger-4
  title: "І҆́косъ в҃"
  parent: akathists-romansinger
  order: 4
type: "akathist"
---

## І҆́косъ в҃:

<red>Р</red>а́зꙋмъ бж҃е́ственныхъ писа́нїй и҆́стинною премꙋ́дростїю стѧжа́въ, что̀ по а҆пⷭ҇лꙋ первѣ́е чи́ста є҆́сть, пото́мъ же ми́рна, кро́тка, бл҃гопоко́рлива, и҆спо́лнисѧ млⷭ҇ти и҆ плодѡ́въ бл҃ги́хъ, несꙋмне́ннѡ и҆ нелицеме́рнѡ. Мы́ же, дивѧ́щесѧ чистотѣ̀ твое́й, воспѣва́емъ:

<red>Р</red>а́дꙋйсѧ, на бг҃а промысли́телѧ всю̀ наде́ждꙋ возложи́вый. Ра́дꙋйсѧ, то́кмѡ є҆гѡ̀ бл҃говоле́нїѧ взыска́вый. Ра́дꙋйсѧ, въ послꙋша́нїи ѹ҆се́рднѡ трꙋди́выйсѧ. Ра́дꙋйсѧ, въ се́рдцѣ и҆мѣ́вый стра́хъ бж҃їй. Ра́дꙋйсѧ, житїе́мъ добродѣ́тельнымъ на землѝ просвѣти́выйсѧ.Ра́дꙋйсѧ, за сїѐ любо́вь бж҃їю на нб҃сѣ́хъ сниска́вый.

<red>Р</red>а́дꙋйсѧ, сладкопѣ́вче рома́не, красото̀ цр҃ко́внаѧ.
