---
title: "І҆́косъ и҃"
navigation:
  key: akathists-romansinger-16
  title: "І҆́косъ и҃"
  parent: akathists-romansinger
  order: 16
type: "akathist"
---

## І҆́косъ и҃:

<red>В</red>е́сь ѻ҆гне́мъ бж҃е́ственныѧ любвѐ и҆спо́лненный, въ терпѣ́нїи стѧжа́въ дх҃ъ ст҃ы́й, по сло́вꙋ є҆ѵⷢ҇лїѧ хрⷭ҇то́ва. Мы́ же, любо́вїю твое́ю побѣжда́еми, дерза́емъ зва́ти тебѣ̀ такова́ѧ:

<red>Р</red>а́дꙋйсѧ, ꙗ҆́кѡ ди́вный ѻ҆́бразъ ѻ҆ц҃а̀ нбⷭ҇нагѡ въ себѣ̀ ꙗ҆ви́вый. Ра́дꙋйсѧ, бра́тїю враждова́вшꙋ на тѧ̀, любо́вїю хрⷭ҇то́вою возлюби́вый. Ра́дꙋйсѧ, бл҃га́ѧ за ѕла́ѧ воздава́вый. Ра́дꙋйсѧ, примѣ́ръ братолю́бїѧ хрⷭ҇тїа́нскагѡ всѣ́мъ на́мъ ѡ҆ста́вивый. Ра́дꙋйсѧ, ѕлы́хъ приводѧ́й къ постыже́нїю. Ра́дꙋйсѧ, скорбѧ́щимъ подаѧ́й ѹ҆тѣше́нїе.

<red>Р</red>а́дꙋйсѧ, сладкопѣ́вче рома́не, красото̀ цр҃ко́внаѧ.
