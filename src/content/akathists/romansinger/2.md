---
title: "І҆́косъ а҃"
navigation:
  key: akathists-romansinger-2
  title: "І҆́косъ а҃"
  parent: akathists-romansinger
  order: 2
type: "akathist"
---

## І҆́косъ а҃:

<red>А҆́</red>гг҃льское житїѐ возлюби́лъ є҆сѝ ѿ ю҆́ности, ѹ҆́мъ на бж҃е́ственнаѧ возве́лъ, вре́меннаѧ и҆ земна́ѧ пренебре́глъ є҆сѝ, тѣ́мъ ѹ҆́бѡ всели́сѧ въ тѧ̀ ст҃ы́й дх҃ъ, є҆го́же блⷣтїю ѹ҆кра́шенъ є҆сѝ, сегѡ̀ ра́ди съ любо́вїю вопїе́мъ тѝ си́це:

<red>Р</red>а́дꙋйсѧ, чистото́ю а҆́гг҃ломъ ѹ҆подо́билсѧ є҆сѝ. Ра́дꙋйсѧ, посто́мъ и҆ бдѣ́нїемъ безстра́стїѧ дости́глъ є҆сѝ. Ра́дꙋйсѧ, свѣти́льниче бж҃е́ственнагѡ свѣ́та. Ра́дꙋйсѧ, мл҃твъ бл҃гово́нное кади́ло. Ра́дꙋйсѧ, гра́мотѣ неѡбꙋ́ченный, ра́зꙋмомъ стреми́выйсѧ къ бг҃ꙋ. Ра́дꙋйсѧ, до́брыми дѣ́лы премꙋ́дрыѧ превосходи́вый.

<red>Р</red>а́дꙋйсѧ, сладкопѣ́вче рома́не, красото̀ цр҃ко́внаѧ.
