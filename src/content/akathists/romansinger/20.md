---
title: "І҆́косъ і҃"
navigation:
  key: akathists-romansinger-20
  title: "І҆́косъ і҃"
  parent: akathists-romansinger
  order: 20
type: "akathist"
---

## І҆́косъ і҃:

<red>Ц</red>р҃ѧ̀ нбⷭ҇нагѡ, є҆го́же славосло́вѧтъ херꙋві́мы и҆ серафі́мы, житїе́мъ, вѣ́рою и҆ любо́вїю всеꙋсе́рднѣйшїй слꙋжи́тель бы́лъ є҆сѝ, прпⷣбне, ꙗ҆́кѡ крі́нъ бл҃гоꙋха́нный, со всѣ́ми и҆збра́нниками пречⷭ҇тыѧ бцⷣы ѹ҆ прⷭ҇то́ла всест҃ы́ѧ трⷪ҇цы предста́лъ є҆сѝ, тѣ́мъ ра́достнѡ зове́мъ тѝ:

<red>Р</red>а́дꙋйсѧ, бл҃гі́й хода́таю ѡ҆ на́съ ко гдⷭ҇ꙋ. Ра́дꙋйсѧ, мл҃твенниче пресвѣ́тлый и҆ прелюби́мый. Ра́дꙋйсѧ, ꙗ҆́кѡ равноа́гг҃льнꙋю красотꙋ̀ стѧжа́лъ є҆сѝ. Ра́дꙋйсѧ, ꙗ҆́кѡ нището́ю дꙋхо́вною ѻ҆богати́лсѧ є҆сѝ. Ра́дꙋйсѧ, ꙗ҆́кѡ ра́зꙋмъ сво́й ко гдⷭ҇ꙋ ѿве́рзлъ є҆сѝ.

<red>Р</red>а́дꙋйсѧ, сладкопѣ́вче рома́не, красото̀ цр҃ко́внаѧ.
