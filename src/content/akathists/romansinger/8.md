---
title: "І҆́косъ д҃"
navigation:
  key: akathists-romansinger-8
  title: "І҆́косъ д҃"
  parent: akathists-romansinger
  order: 8
type: "akathist"
---

## І҆́косъ д҃:

<red>С</red>лы́ша и҆ ви́дѧ премно́гꙋю добродѣ́тель твою̀, возлюбѝ тѧ̀ ст҃ѣ́йшїй патрїа́рхъ, дадѐ съ кли́ромъ тѝ ра́внꙋю ча́сть, мы́ же ѡ҆ се́мъ веселѧ̑щесѧ глаго́лемъ си́це:

<red>Р</red>а́дꙋйсѧ, всѣ́мъ се́рдцемъ гдⷭ҇а возлюби́вый. Ра́дꙋйсѧ, посрамле́нїе зави́стное прїе́мый въ навече́рїе рождества̀ хрⷭ҇то́ва. Ра́дꙋйсѧ, пред̾ і҆кѡ́ною прест҃ы́ѧ бцⷣы ѹ҆тѣше́нїе взыска́вый. Ра́дꙋйсѧ, кро́тостїю ѹ҆ничиже́нїе побѣ́дивый. Ра́дꙋйсѧ, ꙗ҆ви́вый серде́чныѧ простоты̀ ѻ҆́бразъ свѣ́тлый. Ра́дꙋйсѧ, ѹ҆мѧгчи́вый сердца̀ ѻ҆би́дчикѡвъ твои́хъ.

<red>Р</red>а́дꙋйсѧ, сладкопѣ́вче рома́не, красото̀ цр҃ко́внаѧ.
