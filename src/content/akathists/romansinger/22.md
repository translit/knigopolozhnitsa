---
title: "І҆́косъ а҃і"
navigation:
  key: akathists-romansinger-22
  title: "І҆́косъ а҃і"
  parent: akathists-romansinger
  order: 22
type: "akathist"
---

## І҆́косъ а҃і:

<red>Ꙗ҆́</red>кѡ свѣтлѣ́йшїй свѣти́льникъ и҆ мл҃твенникъ ꙗ҆ви́лсѧ є҆сѝ, рома́не бг҃обл҃же́нне. Ны́нѣ влⷣцѣ всѣ́хъ предстоѧ̀ и҆ дерзнове́нїе къ немꙋ̀ стѧжа́въ, молѝ ѡ҆ на́съ, соверша́ющихъ свѣ́тлꙋю па́мѧть твою̀, зовꙋ́ще:

<red>Р</red>а́дꙋйсѧ, бг҃ꙋ є҆ди́номꙋ послꙋжи́вый. Ра́дꙋйсѧ, всѧ̀ за́повѣди бж҃їѧ и҆спо́лнивый. Ра́дꙋйсѧ, ѻ҆би́телей нбⷭ҇ныхъ ѹ҆досто́ивыйсѧ. Ра́дꙋйсѧ, го́рнїѧ сла́вы прїѡбщи́выйсѧ. Ра́дꙋйсѧ, гла́се бл҃гознамени́тыхъ слове́съ. Ра́дꙋйсѧ, въ пѣснопѣ́нїѧхъ бг҃осло́ве сладкозвꙋ́чный.

<red>Р</red>а́дꙋйсѧ, сладкопѣ́вче рома́не, красото̀ цр҃ко́внаѧ.
