---
title: "І҆́косъ г҃"
navigation:
  key: akathists-romansinger-6
  title: "І҆́косъ г҃"
  parent: akathists-romansinger
  order: 6
type: "akathist"
---

## І҆́косъ г҃:

<red>И҆</red>мѣ́ѧ крѣ́пкꙋю вѣ́рꙋ во бл҃гоѐ промышле́нїе бж҃їе ѡ҆ сп҃се́нїи чл҃вѣ́ка, прите́клъ є҆сѝ къ чтⷭ҇омꙋ ѻ҆́бразꙋ прест҃ы́ѧ бцⷣы, сопредста́ша въ цр҃кви влахе́рнстѣй, и҆ смире́ннѡ мо́лилъ є҆сѝ влⷣчицꙋ, да ѹ҆пра́витъ пꙋ́ть тво́й. Мы́ же, ви́дѧще твоѐ неѿстꙋ́пное ѹ҆пова́нїе на млⷭ҇ть цр҃и́цы нбⷭ҇ныѧ, пое́мъ тѝ:

<red>Р</red>а́дꙋйсѧ, бж҃їѧ мт҃ре вѣ́рное и҆ возлю́бленное ча́до. Ра́дꙋйсѧ, си́лы є҆ѧ̀ сщ҃е́ннагѡ покро́ва та́йное постиже́нїе. Ра́дꙋйсѧ, застꙋ́пницы ѹ҆се́рдныѧ бл҃гоговѣ́йный почита́телю. Ра́дꙋйсѧ, те́плыѧ въ но́щи мл҃твы къ не́й сле́знѡ возноси́вый. Ра́дꙋйсѧ, та́кѡ ѹ҆тѣше́нїе въ се́рдцѣ свое́мъ ѻ҆брѣ́тый.

<red>Р</red>а́дꙋйсѧ, сладкопѣ́вче рома́не, красото̀ цр҃ко́внаѧ.
