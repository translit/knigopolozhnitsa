---
title: "І҆́косъ ѳ҃"
navigation:
  key: akathists-romansinger-18
  title: "І҆́косъ ѳ҃"
  parent: akathists-romansinger
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща́нныѧ не довле́ютъ и҆зглаго́лати чистотꙋ̀ дꙋхо́внꙋю, ю҆́же и҆мѣ́лъ ты̀, бл҃же́нне рома́не: и҆ на́съ наꙋчѝ вѣ́рѣ крѣ́пцѣй и҆ безро̑потномꙋ послꙋша́нїю, съ любо́вїю зовꙋ́щихъ тѝ:

<red>Р</red>а́дꙋйсѧ, па́ствы твоеѧ̀ и҆зрѧ́дный послꙋ́шниче. Ра́дꙋйсѧ, а҆́гг҃лѡвъ собѣ́седниче. Ра́дꙋйсѧ, а҆́лчꙋщихъ жи́зни вѣ́чныѧ пита́телю. Ра́дꙋйсѧ, мꙋ́дрыхъ слове́съ насади́телю. Ра́дꙋйсѧ, ѹ҆ми́льнѡ бж҃їю сла́вꙋ воспѣ́вый. Ра́дꙋйсѧ, сладкогла́снꙋю стрꙋнꙋ̀ бж҃е́ственнагѡ да́ра прїе́мый.

<red>Р</red>а́дꙋйсѧ, сладкопѣ́вче рома́не, красото̀ цр҃ко́внаѧ.
