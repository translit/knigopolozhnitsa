---
title: "Конда́къ и҃"
navigation:
  key: akathists-vladimir-15
  title: "Конда́къ и҃"
  parent: akathists-vladimir
  order: 15
type: "akathist"
---

## Конда́къ и҃:

<red>С</red>тра́нное бѣ̀, кꙋ́пнѡ же и҆ радостотво́рное видѣ́нїе, є҆гда̀ тмочи́сленный со́нмъ мꙋже́й и҆ же́нъ, ю҆́ношъ и҆ дѣ́въ, та́же неѕло́бивыхъ младе́нєцъ съ ра́достїю теча́хꙋ къ рѣцѐ днѣпрꙋ̀, ꙗ҆́коже ко і҆ѻрда́нꙋ, и҆дѣ́же креща́хꙋсѧ во и҆́мѧ ѻц҃а̀ и҆ сн҃а и҆ ст҃а́гѡ дх҃а, і҆ере́ѡмъ на бре́зѣ возносѧ́щимъ тайнодѣ́йственныѧ мл҃твы и҆ воспѣва́ющимъ гдⷭ҇ꙋ пѣ́снь: <red>А҆</red>ллилꙋ́їа.
