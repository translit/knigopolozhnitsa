---
title: "І҆́косъ в҃і"
navigation:
  key: akathists-vladimir-24
  title: "І҆́косъ в҃і"
  parent: akathists-vladimir
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ премнѡ́гаѧ и҆ пресла̑внаѧ бл҃годѣѧ̑нїѧ, ꙗ҆влє́ннаѧ держа́вѣ на́шей въ просвѣще́нїи то́ѧ свѣ́томъ бжⷭ҇твенныѧ вѣ́ры, кꙋ́пнѡ же вє́лїѧ твоѧ̀ трꙋды̀ и҆ по́двиги, во бл҃гоꙋстрое́нїе є҆ѧ̀ под̾ѧ́тыѧ, ѹ҆се́рднѡ бл҃годари́мъ и҆ восхвалѧ́емъ тѧ̀, съ любо́вїю зовꙋ́ще:

<red>Р</red>а́дꙋйсѧ, бг҃оизбра́нне и҆ бг҃опросла́вленне самоде́ржче землѝ рѡссі́йскїѧ. Ра́дꙋйсѧ, несокрꙋши́мое ѡ҆гражде́нїе є҆ѧ̀, покро́ве и҆ защище́нїе. Ра́дꙋйсѧ, ра́йское дре́во, произрасти́вшее двѣ̀ пречꙋ́дныѧ ѻ҆́трасли, ст҃ы́хъ страстоте́рпцевъ бори́са и҆ глѣ́ба, радꙋйсѧ, первостоѧ́телю ст҃ы́хъ рѡссі́йскїѧ це́ркве. Ра́дꙋйсѧ, апⷭ҇лѡвъ сопресто́льниче и҆ сликовствова́телю. Ра́дꙋйсѧ, ꙗ҆́кѡ на зе́млю рꙋ́сскꙋю вы́нꙋ призира́еши бла̑гъ вре́менныхъ и҆ вѣ́чныхъ є҆́й ѹ҆ бг҃а хода́тайствꙋеши.

<red>Р</red>а́дꙋйсѧ, влади́мїре, держа́вы рѡссі́йскїѧ просвѣти́телю.
