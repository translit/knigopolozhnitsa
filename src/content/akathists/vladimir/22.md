---
title: "І҆́косъ а҃і"
navigation:
  key: akathists-vladimir-22
  title: "І҆́косъ а҃і"
  parent: akathists-vladimir
  order: 22
type: "akathist"
---

## І҆́косъ а҃і:

<red>С</red>вѣтоза́рное свѣти́ло, просвѣща́ющее сїѧ́нїемъ свои́мъ странꙋ̀ рѡссі́йскꙋю, ты̀ є҆сѝ достохва́льне кн҃же влади́мїре, разгонѧ́ѧ мра́къ і҆дѡлослꙋже́нїѧ и҆ показꙋ́ѧ пꙋ́ть къ и҆́стинномꙋ просвѣще́нїю и҆ нбⷭ҇номꙋ бл҃же́нствꙋ. Сегѡ ра́ди, прославлѧ́юще тѧ̀ глагѡ́лемъ:

<red>Р</red>а́дꙋйсѧ, ѕвѣздо̀, просвѣще́ннаѧ ѿ незаходи́магѡ со́лнца пра́вды. Ра́дꙋйсѧ, пꙋтеводи́телю, пра́вꙋю стезю̀ къ вѣ́чномꙋ сп҃се́нїю на́мъ ѿкры́вый. Ра́дꙋйсѧ, мо́щный споспѣ́шниче и҆ ѹ҆крѣпле́нїе проповѣ́дникѡвъ правосла́вныѧ вѣ́ры. Ра́дꙋйсѧ, при́сный покрови́телю бл҃ги́хъ наста́вниковъ ю҆́ношества и҆ всѣ́хъ бл҃готрꙋдѧ́щихсѧ на по́льзꙋ ѻ҆́бщꙋю. Ра́дꙋйсѧ, ско́рый помо́щниче всѣ́хъ, къ по́мощи твоѐй прибега́ющихъ. Ра́дꙋйсѧ, ꙗ҆́кѡ всѣ́мъ ѹ҆се́рднѡ тѧ̀ чтꙋ́щимъ, бл҃готво́рныѧ совѣ́ты подае́ши.

<red>Р</red>а́дꙋйсѧ, влади́мїре, держа́вы рѡссі́йскїѧ просвѣти́телю.
