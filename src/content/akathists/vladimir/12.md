---
title: "І҆́косъ ѕ҃"
navigation:
  key: akathists-vladimir-12
  title: "І҆́косъ ѕ҃"
  parent: akathists-vladimir
  order: 12
type: "akathist"
---

## І҆́косъ ѕ҃:

<red>В</red>озсїѧ̀ пречꙋ́днѣ чꙋ́вственный свѣ́тъ въ помраче́нною недꙋ́гомъ слѣпоты̀ ѻ҆́чїю твое́ю, въ дꙋшѣ̀ твое́й свѣ́тꙋ бл҃года́ти возсїѧ́вшꙋ, є҆гда̀, просвѣти́всѧ бжⷭ҇твеннымъ креще́нїемъ, и҆зше́лъ є҆сѝ ѿ ст҃ы́ѧ кꙋпѣ́ли, є҆́же ѡ҆щꙋти́въ, ра́достнѡ воскли́кнꙋлъ є҆сѝ: ны́нѣ позна́хъ бг҃а и҆́стиннагѡ. Тѣ́мже ѹ҆блажа́емъ тѧ̀:

<red>Р</red>а́дꙋйсѧ, свѣти́льниче, ѻ҆гне́мъ бж҃е́ственныѧ бл҃года́ти во тмѣ̀ ꙗ҆зы́чества возжже́нный. Ра́дꙋйсѧ, бл҃говѣсти́телю свѣ́та хрⷭ҇то́ва, ѡ҆мрачє́ннаѧ ѻ҆чеса̀ и҆ сердца̀ наро́да твоегѡ̀ ѿвѣрза́ѧй. Ра́дꙋйсѧ, ꙗ҆́кѡ ѹ҆́мною ѻ҆́чїю твое́ю прови́дѣлъ є҆сѝ бж҃їе смотре́нїе ѡ҆ держа́вѣ твое́й. Ра́дꙋйсѧ, ꙗ҆́кѡ до конца̀ потща́лсѧ є҆сѝ, да и҆ всѝ лю́дїе твоѝ просвѣтѧ́тсѧ въ не́мъ. Ра́дꙋйсѧ, бг҃освѣ́тлаѧ главо̀ царе́й рѡссі́йскихъ. Ра́дꙋйсѧ, сла́внѣйшее ѹ҆краше́нїе и҆ похвало̀ це́ркве хрⷭ҇то́вы.

<red>Р</red>а́дꙋйсѧ, влади́мїре, держа́вы рѡссі́йскїѧ просвѣти́телю.
