---
title: "І҆́косъ в҃"
navigation:
  key: akathists-vladimir-4
  title: "І҆́косъ в҃"
  parent: akathists-vladimir
  order: 4
type: "akathist"
---

## І҆́косъ в҃:

<red>Р</red>а́зꙋмъ всевы́шнїй прїѡсѣнѝ тѧ̀, є҆гда̀ предста́ша тѝ пропвѣ́дницы разновѣ́рнїи и҆ потща́лсѧ є҆сѝ, да не ѹ҆ловле́нъ бꙋ́деши въ сѣ̑ти лжеꙋче́нїѧ, но да ѡ҆брѧ́щеши вѣ́рꙋ и҆́стиннꙋю и҆ сп҃си́тельнꙋю. Тѣ́мже ѹ҆блажа́емъ тѧ̀:

<red>Р</red>а́дꙋйсѧ, премꙋ́дрый власти́телю наро́да рꙋ́сскагѡ. Ра́дꙋйсѧ, ра́зꙋмъ бг҃опросвѧще́нный стѧжа́вый. Ра́дꙋйсѧ, ꙗ҆́кѡ ѹ҆хищрє́нїѧ и҆ сꙋесло́вїѧ лжеꙋ́чителей посрами́лъ є҆сѝ. Ра́дꙋйсѧ, ꙗ҆́кѡ глагѡ́лы жи́зни вѣ́чныѧ въ словесѣ́хъ мꙋдреца̀ и҆́стиннагѡ мꙋ́дрѣ ѹ҆разꙋмѣ́лъ є҆сѝ. Ра́дꙋйсѧ, лꙋчꙋ̀ бж҃е́ственнагѡ свѣ́та посредѣ̀ тмы̀ лжевѣ́рїѧ. Ра́дꙋйсѧ, стѣно̀ нерꙋши́маѧ посредѣ̀ бꙋ́ри страсте́й ꙗ҆зы́ческихъ.

<red>Р</red>а́дꙋйсѧ, влади́мїре, держа́вы рѡссі́йскїѧ просвѣти́телю.
