---
title: "Конда́къ ѳ҃"
navigation:
  key: akathists-vladimir-17
  title: "Конда́къ ѳ҃"
  parent: akathists-vladimir
  order: 17
type: "akathist"
---

## Конда́къ ѳ҃:

<red>В</red>сѐ є҆стество̀ а҆́гг҃лѡвъ, храни́телей ро́да чл҃вѣ́ческагѡ, просла́ви тѧ̀, бл҃говѣ́рный кн҃же, є҆гда̀ повелѣ́лъ є҆сѝ ѻ҆тцє́мъ и҆ ма́теремъ вдаѧ́ти дѣ́ти своѧ̑ въ ѹ҆че́нїе кни́жное, да разꙋмѣ́ютъ, ꙗ҆̀же вѣ́рꙋютъ, и҆ да позна́ютъ, ка́кѡ житїѐ своѐ до́брѣ по вѣ́рѣ провожда́ти. Тѣ́мже и҆ ны́нѣ при́зри на ѹ҆ча́щїѧсѧ бж҃е́ственнымъ писа́нїємъ, и҆ на ѻ҆тцє́въ и҆ ма́терей и҆̀хъ, па́стырей же и҆ ѹ҆чи́телей, споспѣшествꙋ́ющихъ и҆̀мъ во ѹ҆че́нїи, бл҃гословѝ, ѹ҆крѣпѝ и҆ наста́ви ѧ҆̀ во трꙋдѣ́хъ и҆̀хъ, да возраста́ютъ въ вѣ́рѣ и҆́стиннѣй и҆ въ до́бромъ житїѝ, пою́ще бг҃ꙋ: <red>А҆</red>ллилꙋ́їа.
