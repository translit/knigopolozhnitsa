---
title: "І҆́косъ а҃"
navigation:
  key: akathists-vladimir-2
  title: "І҆́косъ а҃"
  parent: akathists-vladimir
  order: 2
type: "akathist"
---

## І҆́косъ а҃:

<red>А҆́</red>гг҃лѡмъ и҆ чл҃вѣ́кѡмъ творе́цъ, времена̀ и҆ лѣ̑та во свое́й вла́сти положи́вый и҆ сꙋдьбы̑ ца́рствъ и҆ наро́дѡвъ ѹ҆строѧ́ѧй, бл҃гоизво́ли призва́ти ро́дъ рѡссі́йскїй ѿ тмы̀ і҆дѡлослꙋженїѧ ко свѣ́тꙋ и҆́стины и҆ пра́вды вѣ́чныѧ, поста́ви тѧ̀, бл҃говѣ́рный кнѧ́же, бл҃говѣсти́телѧ и҆ соверши́телѧ сеѧ̀ всебл҃гі́ѧ во́ли своеѧ̀. Тѣ́мже, бл҃годарѧ́ще творца̀ и҆ сп҃са на́шегѡ, славосло́вимъ тѧ̀, ꙗ҆́кѡ вели́кагѡ и҆збра́нника бж҃їѧ на́шегѡ ра́ди сп҃сенїѧ, съ весе́лїемъ зовꙋ́ще:

<red>Р</red>а́дꙋйсѧ, равноапⷭ҇ле, ко просвѣще́нїю наро́да рꙋ́сскагѡ премꙋ́дрымъ про́мысломъ пред̾избра́нный. Ра́дꙋйсѧ, ѿ первозва́ннагѡ апⷭ҇ла на гора́хъ кі́евскихъ прорече́нный. Ра́дꙋйсѧ, пресла́вный сосꙋ́де бж҃е́ственныѧ бл҃года́ти, держа́вѣ твое́й дарова́нный. Ра́дꙋйсѧ, пречꙋ́дный ко́реню, и҆з̾ негѡ́же на землѝ на́шей произрастѐ ве́лїе дре́во правовѣ́рїѧ. Ра́дꙋйсѧ, ꙗ҆́кѡ тобо́ю и҆́мѧ гдⷭ҇нѣ во всѣ́хъ предѣ́лѣхъ страны̀ твое́й прославлѧ́етсѧ. Ра́дꙋйсѧ, ꙗ҆́кѡ и҆ твоѐ пресла́вное и҆́мѧ ѿ всѣ́хъ родѡ́въ рꙋ́сскихъ съ любо́вїю воспѣва́етсѧ.

<red>Р</red>а́дꙋйсѧ, влади́мїре, держа́вы рѡссі́йскїѧ просвѣти́телю.
