---
title: "Конда́къ в҃"
navigation:
  key: akathists-vladimir-3
  title: "Конда́къ в҃"
  parent: akathists-vladimir
  order: 3
type: "akathist"
---

## Конда́къ в҃:

<red>В</red>и́дѧ сꙋетꙋ̀ бездꙋ́шныхъ і҆́дѡловъ и҆ пре́лесть дїа́вола є҆́юже ѹ҆ловлѧ́етъ тє́мныѧ лю́ди въ сѣ̑ти беззако́нїѧ, кꙋ́пнѡ же слы́ша ст҃ы́хъ первомч҃никъ рꙋ́сскихъ за хрⷭ҇та̀, глаго́лющихъ безбо́жнымъ мꙋчи́телємъ: бо́зи ва́ши не сꙋ́ть бо́зи, но дре́во, є҆́же дне́сь пребыва́етъ ѹ҆́тро сгнило̀ є҆́сть, є҆ди́нъ же є҆́сть бг҃ъ и҆́стинный, и҆́же сотворѝ нб҃о и҆ зе́млю: тогда̀ возгорѣ́лсѧ є҆сѝ се́рдцемъ, во є҆́же взыска́ти и҆ ѹ҆вѣ́дѣти сегѡ̀ є҆ди́нагѡ и҆́стиннагѡ бг҃а, є҆мꙋ́же покланѧ́етсѧ всѧ́ко колѣ́но нбⷭ҇ныхъ, земны́хъ и҆ преиспо́днихъ, немо́лчнѡ поспѣва́ѧ: <red>А҆</red>ллилꙋ́їа.
