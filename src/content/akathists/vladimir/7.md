---
title: "Конда́къ д҃"
navigation:
  key: akathists-vladimir-7
  title: "Конда́къ д҃"
  parent: akathists-vladimir
  order: 7
type: "akathist"
---

## Конда́къ д҃:

<red>Б</red>ꙋ́рею сꙋмнѣ́нїй и҆ недоꙋмѣ́нїй не поколеба́лсѧ є҆сѝ повнегда̀ ѹ҆вѣ́дѣти тебѣ̀ вѣ́рꙋ и҆́стиннꙋю, правосла́внꙋю, но а҆́бїе восхотѣ́лъ є҆сѝ прїѧ́ти ст҃о́е креще́нїе со все́ю держа́вою твое́ю, да кꙋ́пнѡ съ не́ю, ꙗ҆́кѡ ѻ҆те́цъ со ча́ды свои́ми, досто́йнѡ воспое́ши бг҃ꙋ: <red>А҆</red>ллилꙋ́їа.
