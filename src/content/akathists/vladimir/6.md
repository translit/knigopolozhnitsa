---
title: "І҆́косъ г҃"
navigation:
  key: akathists-vladimir-6
  title: "І҆́косъ г҃"
  parent: akathists-vladimir
  order: 6
type: "akathist"
---

## І҆́косъ г҃:

<red>И҆</red>мꙋ́ще въ сердца́хъ свои́хъ тве́рдое ѹ҆вѣре́нїе, ꙗ҆́кѡ вѣ́ра гре́ко-восто́чнаѧ вои́стиннꙋ є҆́сть правосла́внаѧ и҆ ꙗ҆́кѡ сщ҃еннодѣ̑йствїѧ є҆ѧ̀ па́че всѣ́хъ и҆ны́хъ велелѣ́пна, по́сланїи тобо́ю мꙋ́жїе, возврати́вшесѧ во ѻ҆те́чествїе своѐ и҆сповѣ́даша сїѧ̑ пред̾ лице́мъ твои́мъ и҆ пред̾ старѣ́йшины твои́ми, реко́ша же: никто́же вкꙋси́въ сла́дкагѡ, восхо́щетъ го́рькагѡ, та́кѡ и҆ мы̀ не мо́жемъ па́ки ѡ҆ста́ти здѣ̀ и҆ слꙋжи́ти кꙋмі́рѡмъ. Ꙗ҆ково́е и҆звѣщенїе прїе́мъ, возгорѣ́лсѧ є҆сѝ ре́вностїю по вѣ́рѣ и҆́стинней. Сегѡ̀ ра́ди велича́емъ тѧ̀:

<red>Р</red>а́дꙋйсѧ, гла́сꙋ бж҃е́ственныѧ бл҃года́ти прилѣ́жнѡ внима́вый. Ра́дꙋйсѧ, води́тельствꙋ ст҃а́гѡ дх҃а ѹ҆се́рднѡ послѣ́дствовавый. Ра́дꙋйсѧ, ꙗ҆́кѡ совѣ́тники твоѧ̀ ѹ҆мꙋдри́лъ є҆сѝ. Ра́дꙋйсѧ, всѧ̑ лю́ди твоѧ̀ совѣ́ты твои́ми ко и҆́стиннѣй вѣ́рѣ приве́лъ є҆сѝ. Ра́дꙋйсѧ, ꙗ҆́кѡ со тща́нїемъ поиска́лъ є҆сѝ до́брагѡ би́сера хрⷭ҇та̀. Ра́дꙋйсѧ, пчело̀ трꙋдолюби́ваѧ, мꙋ́дрѣ взыска́вшаѧ цвѣты̀, въ ни́хъ же сла́дкїй ме́дъ и҆́стины и҆ спасе́нїѧ.

<red>Р</red>а́дꙋйсѧ, влади́мїре, держа́вы рѡссі́йскїѧ просвѣти́телю.
