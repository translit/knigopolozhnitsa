---
title: "І҆́косъ і҃"
navigation:
  key: akathists-vladimir-20
  title: "І҆́косъ і҃"
  parent: akathists-vladimir
  order: 20
type: "akathist"
---

## І҆́косъ і҃:

<red>С</red>тѣна̀ тве́рдаѧ бы́лъ є҆сѝ землѝ твое́й во всѧ̀ днѝ живота̀ твоегѡ̀ проти́вꙋ врагѡ́въ тоѧ̀ и҆ вино́вникъ бл҃годе́нствїѧ и҆ сла́вы є҆ѧ̀; бꙋ́ди и҆ ны́нѣ защи́тникъ неѡбори́мый ѿ вра̑гъ ви́димыхъ и҆ неви́димыхъ и҆ помо́щникъ въ нꙋ́ждехъ и҆ ско́рбехъ на́мъ, съ любо́вїю вопїю́щимъ тебѣ̀:

<red>Р</red>а́дꙋйсѧ, бл҃гопопечи́тельнѣйшїй па́стырю наро́да рꙋ́сскагѡ. Ра́дꙋйсѧ, бл҃гострада́тельнѣйшїй ѻ҆́тче си́рыхъ и҆ стра́ждꙋщихъ. Ра́дꙋйсѧ, гото́вый споспѣ́шниче и҆́щꙋщихъ вѣ́чнагѡ сп҃се́нїѧ и҆ и҆́стиннагѡ просвѣще́нїѧ. Ра́дꙋйсѧ, сла́ва и҆ ра́дованїе держа́вы рѡссі́йскїѧ. Ра́дꙋйсѧ, при́сный помо́щниче въ многотрꙋ́днѣмъ дѣ́лѣ народоꙋправле́нїѧ. Ра́дꙋйсѧ, мо́щный спобо́рниче въ бра́ни во́инства рѡссі́йскагѡ.

<red>Р</red>а́дꙋйсѧ, влади́мїре, держа́вы рѡссі́йскїѧ просвѣти́телю.
