---
title: "Конда́къ і҃"
navigation:
  key: akathists-makarijriml-19
  title: "Конда́къ і҃"
  parent: akathists-makarijriml
  order: 19
type: "akathist"
---

## Конда́къ і҃:

<red>С</red>п҃се́нїѧ наде́ждꙋ стѧжа́лъ є҆сѝ при и҆схо́дѣ твое́мъ, прпⷣбне ѻ҆́ч҃е мака́рїе, и҆ ꙗ҆́кѡже пшени́ца зрѣ́лаѧ, во вре́мѧ пожа́таѧ, кончи́ною ст҃о́ю пресели́лсѧ є҆сѝ ѿ землѝ во ѡ҆би́тєли гѡ́рнїѧ, прїѧ́ти мздꙋ̀ ѿ рꙋ́ки првⷣнагѡ мздовозда́телѧ хрⷭ҇та̀, и҆же вчинѝ дꙋ́шꙋ твою̀ со ст҃ы́ми, немо́лчнѡ возглаша́ющими пред̾ прⷭ҇то́ломъ сла̑вы є҆гѡ̀ побѣ́днꙋю пѣ́снь: <red>А҆</red>ллилꙋ́їа.
