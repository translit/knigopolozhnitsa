---
title: "Конда́къ з҃"
navigation:
  key: akathists-makarijriml-13
  title: "Конда́къ з҃"
  parent: akathists-makarijriml
  order: 13
type: "akathist"
---

## Конда́къ з҃:

<red>Х</red>отѣ́нїе и҆мѣ́лъ є҆сѝ, прпⷣбне ѻ҆́ч҃е мака́рїе, є҆́же бг҃ꙋ бл҃гоꙋгожда́ти и҆ сп҃се́нїю дꙋше́вномꙋ бли́жнихъ твои́хъ бл҃гоче́стнѡ слꙋжи́ти. Тѣ́мже всѣ́хъ приходи́вшихъ къ тебѣ̀ прїима́лъ є҆сѝ съ любо́вїю, и҆ ꙗ҆́кѡ ко́рмчїй до́брый, ѹ҆томлє́нныѧ треволне́нїемъ жите́йскагѡ мо́рѧ приводи́лъ є҆сѝ въ ти́хое приста́нище пꙋсты́ннагѡ и҆́ноческагѡ житїѧ̀, поꙋча́ѧ и҆́хъ се́рдцемъ и҆ ѹ҆сты̀ немо́лчнѡ возглаша́ти бг҃ꙋ: <red>А҆</red>ллилꙋ́їа.
