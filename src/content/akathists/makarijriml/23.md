---
title: "Конда́къ в҃і"
navigation:
  key: akathists-makarijriml-23
  title: "Конда́къ в҃і"
  parent: akathists-makarijriml
  order: 23
type: "akathist"
---

## Конда́къ в҃і:

<red>Б</red>лгⷣть ѿ гдⷭ҇а и҆спросѝ на́мъ, прпⷣбне ѻ҆́ч҃е мака́рїе, почита́ющымъ съ любо́вїю ст҃ꙋ́ю па́мѧть твою̀ и҆ ѹ҆се́рднѡ притека́ющымъ къ честнѣ́й ра́цѣ моще́й твои́хъ ст҃ы́хъ, ѿ неѧ́же чꙋдє́снаѧ и҆сцѣлє́нїѧ подае́ши недꙋ́жнымъ. Тѣ́мже прилѣ́жнѡ мо́лимсѧ тебѣ̀: и҆сцѣлѝ на́шѧ недꙋ̑ги дꙋшє́вныѧ и҆ тѣлє́сныѧ, и҆ помозѝ на́мъ предста́тельствомъ твои́мъ сп҃се́нїе вѣ́чное полꙋчи́ти, да вкꙋ́пѣ съ тобо́ю воспое́мъ ди́вномꙋ во ст҃ы́хъ свои́хъ бг҃ꙋ: <red>А҆</red>ллилꙋ́їа.
