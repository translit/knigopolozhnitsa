---
title: "І҆́косъ а҃"
navigation:
  key: akathists-makarijriml-2
  title: "І҆́косъ а҃"
  parent: akathists-makarijriml
  order: 2
type: "akathist"
---

## І҆́косъ а҃:

<red>А҆́</red>гг҃лѡмъ любезнꙋю чистотꙋ̀ ю҆́ности твоеѧ̀ возлюби́въ, прпⷣбне ѻ҆́ч҃е мака́рїе, ве́тхїй ри́мъ ѻ҆те́чество твоѐ ѡ҆ста́вилъ є҆сѝ, и҆ во странꙋ̀ рѡссі́йскꙋю ꙗ҆́кѡ ни́щъ и҆ стра́ненъ прише́лъ є҆сѝ, да здѣ̀ ѡ҆брѧ́щеши приста́нище бл҃гопрїѧ́тное ко сп҃се́нїю. тѣ́мже сла́вимъ тѧ̀, ꙗ҆́кѡ и҆́стиннагѡ послѣ́дователѧ хрⷭ҇то́ва, и҆ зове́мъ тѝ хвале́бнѡ:

<red>Р</red>а́дꙋйсѧ, ри́ма до́брое прозѧбе́нїе: ра́дꙋйсѧ, нова́града дꙋхо́вное ѹ҆краше́нїе. Ра́дꙋйсѧ, є҆ѵⷢ҇елїа хрⷭ҇то́ва вѣ́рный послꙋ́шателю: ра́дꙋйсѧ, за́повѣдей їи҃совых ре́вностный и҆спо́лнителю. Ра́дꙋйсѧ, є҆ди́наго хрⷭ҇та̀ ѿ всѣ́ѧ дꙋшѝ твоеѧ̀ возлюби́вый: ра́дꙋйсѧ, стезе́ю пра́вою вослѣ́дъ є҆гѡ̀ ходи́вый. Ра́дꙋйсѧ, посто́мъ ѹ҆мертви́вый въ себѣ̀ дꙋшетлѣ̑нныѧ стра̑сти: ра́дꙋйсѧ, мл҃твами ѹ҆се́рдными ѿрази́вый всѧ̑ и҆скꙋше́нїѧ дїа́вѡльскаѧ. Ра́дꙋйсѧ, возше́дый на высотꙋ̀ совершє́нства дꙋхо́внагѡ: ра́дꙋйсѧ, прини́кїй во глꙋбинꙋ̀ смире́нїѧ ст҃а́гѡ. Ра́дꙋйсѧ, сле́зъ твои́хъ тече́ньми ѹ҆плодоноси́вый пꙋсты́ню непло́днꙋю: ра́дꙋйсѧ, и҆з̾ глꙋбины̀ воздыха́ньми привлекі́й на ню̀ бж҃їю блгⷣть.

<red>Р</red>а́дꙋйсѧ, мака́рїе, вели́кїй пꙋстынножи́телю.
