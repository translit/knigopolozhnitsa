---
title: "Конда́къ и҃"
navigation:
  key: akathists-makarijriml-15
  title: "Конда́къ и҃"
  parent: akathists-makarijriml
  order: 15
type: "akathist"
---

## Конда́къ и҃:

<red>С</red>тра́нникъ и҆ пришле́цъ бы́лъ є҆сѝ во странѣ̀ рѡссі́йстѣй, прпⷣбне ѻ҆́ч҃е мака́рїе, непреста́ннѡ взыскꙋ́ѧй ѻ҆те́чества го́рнѧгѡ, і҆ерⷭ҇ли́ма нбⷭ҇нагѡ. Тѣ́мже всѧ́кое попече́нїе ѡ҆ земнѣ́мъ стѧжа́нїи ѿложи́лъ є҆сѝ, и҆ въ кра́йней нищетѣ̀ жи́знь твою̀ провожда́лъ є҆сѝ, да ѡ҆богати́шисѧ нетлѣ́ннымъ зла́томъ ѿ првⷣнагѡ мздовозда́телѧ хрⷭ҇та̀ бг҃а, є҆мꙋ́же при́снѡ пѣ́лъ є҆сѝ: <red>А҆</red>ллилꙋ́їа.
