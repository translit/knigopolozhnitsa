---
title: "І҆́косъ г҃"
navigation:
  key: akathists-makarijriml-6
  title: "І҆́косъ г҃"
  parent: akathists-makarijriml
  order: 6
type: "akathist"
---

## І҆́косъ г҃:

<red>И҆</red>мѣ́ѧ помы́слъ чи́стъ и҆ непоро́чнꙋ дꙋ́шꙋ, ѻ҆́ч҃е мака́рїе, въ пꙋсты́ннѣмъ безмо́лвїи видѣ́нїй нбⷭ҇ныхъ сподо́билсѧ є҆сѝ, и҆ а҆́гг҃лѡвъ собесѣ́дникъ бы́лъ є҆сѝ, и҆же ѹ҆тѣшє́нїи бл҃годатными ѹ҆слажда́хꙋ тебѐ скѡ́рби пꙋсты́ннагѡ пребыва́нїѧ. сегѡ̀ ра́ди слы́шиши ѿ на́съ бл҃гохвалє́нїѧ такова̑ѧ:

<red>Р</red>а́дꙋйсѧ, ра́бе гдⷭ҇ень благі́й и҆ вѣ́рный: ра́дꙋйсѧ, мл҃твенниче бл҃гопрїѧ́тный и҆ многослезный. Ра́дꙋйсѧ, а҆́гг҃ельскагѡ посѣще́нїѧ ѹ҆досто́енный: ра́дꙋйсѧ, на землѝ нбⷭ҇наѧ созерца́вый. Ра́дꙋйсѧ, ѹ҆чи́телю бл҃гоче́стїѧ: ра́дꙋйсѧ, наста́вниче бг҃омꙋ́дрїѧ. Ра́дꙋйсѧ, дре́во бл҃госѣнноли́ственное, въ пꙋсты́ни возра́стшее: ра́дꙋйсѧ, плоды̀ сла̑дкїѧ хрⷭ҇тꙋ̀ принесы́й. Ра́дꙋйсѧ, пꙋсты́ню ѹ҆плодоноси́вый: ра́дꙋйсѧ, пꙋсты́нное ѡ҆ѕлобле́нїе мꙋ́жески терпѣ́вый. Ра́дꙋйсѧ, пꙋте́мъ те́снымъ ше́ствовавый: ра́дꙋйсѧ, простра́нство црⷭ҇твїѧ бж҃їѧ ѡ҆брѣты́й.

<red>Р</red>а́дꙋйсѧ, мака́рїе, вели́кїй пꙋстынножи́телю.
