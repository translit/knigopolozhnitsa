---
title: "Конда́къ є҃"
navigation:
  key: akathists-makarijriml-9
  title: "Конда́къ є҃"
  parent: akathists-makarijriml
  order: 9
type: "akathist"
---

## Конда́къ є҃:

<red>Б</red>г҃оте́чное свѣти́ло бы́въ, ѻ҆́ч҃е мака́рїе, къ сл҃нцꙋ пра́вды хрⷭ҇тꙋ̀ приводи́лъ є҆сѝ человѣ́ки, приходившыѧ къ тебѣ̀ въ пꙋсты́ню послꙋ́шати ѿ тебѣ̀ глаго́лы жи́зни вѣ́чныѧ. И҆́бо даде́сѧ тебѣ̀ ѿ гдⷭ҇а блгⷣть поꙋче́нїѧ дх҃о́внагѡ, и҆ бы́сть ꙗ҆зы́къ тво́й ꙗ҆́кѡ тро́сть кни́жника скоропи́сца, начертава́ѧй на сердца́хъ человѣ́ческихъ сп҃си́тєльныѧ за́пѡвѣди хрⷭ҇та̀ бг҃а, є҆мꙋ́же ѹ҆миле́ннѡ пѣ́лъ є҆сѝ: <red>А҆</red>ллилꙋ́їа.
