---
title: "Конда́къ в҃"
navigation:
  key: akathists-makarijriml-3
  title: "Конда́къ в҃"
  parent: akathists-makarijriml
  order: 3
type: "akathist"
---

## Конда́къ в҃:

<red>В</red>и́дѣвъ всеви́децъ гдⷭ҇ь благо́е дꙋшѝ твоеѧ̀ и҆зволе́нїе, ѻ҆́ч҃е мака́рїе, є҆́же слꙋжи́ти и҆ бл҃гоꙋгожда́ти є҆мꙋ̀ въ безмо́лвїи пꙋсты́ннѣмъ, ѹ҆ка́за тебѣ̀ пꙋсты́ню бла́тнꙋю и҆ непроходи́мꙋю въ предѣ́лѣхъ вели́кагѡ нова́града, да всели́шисѧ та́мѡ, є҆ди́нъ є҆ди́номꙋ бг҃ꙋ рабо́тати въ пѣ́нїихъ, бдѣ́нїихъ и҆ поще́нїихъ. ты́ же пꙋсты́ню, ѿ бг҃а тебѣ̀ ѹ҆ка́заннꙋю, ѡ҆брѣ́тъ, всели́лсѧ є҆сѝ въ не́й, ꙗ҆́кѡ въ раѝ сла́дости зовы́й: <red>А҆</red>ллилꙋ́їа.
