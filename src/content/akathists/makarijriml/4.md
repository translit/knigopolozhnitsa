---
title: "І҆́косъ в҃"
navigation:
  key: akathists-makarijriml-4
  title: "І҆́косъ в҃"
  parent: akathists-makarijriml
  order: 4
type: "akathist"
---

## І҆́косъ в҃:

<red>Р</red>азꙋмѣ́въ мѣ́сто, ѿ бг҃ꙋа тебѣ̀ ѹ҆ка́занное къ соверше́нїю та́мѡ подвигѡ́въ пꙋсты́нныхъ, и҆ возлюби́въ є҆̀, ѻ҆́ч҃е мака́рїе, со слеза́ми те́плыми бг҃ꙋ моли́лсѧ є҆сѝ, да сподо́битъ тѧ̀ сконча́ти на не́мъ житїѐ твоѐ земно́е, и҆ ѱало́мски взыва́лъ є҆сѝ: сѐ поко́й мо́й, здѣ̀ вселю́сѧ во вѣ́къ. Мы́ же воспомина́юще таково́е твоѐ благо́е и҆зволе́нїе, вопїе́мъ тѝ си́це:

<red>Р</red>а́дꙋйсѧ, безмо́лвїѧ люби́телю, пꙋсты́ню по́двиги твои́ми ѡ҆ст҃и́вый: ра́дꙋйсѧ, жесто́кое пꙋсты́нное житїѐ проходи́вый. Ра́дꙋйсѧ, ѱалмопѣ́нїи немо́лчными бг҃а сла́вивый: ра́дꙋйсѧ, мл҃твы непреста̑нныѧ гдⷭ҇еви возноси́вый. Ра́дꙋйсѧ, по́стниче не и҆знемога́ѧй, бы́лїемъ пꙋсты́ннымъ пита́выйсѧ: ра́дꙋйсѧ, трꙋдолю́бче нелицемѣ́рный, пра́здность возненави́дѣвый. Ра́дꙋйсѧ, хꙋды̑ѧ и҆ многошвє́нныѧ ри̑зы носи́вый: ра́дꙋйсѧ, вери̑ги желѣ̑зныѧ хрⷭ҇та̀ ра́ди на сѧ̀ возложи́вый. Ра́дꙋйсѧ, колѣнопреклоне́нїѧ мнѡ́гаѧ соверша́вый: ра́дꙋйсѧ, въ терпѣ́нїи и҆ смире́нїи преꙋспеѧ́вый. Ра́дꙋйсѧ, слеза́ми мл҃твенными ѡ҆роше́нный: ра́дꙋйсѧ, равноа҆́гг҃ленъ на землѝ бы́вый.

<red>Р</red>а́дꙋйсѧ, мака́рїе, вели́кїй пꙋстынножи́телю.
