---
title: "Конда́къ ѳ҃"
navigation:
  key: akathists-makarijriml-17
  title: "Конда́къ ѳ҃"
  parent: akathists-makarijriml
  order: 17
type: "akathist"
---

## Конда́къ ѳ҃:

<red>В</red>сѣ̑мъ приходи́вшымъ къ тебѣ̀ въ пꙋсты́ню, прпⷣбне ѻ҆́ч҃е мака́рїе, бы́сть ди́внѡ ви́дѣти тѧ̀, въ раздра́ннѣй и҆ многошве́ннѣй ри́зѣ ходи́вшаго, вери̑ги тѧ̑жкїѧ на ра́менахъ носи́вшаго и҆ въ мѣ́сте бла́тнѣмъ ѹ҆едине́ннѡ пребыва́вшаго, внѣ̀ всѧ́кагѡ человѣ́ческагѡ ѹ҆тѣше́нїѧ. Ѻ҆ба́че ты̀ всѧ̑ приходи̑вшыѧ со свѣ́тлымъ лице́мъ и҆ любо́вїю ѻ҆те́ческою прїима́лъ є҆сѝ, бога̑тыѧ и҆ ѹ҆бѡ́гїѧ, вельмо́жы и҆ просты̑ѧ, и҆ коемꙋ́ждо сло́во дꙋшеполе́зно изрека́лъ є҆сѝ, ѹ҆вѣщава́ѧ и҆́хъ бл҃гоꙋгожда́ти бг҃ꙋ вѣ́рою пра́вою и҆ дѣ́лы бл҃ги́ми и҆ зва́ти є҆мꙋ̀: <red>А҆</red>ллилꙋ́їа.
