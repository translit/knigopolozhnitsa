---
title: "Конда́къ з҃"
navigation:
  key: akathists-gennadijkost-13
  title: "Конда́къ з҃"
  parent: akathists-gennadijkost
  order: 13
type: "akathist"
---

## Конда́къ з҃:

<red>П</red>росла́вити хотѧ̀ пꙋсты́ню непрохо́днꙋю и҆ просвѣти́ти сидѧ́щыѧ во тмѣ̀ и҆ сѣ́ни сме́ртнѣй, всебл҃гі́й бг҃ъ, держа́внымъ ма́нїемъ васі́лїа і҆ѡа́нновича ѹ҆казꙋ́етъ тѝ мѣ́сто, да сози́ждеши ѻ҆лта́рь бг҃ови и҆ селе́нїе и҆сповѣ́дающымъ и҆́мѧ ст҃о́е є҆гѡ̀. Ты́ же, гдⷭ҇ꙋ споспѣшествꙋ́ющꙋ, сїѧ̑ содѣ́лавъ, съ со́нмомъ подви́жникѡвъ и҆ со всѣ́ми, и҆̀же ви́дѣша бл҃гослове́нїе на дѣ́лѣхъ рꙋ́къ твои́хъ, воспѣ́лъ є҆сѝ: <red>А҆</red>ллилꙋ́їа.
