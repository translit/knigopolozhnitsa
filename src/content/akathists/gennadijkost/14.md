---
title: "І҆́косъ з҃"
navigation:
  key: akathists-gennadijkost-14
  title: "І҆́косъ з҃"
  parent: akathists-gennadijkost
  order: 14
type: "akathist"
---

## І҆́косъ з҃:

<red>Н</red>о́вый и҆ ди́вный ѕлоче́стїѧ ѡ҆бличи́тель ꙗ҆ви́лсѧ є҆сѝ, прпⷣбне, є҆гда̀ свѧтота́тственнꙋю просте́ршагѡ ко ѻ҆лтарю̀ рꙋкꙋ̀, разслабле́нїемъ наказа́лъ є҆сѝ: є҆гда̀ же и҆сповѣ́да грѣ́хъ сво́й пред̾ тобо́ю, и҆ въ раска́ѧнїе прїи́де, того̀ бл҃года́тною си́лою и҆сцѣли́лъ є҆сѝ, и҆ на пꙋ́ть сп҃се́нїѧ наста́вилъ є҆сѝ. Сегѡ̀ ра́ди па́мѧть твою̀, ѹ҆го́дниче бж҃їй, чествꙋ́юще, зове́мъ тѝ си́це:

<red>Р</red>а́дꙋйсѧ, ѕлоче́стїѧ ѡ҆бличи́телю. Ра́дꙋйсѧ, ка́ющихсѧ во грѣсѣ́хъ свои́хъ ѹ҆тѣ́шителю. Ра́дꙋйсѧ, заблꙋ́дшихъ наста́вниче. Ра́дꙋйсѧ, мл҃твами твои́ми подава́ѧй и҆сцѣле́нїе тѣле́сное, вкꙋ́пѣ же и҆ дꙋше́вное. Ра́дꙋйсѧ, застꙋ́пничествомъ твои́мъ низлага́ѧй де́мѡнскаѧ возста̑нїѧ. Ра́дꙋйсѧ, блгⷣтїю ꙗ҆́же въ тебѣ̀, подава́ѧй си̑лы къ животꙋ̀ и҆ бл҃гоче́стїю. Ра́дꙋйсѧ, свы́ше да́нною тѝ премꙋ́дростїю ѹ҆мꙋдрѧ́ѧй неразꙋ̑мныѧ. Ра́дꙋйсѧ, ꙗ҆́кѡ всѣ̑мъ притека́ющымъ къ тебѣ̀ съ вѣ́рою, при́снѡ подае́ши ѹ҆тѣше́нїе и҆ ра́дованїе.

<red>Р</red>а́дꙋйсѧ, генна́дїе, те́плый на́шъ къ бг҃ꙋ мл҃твенниче и҆ чꙋдотво́рче.
