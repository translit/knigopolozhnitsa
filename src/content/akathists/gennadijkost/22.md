---
title: "І҆́косъ а҃і"
navigation:
  key: akathists-gennadijkost-22
  title: "І҆́косъ а҃і"
  parent: akathists-gennadijkost
  order: 22
type: "akathist"
---

## І҆́косъ а҃і:

<red>С</red>вѣтоза́рной ѕвѣздѣ̀ ѹ҆подо́бивсѧ, ѿ могиле́ва гра́да, ѿ предѣ́лъ днѣпро́вскихъ, а҆́може пе́рвїи возсїѧ́ша, посредѣ̀ і҆́дѡльскагѡ нече́стїѧ, лꙋчи̑ бл҃года́тныѧ вѣ́ры, прите́клъ є҆сѝ, да и҆ во мра́цѣ пꙋсты́ни костромскі́ѧ ѹ҆́зрѧтъ лю́дїе сла́вꙋ бж҃їю и҆ чꙋдеса̀ є҆гѡ̀ повѣ́дѧтъ. Сїѧ̑ ѹ҆́бѡ зри́мъ ны́нѣ, и҆ сла́вѧще бг҃а, глаго́лемъ:

<red>Р</red>а́дꙋйсѧ, напои́вый себѐ стрꙋѧ́ми во́дъ бл҃года́тныхъ. Ра́дꙋйсѧ, ѹ҆тверди́вый себѐ въ вѣ́рѣ, є҆́юже просвѣти́сѧ равноапⷭ҇тльный вели́кїй кнѧ́зь влади́мїръ. Ра́дꙋйсѧ, ѡ҆сїѧ́нный бл҃гослове́нїемъ ст҃ы́ѧ а҆ѳѡ́нскїѧ горы̀, почива́ющимъ на ѻ҆би́тели пече́рскихъ чꙋдотво́рцєвъ. Ра́дꙋйсѧ, и҆̀хъ житїю̀ подража́вый. Ра́дꙋйсѧ, ꙗ҆́кѡ ѡ҆ста́вль бога́тство и҆ сла́вꙋ до́ма ѻ҆́тчагѡ, пꙋсты́ню возлю́билъ є҆сѝ. Ра́дꙋйсѧ, ꙗ҆́кѡ хла́дъ и҆ зно́й и҆ всѧ́кꙋ тѧготꙋ̀ поне́слъ є҆сѝ. Ра́дꙋйсѧ, ꙗ҆́кѡ порꙋга̑нїѧ и҆ ѡ҆ѕлоблє́нїѧ, гдⷭ҇а ра́ди, претерпѣ́лъ є҆сѝ. Ра́дꙋйсѧ, ꙗ҆́кѡ въ терпѣ́нїи мно́зѣ стѧжа́въ дꙋ́шꙋ свою̀, живо́тъ вѣ́чный наслѣ́довалъ є҆сѝ.

<red>Р</red>а́дꙋйсѧ, генна́дїе, те́плый на́шъ къ бг҃ꙋ мл҃твенниче и҆ чꙋдотво́рче.
