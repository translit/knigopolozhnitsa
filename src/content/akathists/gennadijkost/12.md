---
title: "І҆́косъ ѕ҃"
navigation:
  key: akathists-gennadijkost-12
  title: "І҆́косъ ѕ҃"
  parent: akathists-gennadijkost
  order: 12
type: "akathist"
---

## І҆́косъ ѕ҃:

<red>В</red>озсїѧ̀, ꙗ҆́кѡ ѕвѣзда̀ ѹ҆́треннѧѧ, и҆ ꙗ҆́кѡ лꙋна̀ полна̀ во днѣ́хъ свои́хъ, сла́ва подвигѡ́въ, трꙋжде́нїѧ и҆ терпѣ́нїѧ твоегѡ̀: пꙋсты́нѧ бо возвѣстѝ ѡ҆ тебѣ̀, и҆ добродѣ́тєли твоѧ̑ ѡ҆́крестъ живꙋ́щымъ повѣ́да. Сегѡ̀ ра́ди ꙗ҆́кѡже ѻ҆нѝ, та́кожде и҆ мы̀ бл҃годарѧ́ще бг҃а, вопїе́мъ тѝ:

<red>Р</red>а́дꙋйсѧ, презрѣ́вый сла́вꙋ мі́ра, и҆ща̀ бж҃їѧ сла́вы. Ра́дꙋйсѧ, сбы́тїе прⷪ҇ро́чества, є҆́же ѡ҆ тебѣ̀, до́брѣ показа́вый. Ра́дꙋйсѧ, ꙗ҆ви́выйсѧ при́сный ревнова́тель прпⷣбнымъ а҆леѯа́ндрꙋ и҆ корни́лїю. Ра́дꙋйсѧ, средѝ жите́йскихъ ѡ҆бꙋрева́нїй ѡ҆брѣты́й ти́хое приста́нище. Ра́дꙋйсѧ, пꙋсты́ню и҆ є҆́зеро ѡ҆ст҃и́вый а҆гг҃лоподо́бнымъ жи́тельствомъ твои́мъ. Ра́дꙋйсѧ, положи́вый ѡ҆снова́нїе тве́рдѡ ѻ҆би́тели твое́й, и҆ мл҃твами твои́ми ѡгради́вый ю҆̀. Ра́дꙋйсѧ, ѻ҆́бразъ честна́гѡ жи́тельства и҆́нокѡмъ собо́ю да́вый. Ра́дꙋйсѧ, сло́вомъ и҆ дѣ́ломъ наказа́вый бꙋ̑їѧ и҆ стропти̑выѧ. Ра́дꙋйсѧ, заблꙋ́дшихъ наста́вниче и҆ всѣ́хъ притека́ющихъ къ тебѣ̀ ско́рый помо́щниче.

<red>Р</red>а́дꙋйсѧ, генна́дїе, те́плый на́шъ къ бг҃ꙋ мл҃твенниче и҆ чꙋдотво́рче.
