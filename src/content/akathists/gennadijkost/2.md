---
title: "І҆́косъ а҃"
navigation:
  key: akathists-gennadijkost-2
  title: "І҆́косъ а҃"
  parent: akathists-gennadijkost
  order: 2
type: "akathist"
---

## І҆́косъ а҃:

<red>А҆́</red>гг҃льскомꙋ житїю̀ восхотѣ́въ подража́ти, и҆змла́да ꙗ҆ви́лсѧ є҆сѝ тщали́вѣйшїй въ домꙋ̀ бж҃їемъ дѣ́латель, носѧ̀ въ се́рдцы зако́ны и҆ ѡ҆правда̑нїѧ є҆гѡ̀. Сегѡ̀ ра́ди ра́достнѡ вопїе́мъ тѝ:

<red>Р</red>а́дꙋйсѧ, всѧ́кое мꙋдрова́нїе пло́ти ѹ҆мертви́вый. Ра́дꙋйсѧ, є҆щѐ ѿ пеле́нъ пꙋ́ть и҆́стины позна́вый. Ра́дꙋйсѧ, презрѣ́вый всѧ̑ сꙋ́єтнаѧ бл҃га̀ мі́ра, гдⷭ҇а ра́ди. Ра́дꙋйсѧ, все́ю дꙋше́ю бг҃ови прилѣпи́выйсѧ. Ра́дꙋйсѧ, во́ине цр҃ѧ̀ нбⷭ҇нагѡ. Ра́дꙋйсѧ, по́двигомъ до́брымъ подвиза́выйсѧ пред̾ ни́мъ. Ра́дꙋйсѧ, бл҃га́ѧ ѿрасле бл҃га́гѡ ко́рене. Ра́дꙋйсѧ, свѣти́льниче страны̀ любимогра́дскїѧ.

<red>Р</red>а́дꙋйсѧ, генна́дїе, те́плый на́шъ къ бг҃ꙋ мл҃твенниче и҆ чꙋдотво́рче.
