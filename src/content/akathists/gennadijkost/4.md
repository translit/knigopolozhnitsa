---
title: "І҆́косъ в҃"
navigation:
  key: akathists-gennadijkost-4
  title: "І҆́косъ в҃"
  parent: akathists-gennadijkost
  order: 4
type: "akathist"
---

## І҆́косъ в҃:

<red>Р</red>а́зꙋмъ, и҆сходѧ́й ѿ ѻ҆ц҃а̀ свѣ́тѡвъ, ꙗ҆́кѡ би́серъ драгі́й ѡ҆брѣ́тъ, тѣ́мъ ѡ҆зарѧ́емь, всѧ́кꙋ мглꙋ̀ грѣхо́внꙋю дале́че ѿгна́лъ є҆сѝ ѿ себє̀: ѹ҆правлѧ́емь же сы́й, ꙗ҆́кѡ пꙋтеводною ѕвѣздо́ю, въ пꙋсты́ню, сподо́билсѧ є҆сѝ ѻ҆чи́ма твои́ма зрѣ́ти трꙋды̀ и҆ по́двиги корни́лїа и҆ внима́ти словесє́мъ мꙋ́дрости є҆гѡ̀. Мы́ же восхвалѧ́юще тѧ̀ вопїе́мъ си́це:

<red>Р</red>а́дꙋйсѧ, лꙋча́ми бж҃їѧ мꙋ́дрости ѡ҆заре́нный. Ра́дꙋйсѧ, бл҃года́тною си́лою во всѧ́цѣмъ дѣ́лѣ бла́зѣ ѹ҆твержде́нный. Ра́дꙋйсѧ, по́хоть пло́ти, по́хоть ѻ҆че́съ и҆ го́рдость жите́йскꙋю низложи́вый. Ра́дꙋйсѧ, некра́домое добродѣ́телей сокро́вище стѧжа́вый. Ра́дꙋйсѧ, пꙋсты́ню ѡ҆бл҃гоꙋха́вый дѣ́лъ твои́хъ добро́тою. Ра́дꙋйсѧ, заблꙋ́дшихъ на пꙋ́ть за́повѣдей и҆ ѡ҆правда́нїй гдⷭ҇нихъ наста́вивый. Ра́дꙋйсѧ, и҆́нокѡмъ да́вый ѻ҆́бразъ кро́тости и҆ смиренномꙋ́дрїѧ. Ра́дꙋйсѧ, ѻ҆би́тель твою̀ мл҃твами твои́ми ѡ҆гражда́ѧй и҆ спаса́ѧй. Ра́дꙋйсѧ, любимогра́да прибѣ́жище и҆ ра́дованїе. Ра́дꙋйсѧ, помо́щниче притека́ющихъ къ тебѣ̀ съ вѣ́рою.

<red>Р</red>а́дꙋйсѧ, генна́дїе, те́плый на́шъ къ бг҃ꙋ мл҃твенниче и҆ чꙋдотво́рче.
