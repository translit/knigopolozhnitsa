---
title: "Конда́къ д҃"
navigation:
  key: akathists-gennadijkost-7
  title: "Конда́къ д҃"
  parent: akathists-gennadijkost
  order: 7
type: "akathist"
---

## Конда́къ д҃:

<red>Б</red>ꙋ́рю ѕлорѣ́чїѧ, клеве́тъ и҆ шепта́нїѧ, по дѣ́йствꙋ ѕмі́ѧ дре́внагѡ, и҆ско́ннагѡ ѻ҆тца̀ лжѝ, ѡ҆каѧ́ннїи воздвиго́ша на тѧ̀ въ ѻ҆би́тели до́блестнагѡ корни́лїа. Ѻ҆ба́че гдⷭ҇ь, вѣ́дый и҆збавлѧ́ти и҆ ѹ҆тѣша́ти прпⷣбныѧ своѧ̑, ѡ҆братѝ стꙋ́дъ на главꙋ̀ вра̑гъ твои́хъ: тебѣ̀ же на широтꙋ̀ и҆зведѐ, и҆ поста́ви на простра́нствѣ но́зѣ твоѝ, є҆мꙋ́же приносѧ̀ же́ртвꙋ хвалы̀ и҆ бл҃годаре́нїѧ, вопїѧ́лъ є҆сѝ вы́нꙋ: <red>А҆</red>ллилꙋ́їа.
