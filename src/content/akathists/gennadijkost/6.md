---
title: "І҆́косъ г҃"
navigation:
  key: akathists-gennadijkost-6
  title: "І҆́косъ г҃"
  parent: akathists-gennadijkost
  order: 6
type: "akathist"
---

## І҆́косъ г҃:

<red>И҆</red>мѣ́ѧ ѿ ю҆́ности твоеѧ̀ всажде́нъ въ се́рдцы твое́мъ стра́хъ бж҃їй, не да́лъ сна̀ ѻ҆чи́ма твои́ма, и҆ вѣ́ждома твои́ма дрема́нїѧ, до́ндеже ѡ҆брѣ́лъ є҆сѝ въ пꙋсты́ни любимогра́дской, при вода́хъ сꙋ́рскихъ, мѣ́сто гдⷭ҇еви, селе́нїе бг҃ꙋ і҆а́кѡвлю, и҆ ре́клъ є҆сѝ: сѐ поко́й мо́й во вѣ́къ вѣ́ка, здѣ̀ вселю́сѧ, ꙗ҆́кѡ и҆зво́лихъ и҆ мы̀, чꙋдѧ́щесѧ всебл҃го́мꙋ ѡ҆ тебѣ̀ бж҃їю смотре́нїю, вопїе́мъ тѝ:

<red>Р</red>а́дꙋйсѧ, ꙗ҆́кѡ и҆змла́да позна́лъ и҆ все́ю дꙋше́ю твое́ю возлю́билъ є҆сѝ ѻ҆ц҃а̀ нбⷭ҇нагѡ. Ра́дꙋйсѧ, ꙗ҆́кѡ всѧ̑ сꙋ́єтнаѧ и҆ тлѣ̑ннаѧ презрѣ́лъ є҆сѝ. Ра́дꙋйсѧ, ꙗ҆́кѡ всѧ̑ земна̑ѧ, ѹ҆мє́ты бы́ти вмѣни́лъ є҆сѝ, взыскꙋ́ѧ і҆ерⷭ҇ли́ма го́рнѧгѡ. Ра́дꙋйсѧ, ꙗ҆́кѡ и҆зво́лилъ є҆сѝ под̾ѧ́ти всѧ́кѡ поноше́нїе па́че, не́жели вкꙋша́ти вре́меннꙋю грѣха̀ сла́дость. Ра́дꙋйсѧ, ꙗ҆́кѡ скорбьмѝ мно́гими вше́лъ є҆сѝ въ ра́дость гдⷭ҇а твоегѡ̀. Ра́дꙋйсѧ, ꙗ҆́кѡ стра́нникъ и҆ пришле́цъ сы́й, созда́лъ є҆сѝ до́мъ бж҃їй, хра́мъ гдⷭ҇еви, въ не́мже ѿ лѣ́тъ мно́гихъ призва́сѧ ст҃о́е и҆́мѧ є҆гѡ̀. Ра́дꙋйсѧ, во́дъ сꙋ́рскихъ ликова́нїе. Ра́дꙋйсѧ, гра́да люби́ма ѡ҆гражде́нїе. Ра́дꙋйсѧ, костромски́хъ предѣ̑лъ бл҃голѣ́пное ѹ҆краше́нїе.

<red>Р</red>а́дꙋйсѧ, генна́дїе, те́плый на́шъ къ бг҃ꙋ мл҃твенниче и҆ чꙋдотво́рче.
