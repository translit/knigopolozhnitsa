---
title: "І҆́косъ є҃"
navigation:
  key: akathists-gennadijkost-10
  title: "І҆́косъ є҃"
  parent: akathists-gennadijkost
  order: 10
type: "akathist"
---

## І҆́косъ є҃:

<red>В</red>и́дѧ блгⷣть ꙗ҆́же въ тебѣ̀ и҆ да́ръ ст҃а́гѡ дх҃а, ца́рь і҆ѡа́ннъ и҆зво́ли, да и҆ ча̑да є҆гѡ̀ твое́ю рꙋко́ю, прпⷣбне, ѡ҆бновлѧ́ютсѧ въ пакибытїѐ. Мы̀ же сла́вѧще бг҃а, возносѧ́щагѡ смире́нныхъ се́рдцемъ, и҆ вѣнча́ющагѡ и҆̀хъ млⷭ҇тїю и҆ щедро́тами, взыва́емъ:

<red>Р</red>а́дꙋйсѧ, генна́дїе, ꙗ҆́кѡ ста́рцы послꙋ́ша тѧ̀ и҆ мꙋ́дрїи въ совѣ́тъ тво́й внидо́ша. Ра́дꙋйсѧ, ꙗ҆́кѡ и҆ пред̾ царѝ глаго́лалъ є҆сѝ ѡ҆ сꙋдьба́хъ и҆ ѡ҆правда́нїихъ гдⷭ҇них. Ра́дꙋйсѧ, ꙗ҆́кѡ сло́во твоѐ бы́сть вы́нꙋ во блгⷣти, со́лїю растворе́ннѡ. Ра́дꙋйсѧ, ꙗ҆́кѡ николи́же сло́во пра́зднѡ и҆ гни́ло и҆зы́де и҆з̾ ѹ҆́стъ твои́хъ, па́че же всѧ̑ бѧ́хꙋ къ назида́нїю вѣ́рныхъ. Ра́дꙋйсѧ, ꙗ҆́кѡ бы́лъ є҆сѝ сосꙋ́дъ въ че́сть, ѡ҆свѧще́нъ, бл҃гопотре́бенъ влⷣцѣ. Ра́дꙋйсѧ, ꙗ҆́кѡ соблю́лъ є҆сѝ та́инство вѣ́ры въ чи́стой со́вѣсти. Ра́дꙋйсѧ, ꙗ҆́кѡ пре́былъ є҆сѝ во и҆́стинѣ бл҃говѣствова́нїѧ. Ра́дꙋйсѧ, ꙗ҆́кѡ а҆́гг҃лꙋ бл҃говѣ́стникꙋ ѹ҆подо́билсѧ є҆сѝ, предре́къ сла́вꙋ а҆настасі́и, ѡ҆ не́йже возвесели́шасѧ бога́тїи и҆ ѹ҆бо́зїи.

<red>Р</red>а́дꙋйсѧ, генна́дїе, те́плый на́шъ къ бг҃ꙋ мл҃твенниче и҆ чꙋдотво́рче.
