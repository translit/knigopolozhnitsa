---
title: "Конда́къ и҃"
navigation:
  key: akathists-gennadijkost-15
  title: "Конда́къ и҃"
  parent: akathists-gennadijkost
  order: 15
type: "akathist"
---

## Конда́къ и҃:

<red>С</red>тра́нное чꙋ́до ꙗ҆ви́сѧ, є҆гда̀ немоществꙋ́ющїй болѧ́ринъ бори́съ, прїѧ́въ съ бл҃гоговѣ́нїемъ по́сохъ ѿ рꙋ́ки твоеѧ̀, прпⷣбне, здра́въ бы́сть. І҆ере́й же васі́лїй, го́рдостнѡ презрѣ́въ прїѧ́тый ѿ прпⷣбнагѡ да́ръ, и҆ пове́ргъ ѻ҆́ный, тѧ́жкѡ и҆скꙋше́нъ бы́сть. Позна́въ же грѣ́хъ сво́й, и҆ прине́съ покаѧ́нїе бг҃ꙋ, просла́ви пра́вдꙋ є҆гѡ̀, и҆ ѹ҆го́дника є҆гѡ̀, вопїѧ̀: <red>А҆</red>ллилꙋ́їа.
