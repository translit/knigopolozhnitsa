---
title: "І҆́косъ и҃"
navigation:
  key: akathists-gennadijkost-16
  title: "І҆́косъ и҃"
  parent: akathists-gennadijkost
  order: 16
type: "akathist"
---

## І҆́косъ и҃:

<red>В</red>е́сь ѹ҆́мъ впери́въ въ гѡ́рнѧѧ, є҆ди́нагѡ, и҆скꙋ́пльшагѡ на́съ гдⷭ҇а возлю́билъ є҆сѝ, томꙋ̀ послѣ́довалъ є҆сѝ и҆ тогѡ̀ ꙗ҆́звы на тѣ́лѣ свое́мъ носи́лъ є҆сѝ, съ ни́мже и҆ прославлѧ́ешисѧ дне́сь. сегѡ̀ ра́ди восхвалѧ́емъ тѧ̀:

<red>Р</red>а́дꙋйсѧ, ѡ҆брѣты́й премꙋ́дрость, ю҆́же никто́же ѿ кнѧзе́й вѣ́ка сегѡ̀ разꙋмѣ̀. Ра́дꙋйсѧ, не дꙋ́ха мі́ра сегѡ̀ прїѧ́вый, но дх҃а, и҆́же ѿ бг҃а. Ра́дꙋйсѧ, вѣ́рою ѹ҆разꙋмѣ́вый та̑йны сꙋде́бъ бж҃їихъ. Ра́дꙋйсѧ, показа́вый вѣ́рꙋ твою̀ не въ мꙋ́дрости человѣ́честѣй, но въ си́лѣ бж҃їей. Ра́дꙋйсѧ, ꙗ҆́кѡ гра́да нбⷭ҇нагѡ взыска́лъ є҆сѝ. Ра́дꙋйсѧ, ꙗ҆́кѡ къ і҆ерⷭ҇ли́мꙋ нбⷭ҇номꙋ восте́клъ є҆сѝ. Ра́дꙋйсѧ, ꙗ҆́кѡ на ве́черю бра́ка а҆́гнча зва́нъ є҆сѝ. Ра́дꙋйсѧ, не къ томꙋ̀ себѣ̀ пожи́въ, но бг҃ови, дне́сь во црⷭ҇твїи є҆гѡ̀ вселѧ́ешисѧ.

<red>Р</red>а́дꙋйсѧ, генна́дїе, те́плый на́шъ къ бг҃ꙋ мл҃твенниче и҆ чꙋдотво́рче.
