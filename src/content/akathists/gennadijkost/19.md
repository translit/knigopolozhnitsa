---
title: "Конда́къ і҃"
navigation:
  key: akathists-gennadijkost-19
  title: "Конда́къ і҃"
  parent: akathists-gennadijkost
  order: 19
type: "akathist"
---

## Конда́къ і҃:

<red>С</red>п҃се́нїѧ и҆скі́й, ꙗ҆́кѡ би́сера многоцѣ́ннагѡ, и҆ къ бг҃ꙋ дꙋше́ю возжада́въ, ꙗ҆́коже є҆ле́нь на и҆сто́чники водны̑ѧ, ничто́же земно́е въ себѣ̀ помышлѧ́лъ є҆сѝ: рабо́таѧ же гдⷭ҇еви со стра́хомъ и҆ ра́дꙋѧсѧ пред̾ ни́мъ со тре́петомъ, сподо́билсѧ є҆сѝ, бл҃же́нне, съ ли́ки и҆збра́нныхъ предстоѧ́ти прⷭ҇то́лꙋ цр҃ѧ̀ сла́вы, и҆ при́снѡ воспѣва́ти: <red>А҆</red>ллилꙋ́їа.
