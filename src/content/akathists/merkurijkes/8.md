---
title: "І҆́косъ д҃"
navigation:
  key: akathists-merkurijkes-8
  title: "І҆́косъ д҃"
  parent: akathists-merkurijkes
  order: 8
type: "akathist"
---

## І҆́косъ д҃:

<red>С</red>лы́ша вразꙋмле́нїе а҆́гг҃льское, воспомѧнꙋ́лъ є҆сѝ наставле́нїе роди́телево, и҆ ѹ҆мили́всѧ се́рдцемъ, рыда́лъ є҆сѝ: ѹ҆вы̀ мнѣ̀, грѣ́шномꙋ, ка́кѡ и҆́зсше дꙋша̀ моѧ̀, не вѣ́дѧщи ко́рене бг҃опозна́нїѧ! Ка́кѡ предста́нꙋ тѝ, бж҃е, въ ча́съ послѣ́днїй и҆ сме́ртный, ко́е сло́во и҆зрекꙋ̀ во ѡ҆правда́нїе грѣ́шныѧ дꙋшѝ моеѧ̀; Мы́ же, таковы́мъ покаѧ́нїемъ вразꙋмлѧ́еми, глаго́лемъ тѝ:

<red>Р</red>а́дꙋйсѧ, слеза́ми дꙋ́шꙋ ѡ҆мы́вый: ра́дꙋйсѧ, чи́ста себѐ бг҃ꙋ ꙗ҆ви́вый. Ра́дꙋйсѧ, покаѧ́нїю на́съ наꙋча́ѧй: ра́дꙋйсѧ, рꙋ́цѣ къ бг҃ꙋ за ны̀ воздѣва́ѧй. Ра́дꙋйсѧ, мл҃твами твои́ми на́съ сп҃са́ѧй: ра́дꙋйсѧ, житїе́мъ твои́мъ на́съ вразꙋмлѧ́ѧй. Ра́дꙋйсѧ, ѻ҆́бразъ чистоты̀ въ себѣ̀ ꙗ҆ви́вый: ра́дꙋйсѧ, цр҃ковь хрⷭ҇то́вꙋ ѹ҆краси́вый.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
