---
title: "І҆́косъ а҃і"
navigation:
  key: akathists-merkurijkes-22
  title: "І҆́косъ а҃і"
  parent: akathists-merkurijkes
  order: 22
type: "akathist"
---

## І҆́косъ а҃і:

<red>С</red>вѣ́тъ хрⷭ҇то́въ возсїѧ̀ въ цр҃кви ст҃ѣ́й, є҆гда̀ чꙋде́снѣ повелѣ́ ти гдⷭ҇ь порази́ти прего́рдаго ѿстꙋ́пника копїе́мъ твои́мъ, и҆ та́кѡ положѝ коне́цъ гоне́нїємъ на цр҃ковь свою̀ ѿ ѻ҆́нагѡ. Мы́ же, сла́вѧще смотре́нїе премⷣрости бж҃їѧ, тебѣ̀ пое́мъ:

<red>Р</red>а́дꙋйсѧ, бл҃гоче́стїемъ, ꙗ҆́кѡ мо́лнїѧ, блиста́ѧй: ра́дꙋйсѧ, гро́ме, ѕлоче́стїе поража́ѧй. Ра́дꙋйсѧ, поклоне́нїе тва́ри ѹ҆праздни́вый: ра́дꙋйсѧ, крⷭ҇то́мъ побѣ́дꙋ возвѣсти́вый. Ра́дꙋйсѧ, во́ине бл҃гознамени́тый: ра́дꙋйсѧ, вѣнцено́сче наро́читый. Ра́дꙋйсѧ, мл҃твамъ на́шымъ внима́ѧй: ра́дꙋйсѧ, всѧ́кагѡ ѕла̀ и҆збавлѧ́ѧй.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
