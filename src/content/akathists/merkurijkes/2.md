---
title: "І҆́косъ а҃"
navigation:
  key: akathists-merkurijkes-2
  title: "І҆́косъ а҃"
  parent: akathists-merkurijkes
  order: 2
type: "akathist"
---

## І҆́косъ а҃:

<red>А҆́</red>гг҃лъ гдⷭ҇ень, є҆щѐ ꙗ҆зы́чникꙋ ти сꙋ́щꙋ, меркꙋ́рїе, предꙋказа̀ твоѐ слꙋже́нїе ко сла́вѣ и҆́мене бж҃їѧ, є҆гда̀ призва́ тѧ ѿ а҆рме́нїи въ ри́мъ и҆ даде́ ти ме́чь на побѣ́дꙋ, и҆́мже ди̑внаѧ сотвори́лъ є҆сѝ. Сегѡ̀ ра́ди прилѣ́жнѡ вопїе́мъ:

<red>Р</red>а́дꙋйсѧ, сосꙋ́де, бг҃омъ и҆збра́нный: ра́дꙋйсѧ, десни́цею бж҃їею незри́мѡ води́мый. Ра́дꙋйсѧ, сла́вою бж҃їею прославлѧ́емый: ра́дꙋйсѧ, вре́меннымъ вѣ́чномꙋ послꙋжи́вый. Ра́дꙋйсѧ, а҆́гг҃лы ѹ҆крѣплѧ́емый: ра́дꙋйсѧ, въ страда́нїи вѣне́цъ сла́вы полꙋчи́вый. Ра́дꙋйсѧ, всели́выйсѧ въ черто́ги мі́ра го́рнѧгѡ: ра́дꙋйсѧ, мл҃твеннѡ не ѡ҆ставлѧ́ѧй мі́ра до́льнѧгѡ.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
