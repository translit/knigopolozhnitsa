---
title: "І҆́косъ г҃"
navigation:
  key: akathists-merkurijkes-6
  title: "І҆́косъ г҃"
  parent: akathists-merkurijkes
  order: 6
type: "akathist"
---

## І҆́косъ г҃:

<red>И҆</red>мѣ́ѧ а҆́гг҃ла попече́нїе ѡ҆ тебѣ̀, ст҃е меркꙋ́рїе, воздвиза́юща тѧ̀ не то́кмѡ ѿ сна̀ тѣле́снагѡ, но подвиза́юща на бо́дрствованїе дꙋхо́вное и҆ по́прище страда́льческое, бл҃агода́рнѣ под̾ѧ́лъ є҆сѝ слꙋже́нїе сїѐ. Сегѡ̀ ра́ди вопїе́мъ тѝ сицева̑ѧ:

<red>Р</red>а́дꙋйсѧ, зрѣ́нїемъ а҆́гг҃лѡвъ нбⷭ҇ныхъ почте́нный: ра́дꙋйсѧ, попече́нїемъ и҆́хъ не ѡ҆ста́вленный. Ра́дꙋйсѧ, ко сп҃се́нїю и҆́ми побꙋжда́емый: ра́дꙋйсѧ, дх҃а ст҃а́гѡ хра́ме ѡ҆сщ҃е́нный. Ра́дꙋйсѧ, свѣ́томъ нетлѣ́ннымъ сїѧ́ѧй: ра́дꙋйсѧ, пꙋ́ть къ жи́зни вѣ́чнѣй ѡ҆свѣща́ѧй. Ра́дꙋйсѧ, бл҃говѣ́стїе бж҃їе прїе́млѧй: ра́дꙋйсѧ, бл҃годаре́нїе ѡ҆ не́мъ воздаѧ́й.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
