---
title: "І҆́косъ з҃"
navigation:
  key: akathists-merkurijkes-14
  title: "І҆́косъ з҃"
  parent: akathists-merkurijkes
  order: 14
type: "akathist"
---

## І҆́косъ з҃:

<red>Н</red>ѡ́ваѧ мꙋчє́нїѧ и҆зѡбрѣ́те тебѣ̀ наꙋча́емый ѿ дїа́вола де́кїй нечести́вый: повелѣ̀ и҆стѧза́ти тѧ̀ мече́мъ и҆ ѻ҆гне́мъ: ты́ же, вѣ́даѧ, ꙗ҆́кѡ гони́тель се́й не и҆́мать вла́сти над̾ дꙋше́ю твое́ю, смире́ннѡ претерпѣ́лъ є҆сѝ всѧ̑, ѡ҆ ни́хже тебѣ̀ пое́мъ:

<red>Р</red>а́дꙋйсѧ, до́блестнѣ и҆стѧза̑нїѧ терпѣ́вый: ра́дꙋйсѧ, а҆́гг҃льскꙋю пѣ́снь въ страда́нїихъ воспѣ́вый. Ра́дꙋйсѧ, мꙋче́нїемъ вре́меннымъ вѣ́чнагѡ и҆зба́вленный: ра́дꙋйсѧ, нбⷭ҇нагѡ вѣнца̀ ѹ҆досто́енный. Ра́дꙋйсѧ, кро́вїю мч҃нческою пла́мень ѹ҆гаси́вый: ра́дꙋйсѧ, темни́цꙋ ꙗ҆́кѡ черто́гъ бж҃їй вмѣни́вый. Ра́дꙋйсѧ, гдⷭ҇а пред̾ собо́ю зрѧ́й: ра́дꙋйсѧ, ны́нѣ ѡ҆деснꙋ́ю є҆гѡ̀ предстоѧ́й.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
