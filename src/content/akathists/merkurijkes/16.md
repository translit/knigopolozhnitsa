---
title: "І҆́косъ и҃"
navigation:
  key: akathists-merkurijkes-16
  title: "І҆́косъ и҃"
  parent: akathists-merkurijkes
  order: 16
type: "akathist"
---

## І҆́косъ и҃:

<red>В</red>е́сь бы́въ подо́бенъ ѻ҆трокѡ́мъ въ пещѝ халде́йстѣй, мч҃нче хрⷭ҇то́въ, въ пла́мени горѧ́щемъ неѡпа́ленъ пребыва́ѧ и҆ ро́сꙋ бл҃года́ти ѿ гдⷭ҇а воспрїи́мъ, наꙋчи́лъ є҆сѝ на́съ со ѹ҆миле́нїемъ воспѣва́ти си́це:

<red>Р</red>а́дꙋйсѧ, свѣ́томъ є҆ѵⷢ҇льскимъ ѡ҆заре́нный: ра́дꙋйсѧ, враче́мъ дꙋ́шъ и҆ тѣле́съ и҆сцѣле́нный. Ра́дꙋйсѧ, въ мч҃нческихъ по́двизѣхъ и҆́стинꙋ возвѣща́ѧй: ра́дꙋйсѧ, воскрⷭ҇нїѧ, по словесѝ хрⷭ҇то́вꙋ, ча́ѧй. Ра́дꙋйсѧ, сла́венъ въ со́нмѣ ст҃ы́хъ ꙗ҆вле́нный: ра́дꙋйсѧ, мно́гими ра́нами и҆спещре́нный. Ра́дꙋйсѧ, хрⷭ҇то́во бл҃гоꙋха́нїе и҆сточа́ѧй: ра́дꙋйсѧ, є҆гѡ́же и҆ на́съ сподоблѧ́ѧй.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
