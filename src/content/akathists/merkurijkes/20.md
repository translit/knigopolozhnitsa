---
title: "І҆́косъ і҃"
navigation:
  key: akathists-merkurijkes-20
  title: "І҆́косъ і҃"
  parent: akathists-merkurijkes
  order: 20
type: "akathist"
---

## І҆́косъ і҃:

<red>С</red>тѣ́нꙋ непоколеби́мꙋ воздви́же тѧ̀ вѣ̑рнымъ гдⷭ҇ь, не то́кмѡ дꙋ́шꙋ твою̀ просла́ви, но и҆ тѣ́ло страда́льческое сла́вою ѹ҆красѝ и҆ ѡ҆бл҃гоꙋха̀, досточꙋ́дне мч҃нче. Мы́ же, сла́вꙋ бж҃їю ви́дѧще на тебѣ̀, зове́мъ:

<red>Р</red>а́дꙋйсѧ, кади́ло бл҃гоꙋха́нное: ра́дꙋйсѧ, мѵ́ро драгоцѣ́нное. Ра́дꙋйсѧ, бога́тство нетлѣ́нное да́рꙋѧй: ра́дꙋйсѧ, ѿ нищеты̀ и҆збавлѧ́ѧй. Ра́дꙋйсѧ, и҆сцѣлє́нїѧ ѻ҆би́льнѡ и҆сточа́ѧй: ра́дꙋйсѧ, дꙋше́вныхъ ѡ҆бстоѧ́нїй свобожда́ѧй. Ра́дꙋйсѧ, сп҃си́тельнагѡ терпѣ́нїѧ ѻ҆́бразъ ꙗ҆ви́вый: ра́дꙋйсѧ, тве́рдомꙋ стоѧ́нїю въ вѣ́рѣ хрⷭ҇то́вѣ наꙋчи́вый.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
