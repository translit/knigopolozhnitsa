---
title: "І҆́косъ є҃"
navigation:
  key: akathists-merkurijkes-10
  title: "І҆́косъ є҃"
  parent: akathists-merkurijkes
  order: 10
type: "akathist"
---

## І҆́косъ є҃:

<red>В</red>и́дѧ тѧ̀, долготерпѣли́ве меркꙋ́рїе, совле́кшасѧ, по словесѝ а҆пⷭ҇льскомꙋ, ве́тхагѡ человѣ́ка съ дѣѧ́ньми є҆гѡ̀ и҆ ѡ҆бле́кшасѧ чрез̾ ѡ҆чисти́тєльнаѧ страда̑нїѧ въ но́ваго, по ѻ҆́бразꙋ бж҃їю и҆ подо́бїю сотворе́ннаго, во ѹ҆миле́нїи пое́мъ тѝ:

<red>Р</red>а́дꙋйсѧ, же́ртвꙋ себѐ живꙋ́ю бг҃ꙋ ꙗ҆ви́вый: ра́дꙋйсѧ, заꙋше́нїемъ стра̑сти грѣхѡ́вныѧ ѹ҆мертви́вый. Ра́дꙋйсѧ, кро́вїю креще́нїе прїѧ́вый: ра́дꙋйсѧ, въ не́мъ дх҃а бж҃їѧ стѧжа́вый. Ра́дꙋйсѧ, вѣ́рою житїѐ преѡбрази́вый: ра́дꙋйсѧ, є҆ѧ̀ ра́ди страда́ти и҆зво́ливый. Ра́дꙋйсѧ, слꙋже́нїю любвѐ поревнова́вый: ра́дꙋйсѧ, наде́ждою дꙋ́шꙋ и҆спо́лнивый.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
