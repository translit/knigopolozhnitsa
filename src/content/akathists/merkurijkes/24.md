---
title: "І҆́косъ в҃і"
navigation:
  key: akathists-merkurijkes-24
  title: "І҆́косъ в҃і"
  parent: akathists-merkurijkes
  order: 24
type: "akathist"
---

## І҆́косъ в҃і:

<red>П</red>ою́щымъ твоѐ застꙋпле́нїе и҆ притека́ющымъ къ тебѣ̀, мч҃нче меркꙋ́рїе, предста́тель вѣ́рный бꙋ́ди и҆ не ѿве́ржи на́съ, ны́нѣ молѧ́щихсѧ тебѣ̀ и҆ и҆з̾ глꙋбины̀ дꙋшѝ взыва́ющихъ:

<red>Р</red>а́дꙋйсѧ, творцꙋ̀ вселе́нныѧ предстоѧ́й: ра́дꙋйсѧ, за лю́ди бг҃а просѧ́й. Ра́дꙋйсѧ, сто́лпе цр҃ко́вный, вѣ́рꙋ ѹ҆твержда́ѧй: ра́дꙋйсѧ, совѣ́ты нечести́выхъ разрꙋша́ѧй. Ра́дꙋйсѧ, свѣ́те, бл҃гоче́стїе возраща́ѧй: ра́дꙋйсѧ, мглꙋ̀ грѣхо́внꙋю и҆стреблѧ́ѧй. Ра́дꙋйсѧ, къ покаѧ́нїю на́съ призыва́ѧй: ра́дꙋйсѧ, наде́ждꙋ на сп҃се́нїе полага́ѧй.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
