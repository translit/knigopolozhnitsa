---
title: "І҆́косъ ѕ҃"
navigation:
  key: akathists-merkurijkes-12
  title: "І҆́косъ ѕ҃"
  parent: akathists-merkurijkes
  order: 12
type: "akathist"
---

## І҆́косъ ѕ҃:

<red>В</red>озсїѧ̀ свѣ́тъ въ дꙋшѝ твое́й, страда́льче, є҆гда̀, ѿве́рженꙋ мі́ромъ, въ темни́цꙋ ведо́мꙋ и҆ ѡ҆печа́ленꙋ, а҆́гг҃лъ ꙗ҆ви́сѧ тѝ и҆ глаго́ла: мꙋжа́йсѧ! Разрѣша́ѧй печа̑ли всѧ̑кїѧ гдⷭ҇ь зри́тъ тѧ̀! мы́ же, толи́комꙋ ѡ҆ тебѣ̀ попече́нїю дивѧ́щесѧ, зове́мъ:

<red>Р</red>а́дꙋйсѧ, ꙗ҆́кѡ а҆пⷭ҇лъ пе́тръ, а҆́гг҃ломъ ѹ҆крѣплѧ́емый: ра́дꙋйсѧ, печа́ли всѧ́кїѧ и҆збавлѧ́емый. Ра́дꙋйсѧ, хрⷭ҇тїа́нина себѐ и҆сповѣ́давый: ра́дꙋйсѧ, ра́зꙋмомъ бжⷭ҇твеннымъ просвѣще́нный. Ра́дꙋйсѧ, ѹ҆́зъ тѣле́сныхъ разрѣши́тисѧ возжелѣ́вый: ра́дꙋйсѧ, въ рꙋ́цѣ бж҃їи себѐ преда́вый. Ра́дꙋйсѧ, гдⷭ҇а вѣ́рный слꙋжи́телю: ра́дꙋйсѧ, го́рнѧгѡ і҆ерⷭ҇ли́ма жи́телю.

<red>Р</red>а́дꙋйсѧ, меркꙋ́рїе, и҆зрѧ́дный ѹ҆го́дниче хрⷭ҇то́въ и҆ во́ине непобѣди́мый.
