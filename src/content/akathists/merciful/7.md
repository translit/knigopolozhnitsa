---
title: "Конда́къ д҃"
navigation:
  key: akathists-merciful-7
  title: "Конда́къ д҃"
  parent: akathists-merciful
  order: 7
type: "akathist"
---

## Конда́къ д҃:

<red>Б</red>ꙋ́рѧ недоꙋмѣ́нїѧ смꙋтѝ ста́рца и҆́нока, є҆гда̀ ѹ҆слы́ша пѣ́снь но́вꙋю и҆ чꙋ́днꙋ и҆з̾ ѹ҆́стъ своегѡ̀ ѹ҆ченика̀ и҆ ѹ҆зрѣ̀ дскꙋ̀ ка́меннꙋ, ꙗ҆́кѡ во́скъ, начерта́нїе прїи́мшꙋ: є҆гда́ же ѹ҆вѣ́да ѡ҆ посѣще́нїи ди́внагѡ посѣти́телѧ, гаврїи́ломъ наре́кшагѡсѧ, ѹ҆разꙋмѣ̀, ꙗ҆́кѡ то́й се́й є҆́сть, и҆́же дре́вле бл҃говѣстѝ тебѣ̀, дв҃о, без̾сѣ́менное зача́тїе бг҃а сло́ва. Тѣ́мже велича́ѧ вели̑чїѧ твоѧ̀, цр҃и́це го́рнихъ и҆ до́льнихъ, воспѣва́ше ра́достнѡ а҆́гг҃лѡвъ и҆ чл҃вѣ́кѡвъ творцꙋ̀: <red>А҆</red>ллилꙋ́їѧ.
