---
title: "Конда́къ і҃"
navigation:
  key: akathists-merciful-19
  title: "Конда́къ і҃"
  parent: akathists-merciful
  order: 19
type: "akathist"
---

## Конда́къ і҃:

<red>С</red>паси́тельное прибѣ́жище ѿ сꙋе́тъ мі́ра преле́стнагѡ ꙗ҆ви́сѧ жре́бїй тво́й земны́й, ст҃а́ѧ вои́стинꙋ гора̀ а҆ѳѡ́нскаѧ, бцⷣе дв҃о, ѡ҆знаменова́ннаѧ мно́гими твои́ми чꙋдесы̀. Но и҆ на всѧ́комъ мѣ́стѣ съ любо́вїю призыва́ющихъ тѧ̀ ѹ҆слы́ши и҆ застꙋпѝ. Сн҃а же твоегѡ̀ ѹ҆молѧ́ти не преста́й, всебл҃га́ѧ, да не ѿстꙋ́пна пребыва́етъ бл҃года́ть є҆гѡ̀ ѿ мѣ́стъ, и҆дѣ́же въ собра́нїи вѣ́рныхъ пое́тсѧ є҆мꙋ̀ хвале́бнаѧ пѣ́снь: <red>А҆</red>ллилꙋ́їѧ.
