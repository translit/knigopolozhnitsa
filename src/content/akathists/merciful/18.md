---
title: "І҆́косъ ѳ҃"
navigation:
  key: akathists-merciful-18
  title: "І҆́косъ ѳ҃"
  parent: akathists-merciful
  order: 18
type: "akathist"
---

## І҆́косъ ѳ҃:

<red>В</red>иті̑й ри́тѡрскїѧ глагѡ́лы недовѡ́льни къ пѣ́нїю чꙋде́съ твои́хъ, бцⷣе, ѻ҆ба́че бл҃га́ѧ сꙋ́щи, вѣ́рꙋ на́шꙋ, вмѣ́сто ри́тѡрскагѡ бл҃гослове́сїѧ, ми́лостивѡ прїимѝ, вѣ́си бо и҆ любо́вь на́шꙋ, є҆́юже сердца̑ на́ша къ тебѣ̀ и҆спо́лнены. Тѣ́мже бл҃гоꙋтро́бнѡ ѹ҆слы́ши нехи́тростныѧ на́ша пѣ̑сни, и҆́миже дерза́емъ бл҃гохвали́ти тѧ̀ си́це:

<red>Р</red>а́дꙋйсѧ, сопресто́льное ѻ҆ц҃ꙋ̀ сло́во въ ложесна́хъ твои́хъ вмѣсти́вшаѧ. Ра́дꙋйсѧ, свѣ́тъ незаходи́мый ро́ждшаѧ. Ра́дꙋйсѧ, жи́знь вѣ́чнꙋю мі́рꙋ дарова́вшаѧ рождество́мъ твои́мъ. Ра́дꙋйсѧ, превѣ́чнаго, ꙗ҆́кѡ младе́нца, на рꙋкꙋ̀ твое́ю носи́вшаѧ. Ра́дꙋйсѧ, гра́де ѡ҆дꙋшевле́нный всецр҃ѧ̀. Ра́дꙋйсѧ, ски́нїе ѡ҆свѧще́ннаѧ жива́гѡ бг҃а. Ра́дꙋйсѧ, ни̑жнѧѧ сочета́вшаѧ съ вы̑шними. Ра́дꙋйсѧ, миротво́рице, бж҃е́ственнагѡ ми́ра преиспо́лненнаѧ. Ра́дꙋйсѧ, до́брыхъ вино́внаѧ. Ра́дꙋйсѧ, ѕлы́хъ премѣне́нїе. Ра́дꙋйсѧ, ѻ҆рꙋ́жїе на врагѝ всекрѣ́пкое. Ра́дꙋйсѧ, щи́те вѣ́рныхъ несокрꙋши́мый.

<red>Р</red>а́дꙋйсѧ, хрїстїа́нѡмъ помо́щнице и҆ милосе́рдаѧ ѡ҆ грѣ́шныхъ предста́тельнице.
