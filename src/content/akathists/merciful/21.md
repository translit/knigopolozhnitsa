---
title: "Конда́къ а҃і"
navigation:
  key: akathists-merciful-21
  title: "Конда́къ а҃і"
  parent: akathists-merciful
  order: 21
type: "akathist"
---

## Конда́къ а҃і:

<red>П</red>ѣ́нїе на́ше, а҆́ще бы́ло бы и҆ тьмочи́сленное, не довлѣ́ло бы къ досто́йномꙋ прославле́нїю ми́лостей твои́хъ, пребл҃гослове́ннаѧ мт҃и бж҃їѧ, ꙗ҆̀же непреста́ннѡ и҆злива́еши ро́дꙋ на́шемꙋ; ѻ҆ба́че да не неблагода́рни ꙗ҆́вимсѧ пред̾ тобо́ю, по си́лѣ на́шей похва́льнаѧ восписꙋ́емъ тѝ съ вѣ́рою и҆ любо́вїю и҆, воспомина́ѧ неисчє́тнаѧ чꙋдотворе́нїѧ твоѧ̑, вопїе́мъ верхо́вномꙋ творцꙋ̀ чꙋде́съ бг҃ꙋ: <red>А҆</red>ллилꙋ́їѧ.
