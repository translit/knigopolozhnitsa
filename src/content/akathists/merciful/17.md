---
title: "Конда́къ ѳ҃"
navigation:
  key: akathists-merciful-17
  title: "Конда́къ ѳ҃"
  parent: akathists-merciful
  order: 17
type: "akathist"
---

## Конда́къ ѳ҃:

<red>В</red>сѝ а҆́гг҃ли нбⷭ҇нїи немо́лчными похвала́ми тѧ̀ ѹ҆блажа́ютъ, цр҃и́це и҆ влⷣчце всеѧ̀ тва́ри, мы́ же земні́и и҆ пе́рстнїи кꙋ̀ю похвалꙋ̀ досто́йнꙋю принесе́мъ тѝ, всепѣ́таѧ; ѻ҆ба́че надѣ́ющесѧ на милосе́рдїе твоѐ неисче́тное, любо́вїю къ тебѣ̀ понꙋжда́еми, пое́мъ чꙋдеса̀ твоѧ̀, проповѣ́дꙋемъ бл҃годѣѧ̑нїѧ твоѧ̀, славосло́вимъ и҆́мѧ твоѐ, и҆ ѹ҆се́рднѡ припадаѧ ко ст҃ѣ́й і҆кѡ́нѣ твое́й, ра́бски вопїе́мъ и҆з̾ѻбраже́нномꙋ на не́й вкꙋ́пѣ съ тобо́ю бг҃омладе́нцꙋ хрⷭ҇тꙋ̀: <red>А҆</red>ллилꙋ́їѧ.
