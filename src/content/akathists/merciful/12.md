---
title: "І҆́косъ ѕ҃"
navigation:
  key: akathists-merciful-12
  title: "І҆́косъ ѕ҃"
  parent: akathists-merciful
  order: 12
type: "akathist"
---

## І҆́косъ ѕ҃:

<red>В</red>озсїѧ́ла є҆сѝ мно́гими лꙋча́ми чꙋде́съ, ѽ млⷭ҇тиваѧ бг҃ома́ти, чрез̾ ст҃ꙋю і҆кѡ́нꙋ твою̀, влⷣчце, и҆ си́ми не то́чїю го́рꙋ а҆ѳѡ́нскꙋю, но и҆ мно́жайшаѧ мѣста̀ ѡ҆зари́ла є҆сѝ, да наꙋчи́мсѧ зва́ти тебѣ̀:

<red>Р</red>а́дꙋйсѧ, ра́досте на́ша, ѹ҆слажда́ющаѧ ско́рбныѧ сердца̀, къ тебѣ̀ ѿве́рстыѧ. Ра́дꙋйсѧ, бл҃га́ѧ застꙋ́пнице, на по́мощь къ на́мъ ѹ҆скорѧ́ющаѧ. Ра́дꙋйсѧ, зало́гъ спаси́тельный на́мъ въ і҆кѡ́не твое́й дарова́вшаѧ. Ра́дꙋйсѧ, а҆ѳѡ́нскꙋю го́рꙋ и҆ мно́гїѧ стра́ны є҆́ю просла́вльшаѧ. Ра́дꙋйсѧ, наде́ждо на́ша и҆звѣ́стнаѧ. Ра́дꙋйсѧ, ѹ҆пова́нїе на́ше непосты́дное. Ра́дꙋйсѧ, скорбе́й на́шихъ разрѣше́нїе. Ра́дꙋйсѧ, печа́лей на́шихъ ѹ҆толе́нїе. Ра́дꙋйсѧ, вѣ́ры правосла́вныѧ ѹ҆твержде́нїе. Ра́дꙋйсѧ, невѣ́рїѧ и҆ ѕловѣ́рїѧ посрамле́нїе. Ра́дꙋйсѧ, любвѐ бж҃е́ственныѧ ꙗ҆вле́нїе. Ра́дꙋйсѧ, чꙋдес́ъ пресла́вныхъ соверше́нїе;

<red>Р</red>а́дꙋйсѧ, хрїстїа́нѡмъ помо́щнице и҆ милосе́рдаѧ ѡ҆ грѣ́шныхъ предста́тельнице.
