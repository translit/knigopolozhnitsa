---
title: "Конда́къ г҃"
navigation:
  key: akathists-merciful-5
  title: "Конда́къ г҃"
  parent: akathists-merciful
  order: 5
type: "akathist"
---

## Конда́къ г҃:

<red>С</red>и́лою бж҃їею гаврїи́лъ а҆рха́гг҃лъ тве́рдый ка́мень въ мѧ́гкїй во́скъ претворѝ и҆ на не́мъ пе́рстомъ свои́мъ написа̀ словеса̀ пѣ́сни хвале́бныѧ тебѣ̀, бцⷣе, да всѝ позна́ютъ вели́кое чꙋ́до и҆ несꙋмнѣ́ннѡ ѹ҆вѣ́рꙋютъ, ꙗ҆́кѡ та́кѡ вои́стинꙋ воспѣва́ютъ тѧ̀ горѣ̀ си̑лы нбⷭ҇ные, и҆̀мже подража́юще, и҆ мы̀ пое́мъ вели̑чїѧ твоѧ̀, дв҃о, и҆ въ ра́дости дꙋхо́внѣй вопїе́мъ просла́вльшемꙋ тѧ̀ бг҃ꙋ: <red>А҆</red>ллилꙋ́їѧ.
