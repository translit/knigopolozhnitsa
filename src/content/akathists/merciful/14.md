---
title: "І҆́косъ з҃"
navigation:
  key: akathists-merciful-14
  title: "І҆́косъ з҃"
  parent: akathists-merciful
  order: 14
type: "akathist"
---

## І҆́косъ з҃:

<red>Н</red>о́во не́бо и҆ нова̀ землѧ ѹ҆готѡ́ваны ѿ сн҃а твоегѡ̀ и҆ бг҃а лю́бѧщимъ є҆го̀, гпⷭ҇ожѐ всебл҃га́ѧ, къ ни́мже стѧжа́хомъ тѧ̀ пꙋтеводи́тельницꙋ и҆зрѧ́днꙋ. Тѣ́мже мо́лимъ тѧ̀, не попꙋстѝ на́съ поги́бнꙋти въ де́брехъ грѣхо́вныхъ, но приведѝ на́съ стезе́ю пра́вою въ странꙋ̀ свѣ́та и҆ ра́дости вѣ́чныѧ, да тебѣ̀ вопїе́мъ хвале́бнѡ:

<red>Р</red>а́дꙋйсѧ, сїѡ́на го́рнѧго пе́рвѣйшее ѹ҆краше́нїе. Ра́дꙋйсѧ, ѻ҆би́телей до́льнихъ присногото́вое застꙋпле́нїе. Ра́дꙋйсѧ, землѐ бл҃га́ѧ, кла́съ спаси́тельный мі́рꙋ и҆зрасти́вшаѧ. Ра́дꙋйсѧ, ни́во неѡра́ннаѧ, ѡ҆плодотворе́ннаѧ дх҃омъ ст҃ы́мъ. Ра́дꙋйсѧ, ѻ҆́гнь бж҃ества̀ во чре́во твоѐ прїе́мшаѧ. Ра́дꙋйсѧ, гла́дъ па́дшагѡ чл҃вѣ́чества хлѣ́бомъ жи́зни ѹ҆толи́вшаѧ. Ра́дꙋйсѧ, престо́ле цр҃ѧ сла́вы. Ра́дꙋйсѧ, пала́то преꙋкраше́ннаѧ вседержи́телѧ. Ра́дꙋйсѧ, хра́ме ѡ҆дꙋшевле́нный трїѷпоста́снагѡ бг҃а. Ра́дꙋйсѧ, две́ре гдⷭ҇нѧ, є҆́юже сн҃ъ бж҃їй про́йде къ на́мъ.

<red>Р</red>а́дꙋйсѧ, хрїстїа́нѡмъ помо́щнице и҆ милосе́рдаѧ ѡ҆ грѣ́шныхъ предста́тельнице.
