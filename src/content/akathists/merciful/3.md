---
title: "Конда́къ в҃"
navigation:
  key: akathists-merciful-3
  title: "Конда́къ в҃"
  parent: akathists-merciful
  order: 3
type: "akathist"
---

## Конда́къ в҃:

<red>В</red>и́дѣвъ послꙋ̀шникъ пꙋсты́нный ди́внаго прише́льца, въ ке́лїю є҆гѡ̀ прише́дшагѡ и҆ пѣ́снь пресла́дкꙋю тебѣ̀, влⷣчце, воспѣ́вшаго, не ѹ҆разꙋмѣ̀ въ не́мъ а҆́гг҃ла бы́ти, нѡ ѕѣло̀ ѹ҆слади́сѧ пѣ́нїемъ є҆гѡ̀ нбⷭ҇нымъ и҆ просѝ, да напи́шетъ є҆мꙋ̀ словеса̀ пое́мыѧ пѣ́сни: є҆гда̀ же ѹ҆зрѣ̀, ꙗ҆́кѡ под̾ пе́рстомъ є҆гѡ̀ ка́меннаѧ дска̀ ѹ҆мѧгчи́сѧ, и҆ пи́шємаѧ словеса̀ на не́й ѹ҆глꙋби́шасѧ ꙗ҆́кѡ на песцѣ̀, позна̀ въ се́мъ чꙋде́сное дѣ́йство и҆ возопѝ къ ро́ждшемꙋсѧ ѿ тебѣ̀ бг҃ꙋ сло́вꙋ: <red>А҆</red>ллилꙋ́їѧ.
