---
title: "І҆́косъ в҃"
navigation:
  key: akathists-merciful-4
  title: "І҆́косъ в҃"
  parent: akathists-merciful
  order: 4
type: "akathist"
---

## І҆́косъ в҃:

<red>Р</red>а́зꙋмомъ бг҃оозаре́ннымъ но́вꙋю пѣ́снь ѿкрыва́ѧ, речѐ а҆рха́гг҃лъ послꙋ́шникꙋ, ꙗ҆́кѡ та́кѡ воспѣва́ютъ тѧ̀, бцⷣе, а҆́гг҃лѡвъ ли́цы въ ѻ҆би́телехъ го́рнихъ, и҆ повелѣ̀ є҆мꙋ, да возвѣсти́тъ чл҃вѣ́кѡмъ словеса̀ пѣ́сни нбⷭ҇ныѧ и҆ наꙋчи́тъ и҆̀хъ а҆́гг҃лоподо́бнѡ пѣ́ти тебѣ̀:

<red>Р</red>а́дꙋйсѧ, бл҃года́тнаѧ мр҃і́е. Ра́дꙋйсѧ, ꙗ҆́кѡ гдⷭ҇ь съ тобо́ю. Ра́дꙋйсѧ, бл҃гослове́ннаѧ въ жена́хъ. Ра́дꙋйсѧ, неискꙋсобра́чнаѧ роди́тельнице бг҃а сло́ва. Ра́дꙋйсѧ, непоро́чное селе́нїе дх҃а ст҃а́гѡ. Ра́дꙋйсѧ, зача́тїе несказа́нное ꙗ҆ви́вшаѧ. Ра́дꙋйсѧ, рождество̀ нетлѣ́нное показа́вшаѧ. Ра́дꙋйсѧ, мт҃рїю и҆ дв҃ою пребы́вшаѧ. Ра́дꙋйсѧ, во ѻ҆бою̀ непоро́чнѡ и҆ ст҃о себѐ сохра́ншаѧ. Ра́дꙋйсѧ, а҆́гг҃лѡвъ чистото́ю твое́ю превозше́дшаѧ. Ра́дꙋйсѧ, го́рнихъ ѹ҆мѡ́въ непрестаю́щее ѹ҆дивле́нїе. Ра́дꙋйсѧ, чл҃вѣ́ческагѡ ро́да возвыше́нїе.

<red>Р</red>а́дꙋйсѧ, хрїстїа́нѡмъ помо́щнице и҆ милосе́рдаѧ ѡ҆ грѣ́шныхъ предста́тельнице.
