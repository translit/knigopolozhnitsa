---
title: "І҆́косъ и҃"
navigation:
  key: akathists-don-16
  title: "І҆́косъ и҃"
  parent: akathists-don
  order: 16
type: "akathist"
---

## І҆́косъ и҃:

<red>В</red>е́сь мі́ръ ѕлѣ̀ стра́ждетъ грѣ̑хъ ра́ди чл҃вѣ́ческихъ, во ѕло̀ є҆гѡ̀ повѣрга́ющихъ. Въ тебѣ̀, мт҃и ро́да хрⷭ҇тїа́нскагѡ, нача́ло ѻ҆́бщагѡ и҆збавле́нїѧ, и҆сполне́нїе всѧ́кїѧ добродѣ́тєли. Ꙗ҆ви́ же на́мъ, бг҃омꙋ́драѧ дв҃о, въ є҆ѵⷢ҇лїи сн҃а твоегѡ̀ свѣ́тъ бжⷭ҇твенный, да, ѿве́ргше го́речь грѣха̀, сла́дость бл҃гоче́стїѧ ѡ҆брѧ́щемъ, взыва́юще тѝ сицева̑ѧ:

<red>Р</red>а́дꙋйсѧ, блгⷣти живоно́сный и҆сто́чниче. Ра́дꙋйсѧ, є҆́юже мі́ра всегѡ̀ ди́вное преѻбраже́нїе. Ра́дꙋйсѧ, всебл҃же́ннаѧ, ходѧ́щаѧ въ зако́нѣ гдⷭ҇ни непоро́чнѡ. Ра́дꙋйсѧ, слеза́ми покаѧ́ннїѧ ѡ҆роша́ющаѧ на́съ блгⷣтнѡ. Ра́дꙋйсѧ, мл҃твѣ серде́чнѣй наꙋча́ющаѧ. Ра́дꙋйсѧ, по́двигꙋ поста̀ вспомоществꙋ́ющаѧ. Ра́дꙋйсѧ, грѣхѡ́вныѧ по́мыслы вла́стнѡ ѿгонѧ́ющаѧ. Ра́дꙋйсѧ, братолю́бїемъ те́мнꙋю ѕло́бꙋ побѣжда́ти повелѣва́ющаѧ.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
