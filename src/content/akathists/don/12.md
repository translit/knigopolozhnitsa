---
title: "І҆́косъ ѕ҃"
navigation:
  key: akathists-don-12
  title: "І҆́косъ ѕ҃"
  parent: akathists-don
  order: 12
type: "akathist"
---

## І҆́косъ ѕ҃:

<red>В</red>озсїѧ́вшꙋ со́лнцꙋ, ѹ҆зрѣ́ша стрегꙋ́щїи во́ини, ꙗ҆́кѡ ѡ҆пꙋстѣ̀ ста́нъ а҆га́рѧнъ: но́щїю стра́хъ внеза́пꙋ нападѐ на нѧ̀ ѿ нѣ́кїѧ ве́лїѧ си̑лы и҆, смꙋти́вшесѧ, бѣжа́ша неꙋдержи́мо да́же за предѣ́лы рѡссі́йскїѧ и҆ всѝ и҆згибо́ша. Ѽ преди́внаѧ застꙋ́пнице на́ша. Твои́ми мл҃твами ско́рое и҆збавле́нїе сїѐ бы́сть. Да и҆спо́лнитсѧ же дре́внїй хра́мъ се́й, возвы́сивыйсѧ на мѣ́стѣ, и҆дѣ́же стоѧ́ше чꙋдотво́рный ѻ҆́бразъ донскі́й, гла́са хвалы̀ сеѧ̀:

<red>Р</red>а́дꙋйсѧ, гра́да москвы̀ стра́же неꙋсыпа́ющїй. Ра́дꙋйсѧ, миротво́рца кн҃зѧ данїи́ла нача́ло вели́чїю москвы̀ положи́ти сподо́бившаѧ. Ра́дꙋйсѧ, мл҃твами ст҃и́телей и҆ се́ргїѧ прпⷣбнагѡ гра́дъ на́шъ ѡ҆гражда́ющаѧ. Ра́дꙋйсѧ, въ де́нь ско́рби пла́чъ вѣ́рныхъ въ ра́дость претворѧ́ющаѧ. Ра́дꙋйсѧ, кова́рнагѡ врага̀ внеза́пнымъ бѣ́гствомъ и҆стреби́вшаѧ. Ра́дꙋйсѧ, ѹ҆пова́нїе на по́мощь твою̀ не посрами́вшаѧ. Ра́дꙋйсѧ, свѣ́ще неꙋгаси́маѧ, вѣ́ры ѻ҆́гнь воспламенѧ́ющаѧ. Ра́дꙋйсѧ, блгⷣтнаѧ, ꙗ҆́кѡ тобо́ю съ на́ми бг҃ъ.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
