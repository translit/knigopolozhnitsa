---
title: "І҆́косъ є҃"
navigation:
  key: akathists-don-10
  title: "І҆́косъ є҃"
  parent: akathists-don
  order: 10
type: "akathist"
---

## І҆́косъ є҃:

<red>В</red>и́дѧ ѻ҆ча́ми вѣ́ры тече́нїе би́твы и҆ мл҃твою ратобо́рцы ѹ҆крѣплѧ́ѧ поиме́ннѡ помина́ше прпⷣбный се́ргїй вождѝ и҆ во́ины ѹ҆бїе́нныѧ. Мы́ же, и҆мꙋ́ще завѣ́тъ є҆гѡ̀ па́мѧть ѡ҆ та́ковѣхъ ѻ҆со́бѡ твори́ти и҆ ви́дѧще си́лꙋ мл҃твы, побѣ́дꙋ ѻ҆рꙋ́жїю приносѧ́щїѧ, и҆з̾ глꙋбины̀ се́рдца воззове́мъ бж҃їей мт҃ри, всемо́щнѣй покро́вительнице дꙋ́шꙋ свою̀ полага́ющихъ за дрꙋ́ги своѧ̑:

<red>Р</red>а́дꙋйсѧ, во́инѡвъ непреѡбори́маѧ спобо́рнице. Ра́дꙋйсѧ, ме́чъ гнѣ́ва бж҃їѧ смѣ̑лымъ врꙋча́ющаѧ. Ра́дꙋйсѧ, и҆з̾ те́рнїѧ ѕлострада́нїй вѣне́цъ побѣ́ды соплета́ющаѧ. Ра́дꙋйсѧ, во бра́нѣхъ си́лꙋ дꙋ́ха да́же до по́двига возвыша́ющаѧ. Ра́дꙋйсѧ, болѧ́щихъ и҆ ра́нами ѹ҆ѧзвле́нныхъ не ѡ҆ставлѧ́ющаѧ. Ра́дꙋйсѧ, ѹ҆бїе́нныхъ на по́лѣ бра́ни къ вѣ́чномꙋ поко́ю ѹ҆правлѧ́ющаѧ. Ра́дꙋйсѧ, роди́телей и҆ вдови́цъ скорбѧ́щихъ блгⷣтное ѹ҆тѣше́нїе. Ра́дꙋйсѧ, воево́до и҆зрѧ́днаѧ, и҆мꙋ́щаѧ держа́вꙋ непобѣди́мꙋю.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
