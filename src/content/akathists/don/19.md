---
title: "Конда́къ і҃"
navigation:
  key: akathists-don-19
  title: "Конда́къ і҃"
  parent: akathists-don
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ мі́ръ, сн҃ъ бж҃їй и҆з̾ тебє̀, дв҃о, пло́тїю ѡ҆блече́сѧ, и҆ блгⷣтїю є҆гѡ̀ па́дшее є҆стество̀ чл҃вѣ́ческое, грѣхо́мъ ѡ҆сквѣрне́нное, ѡ҆чище́нїе и҆ сп҃се́нїе прїе́млетъ. Ди́вное бж҃їе смотре́нїе ѡ҆ на́съ тобо́ю, дв҃о, содѣ́йствїемъ ст҃а́гѡ дх҃а и҆сполнѧ́етсѧ. Ꙗ҆́кѡ ты̀ є҆сѝ вои́стинꙋ поги́бшихъ взыска́нїе и҆ нераска́ѧнныхъ грѣ́шникѡвъ къ покаѧ́ннїю те́пломꙋ ѹ҆вѣща́нїе, и҆ тобо́ю ѿ ѿча́ѧнїѧ грѣхо́внагѡ и҆збавлѧ́еми, дерза́емъ съ весе́лїемъ пѣ́ти и҆скꙋпи́телю бг҃ꙋ: <red>А҆</red>ллилꙋ́їа.
