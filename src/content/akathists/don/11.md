---
title: "Конда́къ ѕ҃"
navigation:
  key: akathists-don-11
  title: "Конда́къ ѕ҃"
  parent: akathists-don
  order: 11
type: "akathist"
---

## Конда́къ ѕ҃:

<red>П</red>ровозвѣ́стникъ сп҃се́нїѧ москвы̀ ѿ внеза́пнагѡ наше́ствїѧ а҆га́рѧнскагѡ ꙗ҆ви́сѧ ѻ҆́бразъ тво́й, застꙋ́пнице ско́раѧ. Непрїѧ́телємъ во гра́дъ вни́ти ѹ҆жѐ гото́вымъ, съ вѣ́рою и҆ сле́знымъ моле́нїемъ ѡ҆бнесо́ша є҆гѡ̀ лю́дїе по стѣна́мъ и҆ сто́гнамъ гра́да и҆ поста́виша посредѣ̀ во́евъ въ похо́дной цр҃ко́вицѣ се́ргїѧ прпⷣбнагѡ, и҆, въ мл҃твѣ прилежа́ще, ѹ҆се́рднѡ взыва́хꙋ всемлⷭ҇тивомꙋ сп҃сꙋ: <red>А҆</red>ллилꙋ́їа.
