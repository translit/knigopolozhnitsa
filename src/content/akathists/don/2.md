---
title: "І҆́косъ а҃"
navigation:
  key: akathists-don-2
  title: "І҆́косъ а҃"
  parent: akathists-don
  order: 2
type: "akathist"
---

## І҆́косъ а҃:

<red>А҆</red>рха́гг҃ла бл҃говѣ́стїе слы́шавши, пречⷭ҇таѧ соизво́ли во́лѣ гдⷭ҇а своегѡ̀ и҆ со смире́нїемъ се́рдца ѿвѣща̀: сѐ, раба̀ гдⷭ҇нѧ, бꙋ́ди мнѣ̀ по глаго́лꙋ твоемꙋ̀. Мы́ же, дивѧ́щесѧ, ка́кѡ сн҃ъ бж҃їй сн҃ъ дв҃ы быва́етъ, со гаврїи́ломъ блгⷣтнꙋю пѣ́сньми почти́мъ:

<red>Р</red>а́дꙋйсѧ, ѻ҆трокови́це, ѿ всѣ́хъ родѡ́въ бг҃оизбра́ннаѧ. Ра́дꙋйсѧ, ски́нїе, дх҃омъ ст҃ы́мъ ѡ҆сѣне́ннаѧ. Ра́дꙋйсѧ, живоно́снаѧ ѻ҆би́тель свѣ́та бжⷭ҇твеннагѡ. Ра́дꙋйсѧ, мт҃и бж҃їѧ, сп҃са мі́рꙋ ро́ждшаѧ. Ра́дꙋйсѧ, ꙗ҆́кѡ тобо́ю, блгⷣтнаѧ, неви́димый на́мъ ви́димъ бы́сть. Ра́дꙋйсѧ, всепѣ́таѧ, ꙗ҆́кѡ сотворѝ тѝ вели́чїе си́льный. Ра́дꙋйсѧ, ꙗ҆́кѡ прославле́нїемъ і҆кѡ́нъ твои́хъ вели́чїе сїѐ возвѣща́етсѧ. Ра́дꙋйсѧ, блгⷣть и҆ млⷭ҇ть чꙋдотво́рными і҆кѡ́нами твои́ми на́мъ ꙗ҆влѧ́ющаѧ.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
