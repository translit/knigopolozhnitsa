---
title: "І҆́косъ в҃"
navigation:
  key: akathists-don-4
  title: "І҆́косъ в҃"
  parent: akathists-don
  order: 4
type: "akathist"
---

## І҆́косъ в҃:

<red>Р</red>а́зꙋмъ не́мощный не мо́жетъ пости́гнꙋти глꙋбинꙋ̀ смире́ннагѡ слꙋже́нїѧ твоегѡ̀, гпⷭ҇же, на землѝ и҆скꙋпи́телю на́шемꙋ, не и҆мѣ́вшемꙋ, гдѣ̀ главꙋ̀ подклони́ти. Во днѝ ѹ҆ничиже́нїѧ и҆ страда́нїѧ сн҃а твоегѡ̀, бг҃ома́ти, ѻ҆рꙋ́жїе сме́ртное прехожда́ше се́рдце твоѐ. Сегѡ̀ ра́ди се́рдцемъ сболѣ́знꙋюще, глаго́лемъ тѝ такова̑ѧ:

<red>Р</red>а́дꙋйсѧ, неѕлоби́ваѧ а҆́гнице, верте́пъ и҆ ꙗ҆́сли смире́ннѡ прїѧ́вшаѧ. Ра́дꙋйсѧ, бг҃опрїи́мца сѷмеѡ́на ско́рбное прорече́нїе въ се́рдцѣ начерта́вшаѧ. Ра́дꙋйсѧ, поноше́нїю сн҃а бж҃їѧ сострада́вшаѧ. Ра́дꙋйсѧ, крⷭ҇тный пꙋ́ть є҆гѡ̀ слеза́ми ѡ҆роси́вшаѧ. Ра́дꙋйсѧ, мꙋ́ки є҆гѡ̀ крⷭ҇тныѧ се́рдцемъ раздѣли́вшаѧ. Ра́дꙋйсѧ, крⷭ҇тꙋ̀ предстоѧ́нїемъ послꙋша́нїе во́лѣ ѻ҆ц҃а̀ ꙗ҆ви́вшаѧ. Ра́дꙋйсѧ, гро́бꙋ сн҃а твоегѡ̀ бл҃госе́рдый пла́чъ прине́сшаѧ. Ра́дꙋйсѧ, воскресе́нїемъ є҆гѡ̀ ѡ҆бра́дованнаѧ.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
