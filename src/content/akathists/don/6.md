---
title: "І҆́косъ г҃"
navigation:
  key: akathists-don-6
  title: "І҆́косъ г҃"
  parent: akathists-don
  order: 6
type: "akathist"
---

## І҆́косъ г҃:

<red>И҆́</red>мꙋще тѧ̀ пе́рвꙋю подвигополо́жницꙋ, ше́ствꙋющꙋю по стопа́мъ влⷣки хрⷭ҇та̀, мꙋ́жества и҆сполнѧ́хꙋсѧ первост҃и́телїе моско́встїи и҆ подви́жницы бл҃гоче́стїѧ рѡссі́йстїи, бѣ́ды и҆ напа́сти претерпѣва́юще, ѹ҆ча́ще лю́ди дꙋ́хомъ гдⷭ҇еви рабо́тати, и҆́бо си́ла бж҃їѧ въ не́мощи совѣрша́етсѧ. Мы́ же, ви́дѧще вѣ́рꙋ ѻ҆тє́цъ на́шихъ и҆ ꙗ҆вле́нїе блгⷣти, нра́вы ѕлы́ѧ въ до́брыѧ претвори́вшїѧ, досто́йнѡ тѧ̀, наста́вницꙋ вѣ́рныхъ, ѹ҆бл҃жа́емъ:

<red>Р</red>а́дꙋйсѧ, насажде́нїе вѣ́ры и҆ бл҃гоче́стїѧ. Ра́дꙋйсѧ, ѻ҆́бразе несокрꙋши́магѡ скорбе́й терпѣ́нїѧ. Ра́дꙋйсѧ, до́блести и҆ вѣ́ры бога́тство неистощи́мое. Ра́дꙋйсѧ, дꙋ́ха ѹ҆ны́нїѧ и҆ боѧ́зни ѿгна́нїе. Ра́дꙋйсѧ, дꙋ́ха ра́зꙋма и҆ крѣ́пости стѧжа́нїе. Ра́дꙋйсѧ, ст҃ы́хъ печа́льникѡвъ землѝ рѡссі́йстѣй возрасти́вшаѧ. Ра́дꙋйсѧ, въ стрꙋѧ́хъ донски́хъ чꙋ́днѡ і҆кѡ́нꙋ твою̀ ꙗ҆ви́вшаѧ. Ра́дꙋйсѧ, рѣ́ки сле́зъ наро́дныхъ є҆́ю и҆зсꙋши́вшаѧ.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
