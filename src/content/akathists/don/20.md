---
title: "І҆́косъ і҃"
navigation:
  key: akathists-don-20
  title: "І҆́косъ і҃"
  parent: akathists-don
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ несокрꙋши́маѧ цр҃кве хрⷭ҇то́вы, всенепоро́чнаѧ дв҃о, вѣ́рныѧ бо во и҆скꙋше́нїихъ ѹ҆крѣплѧ́еши и҆ ми́ромъ и҆ любо́вїю ѡ҆гражда́еши. Сегѡ̀ ра́ди и҆ воздыха́нїѧ мл҃твеннаѧ не ѹ҆молка́ютъ зовꙋ́щихъ тѝ:

<red>Р</red>а́дꙋйсѧ, ѿ кꙋпе́ли кр҃ще́нїѧ бл҃га́ѧ воспрїе́мнице. Ра́дꙋйсѧ, сꙋпрꙋ́гѡвъ бл҃гослове́нною любо́вїю вѣнча́нїе. Ра́дꙋйсѧ, ма́терємъ многотрꙋ́днымъ и҆зрѧ́днаѧ помо́щнице. Ра́дꙋйсѧ, ча̑дъ непоко́ривыхъ твѣ́рдаѧ наста́внице. Ра́дꙋйсѧ, въ сиро́тствѣ ди́вное ѹ҆тѣше́нїе. Ра́дꙋйсѧ, враждꙋ́ющихъ неча́емое примире́нїе. Ра́дꙋйсѧ, беззако́ннꙋющихъ свѣ́томъ пра́вды ѡ҆блича́ющаѧ. Ра́дꙋйсѧ, грѣхѝ на̑ша въ мо́ри млⷭ҇рдїѧ растворѧ́ющаѧ.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
