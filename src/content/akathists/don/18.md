---
title: "І҆́косъ ѳ҃"
navigation:
  key: akathists-don-18
  title: "І҆́косъ ѳ҃"
  parent: akathists-don
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи не мо́гꙋтъ и҆сче́сти, чл҃вѣколюби́ваѧ мт҃и, бе́зднꙋ щедрѡ́тъ твои́хъ, на ѕлостра́ждꙋщїѧ и҆ безпо́мощныѧ и҆злива́емыхъ. И҆ мы̀, сла́дость ѹ҆тѣше́нїѧ въ нꙋжда́хъ позна́вше, бл҃гословлѧ́емъ тѧ̀ съ вѣ́рою и҆ чествꙋ́емъ съ любо́вїю, молє́нїѧ возносѧ́ще пред̾ ѻ҆́бразомъ твои́мъ сицева̑ѧ:

<red>Р</red>а́дꙋйсѧ, безмо́лвїе ди́вное въ ско́рбѣхъ земны́хъ показа́вшаѧ. Ра́дꙋйсѧ, скорбѧ́щихъ и҆ пла́чꙋщихъ ѿра́до и҆ ѹ҆тѣше́нїе. Ра́дꙋйсѧ, болѧ́щихъ млⷭ҇рдаѧ цѣли́тельнице. Ра́дꙋйсѧ, долгонедꙋ́жныхъ сла́дости ра́йскїѧ та́йное прїѻбще́нїе. Ра́дꙋйсѧ, стра́ждꙋщихъ любо́вїю бли́жнихъ ѡ҆крꙋжа́ющаѧ. Ра́дꙋйсѧ, вдѡ́въ и҆ сирѡ́тъ незри́маѧ пита́тельнице. Ра́дꙋйсѧ, ꙗ҆́кѡ па́че же́мчꙋга слеза́ми ра́дости і҆кѡ́на твоѧ̀ ѹ҆краша́етсѧ. Ра́дꙋйсѧ, ѻ҆те́чествꙋ на́шемꙋ побѣ́ды ѻ҆би́льныѧ да́рꙋющаѧ.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
