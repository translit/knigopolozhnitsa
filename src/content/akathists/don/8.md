---
title: "І҆́косъ д҃"
navigation:
  key: akathists-don-8
  title: "І҆́косъ д҃"
  parent: akathists-don
  order: 8
type: "akathist"
---

## І҆́косъ д҃:

<red>В</red>и́дѧ і҆кѡ́нꙋ бг҃ома́тре, на по́лѣ бра́ни ѿ донски́хъ предѣ́лъ прише́дшꙋю, и҆, прїѧ́въ ѿ рꙋ́къ и҆́нокѡвъ посла́нїе се́ргїѧ прпⷣбнагѡ съ напꙋ́тїемъ: да помо́жетъ тѝ бг҃ъ и҆ ст҃а́ѧ бцⷣа, возра́довасѧ кн҃зь дими́трїй, ꙗ҆́кѡ сама̀ влⷣчица грѧде́тъ на сꙋпоста́ты, и҆, воспрѧ́нꙋвъ дꙋ́хомъ, съ наде́ждею поведѐ во́ины своѧ̑ на тмочи́сленныѧ по́лчища и҆ побѣ́дꙋ ѡ҆держа̀. І҆́кѡ́на же твоѧ̀, влⷣчице, молнїено́снымъ блиста́нїемъ зра́ка твоегѡ̀ врагѝ ѹ҆страша́ющи, зало́гъ побѣ́ды ꙗ҆влѧ́ше. Сегѡ̀ ра́ди бл҃года́рственнѡ и҆ ра́достнѡ пое́мъ тѝ похва̑льнаѧ сїѧ̑:

<red>Р</red>а́дꙋйсѧ, въ ꙗ҆вле́нїи і҆кѡ́ны твоеѧ̀ лꙋча́ми со́лнца пра́вды вѣ́рныхъ ѡ҆сїѧ́вшаѧ. Ра́дꙋйсѧ, нбⷭ҇наѧ воево́до, мт҃и гдⷭ҇а си́лъ. Ра́дꙋйсѧ, во́инѡвъ и҆́нокѡвъ на по́двигъ ра́тный и҆збра́вшаѧ и҆ ѹ҆крѣпи́вшаѧ. Ра́дꙋйсѧ, ѻ҆те́чество на́ше ѿ и҆́га а҆га́рѧнскагѡ свободи́вшаѧ. Ра́дꙋйсѧ, во́инѡмъ мꙋ́жества неѡдоли́магѡ дарова́нїе. Ра́дꙋйсѧ, врага̀ и҆ско́ннагѡ гро́зное низвѣрже́нїе. Ра́дꙋйсѧ, пресла́внꙋю побѣ́дꙋ правосла́внѡ тѧ̀ чтꙋ́щимъ дарова́вшаѧ. Ра́дꙋйсѧ, землѝ рꙋ́сскїѧ ѿ вѣ́ка покро́въ и҆ помо́щнице.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
