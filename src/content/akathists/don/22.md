---
title: "І҆́косъ а҃і"
navigation:
  key: akathists-don-22
  title: "І҆́косъ а҃і"
  parent: akathists-don
  order: 22
type: "akathist"
---

## І҆́косъ а҃і:

<red>Д</red>щѝ ѻ҆ц҃а̀ нбⷭ҇нагѡ, мт҃и сн҃а бж҃їѧ, невѣ́сто дх҃а ст҃а́гѡ, неисчерпа́емое мо́ре дарѡ́въ бжⷭ҇твенныхъ ты̀ є҆сѝ, всест҃а́ѧ дв҃о. Ѹ҆молѝ чл҃вѣколю́бца гдⷭ҇а ѿкры́ти на́мъ и҆сто́чникъ всеѡживлѧ́ющїѧ блгⷣти, да ѡ҆чи́щеннымъ се́рдцемъ потщи́мсѧ возрасти́ти плоды̀ дх҃а, въ ра́дости и҆ весе́лїи зовꙋ́ще тѝ:

<red>Р</red>а́дꙋйсѧ, плодѡ́въ дх҃а ст҃а́гѡ всецѣ́лое стѧжа́нїе. Ра́дꙋйсѧ, ра́достїю дꙋхо́вною насыще́нїе пречꙋ́дное. Ра́дꙋйсѧ, ми́ра непоколеби́магѡ дарова́нїе бл҃гонаде́жное. Ра́дꙋйсѧ, бл҃гости любвеѻби́льныѧ и҆сполне́нїе. Ра́дꙋйсѧ, млⷭ҇рдїѧ ѡ҆ хрⷭ҇тѣ̀ насажде́нїе неꙋвѧда́емое. Ра́дꙋйсѧ, вѣ́ры живы́ѧ ѹ҆твержде́нїе несокрꙋши́мое. Ра́дꙋйсѧ, кро́тости неѕлоби́выѧ наста́внице несравне́ннаѧ. Ра́дꙋйсѧ, средостѣ́нїе вражды̀ разрꙋ́шившаѧ.

<red>Р</red>а́дꙋйсѧ, влⷣчице, і҆кѡ́ною твое́ю донско́ю въ напа́стѣхъ на́мъ помога́ющаѧ.
