---
title: "І҆́косъ г҃"
navigation:
  key: akathists-nicholas-6
  title: "І҆́косъ г҃"
  parent: akathists-nicholas
  order: 6
type: "akathist"
---

## І҆́косъ г҃:

<red>И҆</red>мѣ́ѧше вои́стиннꙋ, ѻ҆́тче нїко́лае, съ нб҃сѐ пѣ́снь тебѣ̀ воспѣва́ема бы́ти, а҆ не ѿ землѝ: ка́кѡ бо кто̀ ѿ чл҃вѣ̑къ возмо́жетъ твоеѧ̀ ст҃ы́ни вели̑чїѧ проповѣ́дати; но мы̀ любо́вїю твое́ю побѣжда́еми, вопїе́мъ тѝ си́це:

<red>Р</red>а́дꙋйсѧ, ѻ҆́бразе а҆́гнцєвъ и҆ па́стырей: ра́дꙋйсѧ, свѧто́е ѡ҆чисти́лище нра́вѡвъ. Ра́дꙋйсѧ, добродѣ́телей вели́кихъ вмѣсти́лище: ра́дꙋйсѧ, ст҃ы́ни чи́стое и҆ честно́е жили́ще. Ра́дꙋйсѧ, свѣти́льниче всесвѣ́тлый и҆ вселюби́мый: ра́дꙋйсѧ, свѣ́те златоза́рный и҆ непоро́чный. Ра́дꙋйсѧ, досто́йный а҆́гг҃лѡвъ собесѣ́дниче: ра́дꙋйсѧ, до́брый человѣ́кѡвъ наста́вниче. Ра́дꙋйсѧ, пра́вило вѣ́ры благочести́выѧ: ра́дꙋйсѧ, ѻ҆́бразе кро́тости дꙋхо́вныѧ. Ра́дꙋйсѧ, ꙗ҆́кѡ тобо́ю ѿ страсте́й тѣле́сныхъ и҆збавлѧ́емсѧ: ра́дꙋйсѧ, ꙗ҆́кѡ тобо́ю сла́достей дх҃о́вныхъ и҆сполнѧ́емсѧ.

<red>Р</red>а́дꙋйсѧ, нїко́лае, вели́кїй чꙋдотво́рче.
