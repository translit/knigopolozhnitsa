---
title: "І҆́косъ є҃"
navigation:
  key: akathists-nicholas-10
  title: "І҆́косъ є҃"
  parent: akathists-nicholas
  order: 10
type: "akathist"
---

## І҆́косъ є҃:

<red>В</red>и́дѣша ѻ҆трокови̑цы, на бра́къ скве́рный нищеты̀ ра́ди ѹ҆готѡ́ванныѧ, вели́кое твоѐ къ ни́щымъ милосе́рдїе, преблаже́нне ѻ҆́тче нїко́лае, є҆гда̀ ста́рцꙋ роди́телю и҆́хъ но́щїю ѹ҆зельцы̀ трѝ зла́та таѧ́сѧ по́далъ є҆сѝ, сама́го со дще́рьми и҆збавлѧ́ѧ ѿ паде́нїѧ грѣхо́внагѡ. Тогѡ̀ ра́ди слы́шиши ѿ всѣ́хъ си́це:

<red>Р</red>а́дꙋйсѧ, млⷭ҇ти превели́кїѧ сокро́вище: ра́дꙋйсѧ, промышле́нїѧ ѡ҆ лю́дехъ прїѧ́телище. Ра́дꙋйсѧ, пи́ще и҆ ѿра́до къ тебѣ̀ прибѣга́ющихъ: ра́дꙋйсѧ, хлѣ́бе неснѣда́емый а҆́лчꙋщихъ. Ра́дꙋйсѧ, бога́тство бѣ́днѣ живꙋ́щихъ на землѝ бг҃омъ да́нное: ра́дꙋйсѧ, воздви́женїе ско́рое ѹ҆бо́гихъ. Ра́дꙋйсѧ, бы́строе ни́щихъ ѹ҆слы́шанїе: ра́дꙋйсѧ, скорбѧ́щихъ прїѧ́тное попече́нїе. Ра́дꙋйсѧ, трїе́хъ дѣ́въ непоро́чный невѣсти́телю: ра́дꙋйсѧ, чистоты̀ ѹ҆се́рдный храни́телю. Ра́дꙋйсѧ, ненаде́жныхъ надѣ́ѧнїе: ра́дꙋйсѧ, всегѡ̀ мі́ра наслажде́нїе.

<red>Р</red>а́дꙋйсѧ, нїко́лае, вели́кїй чꙋдотво́рче.
