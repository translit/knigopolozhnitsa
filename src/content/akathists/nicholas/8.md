---
title: "І҆́косъ д҃"
navigation:
  key: akathists-nicholas-8
  title: "І҆́косъ д҃"
  parent: akathists-nicholas
  order: 8
type: "akathist"
---

## І҆́косъ д҃:

<red>С</red>лы́шаша, бг҃омꙋ́дре нїко́лае, бли́жнїи и҆ да́льнїи вели́чїе чꙋде́съ твои́хъ, ꙗ҆́кѡ по воздꙋ́хꙋ ле́гкими бл҃года́тными крила́ми навы́клъ є҆сѝ сꙋ́щихъ въ бѣда́хъ предварѧ́ти, ско́рѡ ѿ тѣ́хъ и҆збавлѧ́ѧ, всѣ́хъ вопїю́щихъ къ тебѣ̀ такѡва́ѧ:

<red>Р</red>а́дꙋйсѧ, и҆збавле́нїе ѿ печа́ли: ра́дꙋйсѧ, подаѧ́нїе бл҃года́ти. Ра́дꙋйсѧ, неча́емыхъ ѕѡ́лъ прогони́телю: ра́дꙋйсѧ, жела́емыхъ бл҃ги́хъ насади́телю. Ра́дꙋйсѧ, ско́рый ѹ҆тѣ́шителю въ бѣдѣ̀ сꙋ́щихъ: ра́дꙋйсѧ, стра́шный наказа́телю ѡ҆би́дѧщихъ. Ра́дꙋйсѧ, чꙋде́съ пꙋчи́но бг҃омъ и҆злїѧ́ннаѧ: ра́дꙋйсѧ, зако́на хрⷭ҇то́ва скрижа̑ли бг҃омъ пи̑санныѧ. Ра́дꙋйсѧ, крѣ́пкое па́дающихъ возведе́нїе: ра́дꙋйсѧ, пра́вѡ стоѧ́щихъ ѹ҆твержде́нїе. Ра́дꙋйсѧ, ꙗ҆́кѡ тобо́ю всѧ́каѧ ле́сть ѡ҆бнажа́етсѧ: ра́дꙋйсѧ, ꙗ҆́кѡ тобо́ю всѧ́каѧ и҆́стина сбыва́етсѧ.

<red>Р</red>а́дꙋйсѧ, нїко́лае, вели́кїй чꙋдотво́рче.
