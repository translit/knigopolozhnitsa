---
title: "Конда́къ і҃"
navigation:
  key: akathists-dimitrijsol-19
  title: "Конда́къ і҃"
  parent: akathists-dimitrijsol
  order: 19
type: "akathist"
---

## Конда́къ і҃:

<red>С</red>пастѝ хотѧ̀ гра́дъ тво́й ѿ гла́да, ꙗ҆влѧ́лсѧ є҆сѝ, дими́трїе, во приста́нищѣхъ морски́хъ и҆ ѡ҆то́цѣхъ, повелѣва́ѧ и҆мꙋ́щымъ пшени́цꙋ плы́ти съ то́ю въ солꙋ́нь. тѣ́мже тобо́ю ѿ сме́рти и҆зба́вленнїи, бл҃года́рственне поѧ́хꙋ ѡ҆ тебѣ̀ бг҃ꙋ: <red>А҆</red>ллилꙋ́їа.
