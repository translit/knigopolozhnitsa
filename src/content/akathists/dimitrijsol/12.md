---
title: "І҆́косъ ѕ҃"
navigation:
  key: akathists-dimitrijsol-12
  title: "І҆́косъ ѕ҃"
  parent: akathists-dimitrijsol
  order: 12
type: "akathist"
---

## І҆́косъ ѕ҃:

<red>В</red>озсїѧ́вый въ солꙋ́нѣ просвѣще́нїе и҆́стины, свѧ́те, предпосла́лъ є҆сѝ ко гдⷭ҇ꙋ не́стора, чре́з̾ посѣче́нїе ѿ нечести́выхъ. тѧ́же и҆ са́мъ, повеле́нїемъ царе́вымъ, ко́пїѧми и҆збодѣ́нъ бы́лъ є҆сѝ за хрⷭ҇та̀, пред̾ ни́мже помѧнѝ и҆ на́съ, помина́ющихъ страда̑нїѧ твоѧ̑ и҆ вопїю́щихъ тѝ:

<red>Р</red>а́дꙋйсѧ, на лі́ево низложе́нїе не́стора мл҃твами твои́ми ѹ҆крѣпи́вый: ра́дꙋйсѧ, ꙗ҆́кѡ по ѹ҆мерщвле́нїи лі́ѧ, сме́рть мꙋ́ченическꙋю кꙋ́пнѡ съ не́сторомъ прїѧ́лъ є҆сѝ. Ра́дꙋйсѧ, ꙗ҆́кѡ за прободе́ннаго на крⷭ҇тѣ̀ на́съ ра́ди ко́пїѧми и҆збодѣ́нъ бы́лъ є҆сѝ: ра́дꙋйсѧ, со сла́вою на нб҃са̀ по сме́рти ѿ а҆́гг҃лъ провожде́нный. Ра́дꙋйсѧ, въ немерца́ющемъ свѣ́тѣ дꙋше́ю пребыва́ѧй: ра́дꙋйсѧ, съ мч҃нки и҆ со всѣ́ми ст҃ы́ми лико́вствꙋѧй. Ра́дꙋйсѧ, покро́ве пѣсносло́вѧщихъ тѧ̀: ра́дꙋйсѧ, мл҃твенниче ѡ҆ чтꙋ́щихъ ст҃ꙋ́ю па́мѧть твою̀.

<red>Р</red>а́дꙋйсѧ, ст҃ы́й дими́трїе, сла́вный великомч҃ниче и҆ чꙋдотво́рче.
