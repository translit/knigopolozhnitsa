---
title: "І҆́косъ г҃"
navigation:
  key: akathists-dimitrijsol-6
  title: "І҆́косъ г҃"
  parent: akathists-dimitrijsol
  order: 6
type: "akathist"
---

## І҆́косъ г҃:

<red>И҆</red>мѣ́ѧй бл҃гопрїѧ́тнꙋю по бл҃гоче́стїю ре́вность, ꙗ҆́вѣ пред̾ невѣ́рными и҆сповѣ́далъ є҆сѝ хрⷭ҇та̀, прехва́льне, и҆ тѣ́хъ вѣ́ровати и҆ поклонѧ́тисѧ томꙋ̀ наꙋчи́лъ є҆сѝ, и҆ ꙗ҆́кѡ вторы́й па́ѵелъ бы́лъ є҆сѝ солꙋ́нѧнѡмъ, съ ни́мже вопїе́мъ тѝ:

<red>Р</red>а́дꙋйсѧ, цр҃кви хрⷭ҇то́вой драгі́й би́сере: ра́дꙋйсѧ, гра́да твоегѡ̀ ѹ҆краше́нїе. Ра́дꙋйсѧ, бжⷭ҇твеннꙋю ре́вность въ се́рдци свое́мъ носи́вый: ра́дꙋйсѧ, мꙋчи́телей кова̑рства побѣди́вый. Ра́дꙋйсѧ, і҆́дольскїѧ пре́лести ѡ҆бличи́телю: ра́дꙋйсѧ, і҆́дѡльское те́рнїе посѣца́ѧй. Ра́дꙋйсѧ, бл҃гоче́стїѧ ѹ҆чи́телю: ра́дꙋйсѧ, на стезѝ сп҃се́нїѧ настави́телю. Ра́дꙋйсѧ, врагѡ́мъ ви̑димымъ и҆ неви̑димымъ непристꙋ́пне: ра́дꙋйсѧ, во́ине хрⷭ҇то́въ непобѣди́ме.

<red>Р</red>а́дꙋйсѧ, ст҃ы́й дими́трїе, сла́вный великомч҃ниче и҆ чꙋдотво́рче.
