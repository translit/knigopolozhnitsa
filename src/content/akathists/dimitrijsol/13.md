---
title: "Конда́къ з҃"
navigation:
  key: akathists-dimitrijsol-13
  title: "Конда́къ з҃"
  parent: akathists-dimitrijsol
  order: 13
type: "akathist"
---

## Конда́къ з҃:

<red>Х</red>отѧ̀ бл҃же́нный лꙋ́ппъ бл҃гослове́нїе ѿ тебє̀, страстоте́рпче хрⷭ҇то́въ, полꙋчи́ти, взѧ̀ по кончи́нѣ твое́й пе́рстень тво́й и҆ ри́зꙋ, кро́вїю твое́ю ѡ҆моче́ннꙋю, и҆ мно́га чꙋдеса̀ и҆ и҆сцѣлє́нїѧ тѣ́ми сотвори́въ, ѹ҆сѣ́ченъ бы́сть во главꙋ̀, да пое́тъ кꙋ́пнѡ съ тобо́ю и҆ не́сторомъ въ трⷪ҇цѣ сла́вимомꙋ бг҃ꙋ: <red>А҆</red>ллилꙋ́їа.
