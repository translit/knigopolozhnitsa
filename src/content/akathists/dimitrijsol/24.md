---
title: "І҆́косъ в҃і"
navigation:
  key: akathists-dimitrijsol-24
  title: "І҆́косъ в҃і"
  parent: akathists-dimitrijsol
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀, ѹ҆блажа́емъ тѧ̀, досточꙋ́дне, пред̾ нечести́выми хрⷭ҇та̀ бг҃а дерзнове́ннѡ и҆сповѣ́давша, прославлѧ́емъ мч҃нческꙋю кончи́нꙋ твою̀, почита́емъ па́мѧть твою̀, и҆ сицева̑ѧ ра́дѡстнаѧ тебѣ̀ прино́симъ:

<red>Р</red>а́дꙋйсѧ, стопа́мъ хрⷭ҇та̀ сп҃си́телѧ всѣ́хъ ре́вностный послѣ́дователю: ра́дꙋйсѧ, страсте́мъ є҆гѡ̀ мꙋ́жественный подража́телю. Ра́дꙋйсѧ, съ нб҃сными си́лами прославлѧ́ѧй бг҃а: ра́дꙋйсѧ, съ цари́цею нб҃сѐ и҆ землѝ молѧ́йсѧ ѡ҆ мі́рѣ. Ра́дꙋйсѧ, многоцѣле́бнагѡ мѵ́ра сподоблѧ́ѧй вѣ́рныхъ: ра́дꙋйсѧ, разсла́бленныѧ тѣ́ломъ и҆ дꙋ́хомъ и҆сцѣлѧ́ѧй.

<red>Р</red>а́дꙋйсѧ, ст҃ы́й дими́трїе, сла́вный великомч҃ниче и҆ чꙋдотво́рче.
