---
title: "І҆́косъ г҃"
navigation:
  key: akathists-dimitrijsol-8
  title: "І҆́косъ г҃"
  parent: akathists-dimitrijsol
  order: 8
type: "akathist"
---

## І҆́косъ г҃:

<red>С</red>лы́ша, ꙗ҆́кѡ дыша́щїй на тѧ̀, дими́трїе, ꙗ҆́ростїю маѯїмїа́нъ грѧде́тъ въ солꙋ́нь, мл҃твою и҆ поще́нїи пред̾ꙋгото́вилъ є҆сѝ себѐ къ мꙋче́нїю, повелѣва́ѧ лꙋ́ппꙋ, вѣ́рномꙋ тѝ рабꙋ̀, всѧ̑ и҆мѣ̑нїѧ твоѧ̑ и҆ бога́тства привре́мєннаѧ расточи́ти ѹ҆бѡ́гимъ. тѣ́мже восхвалѧ́юще тѧ̀ съ любо́вїю зове́мъ:

<red>Р</red>а́дꙋйсѧ, проше́нїѧ мꙋчи́телева не ѹ҆боѧ́выйсѧ: ра́дꙋйсѧ, да хрⷭ҇та̀ прїѡбрѧ́щеши, всѧ̑ расточи́вый. Ра́дꙋйсѧ, сꙋ́етнꙋю сла́вꙋ мі́ра сегѡ̀ во ѹ҆мє́ты вмѣни́вый: ра́дꙋйсѧ, нбⷭ҇нꙋю сла́вꙋ ѹ҆ хрⷭ҇та̀ бг҃а на́шегѡ полꙋчи́вый. Ра́дꙋйсѧ, ꙗ҆́кѡ состра́ждеши всѣ̑мъ тре́бꙋющымъ ѿ тебє̀ по́мощи: ра́дꙋйсѧ, сꙋ́щымъ въ нꙋжда́хъ ско́рый застꙋ́пниче. Ра́дꙋйсѧ, ни́щихъ ѡ҆богати́телю: ра́дꙋйсѧ, си́рыхъ предста́телю. Ра́дꙋйсѧ, ѹ҆бѡ́гимъ помо́щниче: ра́дꙋйсѧ, а҆́лчꙋщымъ пита́телю.

<red>Р</red>а́дꙋйсѧ, ст҃ы́й дими́трїе, сла́вный великомч҃ниче и҆ чꙋдотво́рче.
