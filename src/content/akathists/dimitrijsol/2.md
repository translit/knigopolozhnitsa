---
title: "І҆́косъ а҃"
navigation:
  key: akathists-dimitrijsol-2
  title: "І҆́косъ а҃"
  parent: akathists-dimitrijsol
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ и҆ гдⷭ҇ь си́лъ ꙗ҆вѝ тѧ̀, досточꙋ́дне, а҆́гг҃ла во плотѝ, мч҃нка тве́рда и҆ си́льнагѡ предста́телѧ вѣ́рныхъ. прибѣга́юще ѹ҆́бѡ къ застꙋпле́нїю твоемꙋ̀, сицева̑ѧ ра́дѡстнаѧ тебѣ̀ прино́симъ:

<red>Р</red>а́дꙋйсѧ, ѕвѣздо̀ блиста́ющаѧ на тве́рди цр҃ко́внѣй: ра́дꙋйсѧ, свѣти́льниче, чꙋдесы̀ мі́ръ ѡ҆зарѧ́ѧй. Ра́дꙋйсѧ вѣ́ры непоколеби́мый сто́лпе: ра́дꙋйсѧ, хрⷭ҇тїа́нъ несокрꙋши́мый щи́те. Ра́дꙋйсѧ, ѳессалі́и свѣ́тлое ѹ҆краше́нїе: ра́дꙋйсѧ, солꙋ́нѧ похвало̀ пресла́внаѧ. Ра́дꙋйсѧ, а҆пⷭ҇лѡвъ сограждани́не: ра́дꙋйсѧ, мч҃нкѡвъ совсе́льниче. Ра́дꙋйсѧ, молѧ́щихсѧ къ тебѣ̀ прошє́нїѧ прїе́млѧй: ра́дꙋйсѧ, ѡ҆ всѣ́хъ на́съ бг҃ꙋ молѧ́йсѧ.

<red>Р</red>а́дꙋйсѧ, ст҃ы́й дими́трїе, сла́вный великомч҃ниче и҆ чꙋдотво́рче.
