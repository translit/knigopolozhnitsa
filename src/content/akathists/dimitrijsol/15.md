---
title: "Конда́къ и҃"
navigation:
  key: akathists-dimitrijsol-15
  title: "Конда́къ и҃"
  parent: akathists-dimitrijsol
  order: 15
type: "akathist"
---

## Конда́къ и҃:

<red>С</red>тра́нное и҆ ди́вное чꙋ́до сотвори́лъ є҆сѝ, пречꙋ́дне, возвраща́вшемꙋсѧ восвоѧ́си храмозда́телю твоемꙋ̀, прїи́мъ бо то́й плащани́цꙋ ѿ ст҃ы́хъ твои́хъ моще́й, волнꙋ́ющꙋюсѧ и҆ многово́днꙋю рекꙋ̀ немо́креннѡ пре́йде. тѣ́мже прославлѧ́емомꙋ въ тебѣ̀ бг҃ꙋ се́рдцемъ и҆ ѹ҆сты̀ воспѣва́йте: <red>А҆</red>ллилꙋ́їа.
