---
title: "І҆́косъ ѳ҃"
navigation:
  key: akathists-dimitrijsol-18
  title: "І҆́косъ ѳ҃"
  parent: akathists-dimitrijsol
  order: 18
type: "akathist"
---

## І҆́косъ ѳ҃:

<red>В</red>иті́и многовѣща́нныѧ не возмо́гꙋтъ разꙋмѣ́ти, ка́къ плѣнє́нныѧ и҆ногда̀ дѣ́вы, ѡ҆́бразъ тво́й, свѧ́те, плѣни́вшемꙋ и҆ и҆́хъ кнѧ́зю шве́нїем ѹ҆гото́вавшыѧ, внеза́пꙋ восхище́ни бы́ша тобо́ю, и҆ ѹ҆ гро́ба твоегѡ̀ поста́влени, бдѣ́нїю на па́мѧть твою̀ соверша́ющꙋсѧ, бл҃гословѧ́ще ѹ҆́бѡ ѡ҆ тебѣ̀ гдⷭ҇а, со ѹ҆миле́нїемъ зове́мъ тѝ:

<red>Р</red>а́дꙋйсѧ, за и҆́стинꙋ на землѝ, да́же до кровѝ пострада́вый: ра́дꙋйсѧ, на нб҃сѝ со дерзнове́нїемъ прⷭ҇то́лꙋ бж҃їю предстоѧ́й. Ра́дꙋйсѧ, бл҃гопотре́бнаѧ ѿтꙋ́дꙋ вѣ̑рнымъ посыла́ѧй: ра́дꙋйсѧ, ѿ бѣ́дъ призывающыѧ тѧ̀ свобожда́ѧй. Ра́дꙋйсѧ, ꙗ҆́кѡ во ѡ҆ѕлобле́нїи сꙋ́щымъ ско́ро помога́еши: ра́дꙋйсѧ, ꙗ҆́кѡ гдⷭ҇ь мл҃твами твои́ми бл҃гоꙋтро́бнѡ вне́млетъ. Ра́дꙋйсѧ, чꙋде́съ неисчерпа́емый кла́дезю: ра́дꙋйсѧ, зна́менїй неѡскꙋдѣва́емый и҆сто́чниче. Ра́дꙋйсѧ, плѣне́нныхъ свободи́телю: ра́дꙋйсѧ, ва́рварскїѧ де́рзѡсти ѹ҆кроти́телю. Ра́дꙋйсѧ, печа́льнымъ ѹ҆тѣше́нїе посыла́ѧй: ра́дꙋйсѧ, скорбѧ́щымъ ра́дость подава́ѧй.

<red>Р</red>а́дꙋйсѧ, ст҃ы́й дими́трїе, сла́вный великомч҃ниче и҆ чꙋдотво́рче.
