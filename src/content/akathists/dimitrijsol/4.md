---
title: "І҆́косъ в҃"
navigation:
  key: akathists-dimitrijsol-4
  title: "І҆́косъ в҃"
  parent: akathists-dimitrijsol
  order: 4
type: "akathist"
---

## І҆́косъ в҃:

<red>Р</red>а́зꙋмъ бжⷭ҇твенный и҆мѣ́ѧ, ꙗ҆́кѡ ѻ҆троча̀ бг҃одарова́нное, возгнꙋша́лсѧ є҆сѝ ꙗ҆зы́ческїѧ пре́лести, мꙋ́дре. родительское же бл҃гоче́стїе возлю́бль, добродѣ́тельми а҆́ки лѣ́ствицею ѿ си́лы въ си́лꙋ восходѧ́й, блгⷣть бж҃їю прїѡбрѣ́лъ є҆сѝ, ю҆́же и҆спросѝ полꙋчи́ти и҆ на́мъ, почита́ющымъ тѧ̀ зва́нїи си̑ми:

<red>Р</red>а́дꙋйсѧ, бл҃гочести̑вымъ роди́телємъ мл҃твенное прозѧбе́нїе: ра́дꙋйсѧ, бл҃гоче́стїѧ и҆́хъ наслѣ́дниче. Ра́дꙋйсѧ, рожде́нїемъ свои́мъ возвесели́вый мно́гихъ: ра́дꙋйсѧ, ѿ ѹ҆тро́бы ма́тернїѧ блгⷣтїю свы́ше ѡ҆сѣне́нный. Ра́дꙋйсѧ, бл҃гоꙋха́нный крі́не дѣ́вства и҆ нетлѣ́нїѧ: ра́дꙋйсѧ, ѡ҆сщ҃е́нный дꙋше́ю же и҆ тѣ́ломъ. Ра́дꙋйсѧ, вмести́лище даро́ванїй бж҃їихъ: ра́дꙋйсѧ ѿ ю҆́ности і҆дѡлослꙋже́нїе презрѣ́вый. Ра́дꙋйсѧ, и҆́стинное бг҃опочита́нїе, да́же до сме́рти возлюби́вый: ра́дꙋйсѧ, ꙗ҆́кѡ бл҃гоче́стїемъ твои́мъ ѹ҆годи́лъ є҆сѝ хрⷭ҇тꙋ̀. Ра́дꙋйсѧ, ꙗ҆́кѡ блгⷣтїю є҆гѡ̀ мно́гъ пло́дъ сотвори́лъ є҆сѝ.

<red>Р</red>а́дꙋйсѧ, ст҃ы́й дими́трїе, сла́вный великомч҃ниче и҆ чꙋдотво́рче.
