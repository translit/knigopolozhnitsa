---
title: "Конда́къ в҃"
navigation:
  key: akathists-dimitrijsol-3
  title: "Конда́къ в҃"
  parent: akathists-dimitrijsol
  order: 3
type: "akathist"
---

## Конда́къ в҃:

<red>В</red>и́дѧще себѐ безча́дна, бл҃гочєсти́ваѧ роди́тєлѧ твоѧ̑ прилѣ́жнѡ молѧ́ста бг҃а ѡ҆ дарова́нїи ча́да. прїе́мъ же всевы́шнїй моли̑твы є҆̀ю, и҆ помѧнꙋ́въ ми́лостыни, ꙗ҆́же творѧста ѹ҆бѡ́гимъ, дарова́ и҆̀мъ тебѐ, блаже́нне. сегѡ̀ ра́ди съ весе́лїемъ возопи́ста бг҃ꙋ: <red>А҆</red>ллилꙋ́їа.
