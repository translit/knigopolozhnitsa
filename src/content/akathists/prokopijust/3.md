---
title: "Конда́къ в҃"
navigation:
  key: akathists-prokopijust-3
  title: "Конда́къ в҃"
  parent: akathists-prokopijust
  order: 3
type: "akathist"
---

## Конда́къ в҃:

<red>В</red>и́дѣвъ бл҃голѣ́пїе хра́мѡвъ бж҃їихъ въ вели́цѣмъ новѣ́градѣ, и҆ красотꙋ̀ слꙋ́жбы церко́вныѧ, ѹ҆ѧзви́лсѧ є҆сѝ, проко́пїе бл҃же́нне, любо́вїю къ правосла́внѣй вѣ́рѣ хрⷭ҇то́вой, и҆ сїю̀ не позна́ти то́кмѡ, но и҆ и҆спо́лнити восхотѣ́въ, въ ѡ҆би́тель прпⷣбнагѡ варлаа́ма хꙋ́тынскагѡ прише́лъ є҆сѝ, и҆ ѿ и҆гꙋ́мена ѻ҆́ныѧ наста́вленъ бы́въ, до́брѣ позна́лъ є҆сѝ догма́ты ст҃ы́ѧ вѣ́ры, и҆ вѣ́ренъ є҆ѧ̀ и҆сповѣ̑дникъ ꙗ҆ви́лсѧ є҆сѝ, зовы́й въ трⷪ҇цѣ є҆ди́номꙋ бг҃ꙋ: <red>А҆</red>ллилꙋ́їа.
