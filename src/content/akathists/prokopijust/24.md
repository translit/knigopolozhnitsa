---
title: "І҆́косъ в҃і"
navigation:
  key: akathists-prokopijust-24
  title: "І҆́косъ в҃і"
  parent: akathists-prokopijust
  order: 24
type: "akathist"
---

## І҆́косъ в҃і:

<red>П</red>ое́мъ ди́вное житїѐ твоѐ и҆ пресла̑внаѧ чꙋдотворє́нїѧ твоѧ̑, ст҃ы́й првⷣный проко́пїе, моли́твеннѡ почита́емъ ст҃ꙋ́ю па́мѧть твою̀, ꙗ҆́кѡ ѿ ѡ҆би́телей го́рнихъ къ на́мъ ми́лостивѡ призира́еши, и҆ бл҃года́тнѡ посѣща́еши, ѹ҆щедрѧ́ѧ да́ры дꙋхо́вными ѹ҆бл҃жа́ющихъ тѧ̀ си́ми похвала́ми:

<red>Р</red>а́дꙋйсѧ, прест҃ы́ѧ трⷪ҇цы блг҃ода́тїю ѡ҆свѣще́нный: ра́дꙋйсѧ, прест҃ы́ѧ бцⷣы покро́вомъ ѡ҆сѣне́нный. Ра́дꙋйсѧ, а҆лава́стре мѵ́ра цѣле́бнагѡ: ра́дꙋйсѧ, сокро́вищнице дарѡ́въ бж҃їѧ блгⷣти. Ра́дꙋйсѧ, бл҃госе́рдый предста́телю, болѧ́щагѡ ѻ҆́трока ми́лостивнѡ и҆сцѣли́вый: ра́дꙋйсѧ, ско́рый помо́щниче, женꙋ̀ нѣ́кꙋю ѿ плѣ́на а҆га́рѧнскагѡ свободи́вый. Ра́дꙋйсѧ, крѣ́пкїй къ бг҃ꙋ хода́таю, пресвѵ́тера ѹмира́вшаго ѿ сме́рти къ жи́зни возврати́вый: ра́дꙋйсѧ, недꙋ́гѡвъ цѣли́телю, немаго кꙋ́пнѡ же и҆ разсла́бленнаго здра́ва возста́вивый. Ра́дꙋйсѧ, гра́дъ тво́й ѹ҆́стюгъ ѿ всѧ́кагѡ ѕла̀ мл҃твами твои́ми и҆збавлѧ́ѧй: ра́дꙋйсѧ, всѣ̑мъ, и҆́мѧ твоѐ моли́твеннѡ призыва́ющымъ, на по́мощь притека́ѧй. Ра́дꙋйсѧ, недꙋ́гѡвъ дꙋше́вныхъ и҆ тѣле́сныхъ бл҃года́тный врачева́телю: ра́дꙋйсѧ, бла́гъ вре́менныхъ и҆ вѣ́чныхъ на́мъ ѹ҆се́рдный ѿ гдⷭ҇а и҆спроси́телю.

<red>Р</red>а́дꙋйсѧ, ст҃ы́й бл҃же́нный проко́пїе, вели́кїй и҆ пресла́вный чꙋдотво́рче.
