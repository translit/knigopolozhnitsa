---
title: "Конда́къ ѕ҃"
navigation:
  key: akathists-prokopijust-11
  title: "Конда́къ ѕ҃"
  parent: akathists-prokopijust
  order: 11
type: "akathist"
---

## Конда́къ ѕ҃:

<red>П</red>роповѣ́дꙋетъ при́снѡ вели́кїй ѹ҆́стюгъ вели́кое застꙋпле́нїе твоѐ, проко́пїе бг҃обл҃женне, и҆ свѣ́тлѡ красꙋ́етсѧ, стѧжа́въ тѧ̀ помо́щника и҆ покрови́телѧ себѣ̀. мо́лимъ ѹ҆́бѡ тѧ̀, ст҃е, не лишѝ и҆ на́съ грѣ́шныхъ твоеѧ̀ нбⷭ҇ныѧ по́мощи и҆ покро́ва мл҃твъ твои́хъ: тебѣ̀ бо бл҃гонаде́жнѡ са́ми себѐ и҆ дрꙋ́гъ дрꙋга̀ ввѣрѧ́емъ, и҆ во ѹ҆миле́нїи глꙋбо́цѣмъ воспѣва́емъ просла́вльшемꙋ тѧ̀ цр҃ю сла́вы, хрⷭ҇тꙋ̀ бг҃ꙋ: <red>А҆</red>ллилꙋ́їа.
