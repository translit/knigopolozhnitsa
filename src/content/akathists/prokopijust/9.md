---
title: "Конда́къ є҃"
navigation:
  key: akathists-prokopijust-9
  title: "Конда́къ є҃"
  parent: akathists-prokopijust
  order: 9
type: "akathist"
---

## Конда́къ є҃:

<red>Б</red>г҃ото́чный и҆сто́чникъ мѵ́ра благоꙋха́нна и҆сточи́сѧ ѿ ст̑ы́ѧ і҆кѡ́ны бл҃говѣ́щенїѧ прест҃ы́ѧ бцⷣы, пред̾ не́юже со слеза́ми моли́лсѧ є҆сѝ, бл҃же́нне проко́пїе, въ собо́рнѣмъ хра́мѣ со всѣ́ми людьмѝ: и҆ сѐ а҆́бїе тꙋ́чи ѻ҆́гненныѧ ѿ гра́да ѹ҆́стюга ѹ҆клони́шасѧ въ пꙋсты̑ннаѧ мѣста̀, и҆ та́мѡ ка́менїе ѻ҆́гненное ѡ҆дожди́ша, нѐ вреди́вше никого́же ѿ люде́й. помина́юще ѹ҆́бѡ ве́лїе сїѐ млⷭ҇рдїѧ бж҃їѧ чꙋ́до, со бл҃гоговѣ́нїемъ зове́мъ чꙋде́съ творцꙋ̀ бг҃ꙋ: <red>А҆</red>ллилꙋ́їа.
