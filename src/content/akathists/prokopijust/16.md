---
title: "І҆́косъ и҃"
navigation:
  key: akathists-prokopijust-16
  title: "І҆́косъ и҃"
  parent: akathists-prokopijust
  order: 16
type: "akathist"
---

## І҆́косъ и҃:

<red>В</red>е́сь бг҃ꙋ прилѣпи́лсѧ є҆сѝ любо́вїю, проко́пїе достобл҃же́нне: тѣ́мже и҆ бг҃ъ бѣ̀ съ тобо́ю, по нело́жномꙋ ѡ҆бѣтова́нїю своемꙋ̀. Сегѡ̀ ра́ди, любо́вїю чтꙋ́ще тѧ̀, вѣ́рный ѹ҆го́дниче хрⷭ҇то́въ, по до́лгꙋ ѹ҆бл҃жа́емъ тѧ̀ пѣ̑нїи си́ми:

<red>Р</red>а́дꙋйсѧ, а҆́гг҃лѡвъ ра́дованїе: ра́дꙋйсѧ, человѣ́кѡвъ ѹ҆дивле́нїе. Ра́дꙋйсѧ, мꙋ́жꙋ жела́нїй дꙋхо́вныхъ: ра́дꙋйсѧ, собесѣ́дниче си́лъ безпло́тныхъ. Ра́дꙋйсѧ, вра́вїе ра́йское ѿ а҆́гг҃ла прїѧ́вый: ра́дꙋйсѧ, бл҃гоꙋха́нїемъ ѻ҆́наго ѡ҆живле́нный. Ра́дꙋйсѧ, ѿ мра́за лю́тагѡ неврежде́нный: ра́дꙋйсѧ, теплото́ю бл҃года́тною согрѣ́тый. Ра́дꙋйсѧ, благі́й се́рдцемъ: ра́дꙋйсѧ, кро́ткїй нра́вомъ. Ра́дꙋйсѧ, всѐ ѹ҆пова́нїе твоѐ на гдⷭ҇а возложи́вый: ра́дꙋйсѧ, во ѹ҆пова́нїи твое́мъ непосрамле́нный.

<red>Р</red>а́дꙋйсѧ, ст҃ы́й бл҃же́нный проко́пїе, вели́кїй и҆ пресла́вный чꙋдотво́рче.
