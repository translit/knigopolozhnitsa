---
title: "І҆́косъ г҃"
navigation:
  key: akathists-prokopijust-6
  title: "І҆́косъ г҃"
  parent: akathists-prokopijust
  order: 6
type: "akathist"
---

## І҆́косъ г҃:

<red>И҆</red>мѣ́лъ є҆сѝ, ст҃че бж҃їй, ве́лїе терпѣ́нїе и҆ неѕло́бїе, па́мѧтꙋѧ бо распе́ньшагосѧ на́съ ра́ди хрⷭ҇та̀, ѡ҆ распина́телех свои́хъ ко ѻ҆ц҃ꙋ̀ моли́вшасѧ, и҆ ты̀ ѡ҆ ѡ҆скорблѧ́вшихъ и҆ би́вших тѧ̀ те́плѣ моли́лсѧ є҆сѝ, ꙗ҆́кѡ ѡ҆ бл҃годѣ́телехъ твои́хъ. тѣ́мже наста́ви и҆ на́съ не памѧтоѕло́бствовати, но въ кро́тости дꙋ́ха вопи́ти къ тебѣ̀ такѡва́ѧ:

<red>Р</red>а́дꙋйсѧ, словеса̀ а҆пⷭ҇ла па́ѵла: мы̀ ѹ҆́бѡ бꙋ́и хрⷭ҇та̀ ра́ди, дѣ́лы твои́ми извѣсти́вый. Р а́дꙋйсѧ, пе́рвый въ рѡссі́йстѣй странѣ̀ ю҆ро́дства хрⷭ҇та̀ ра́ди по́двигъ на сѧ̀ прїѧ́вый: ра́дꙋйсѧ, вели́кимъ првⷣникѡмъ сѷмеѡ́нꙋ и҆ а҆ндре́ю хрⷭ҇та̀ ра́ди ю҆рѡ́дивымъ, вѣ́рнѡ подража́вый. Ра́дꙋйсѧ, подо́бнѡ и҆мъ порꙋга̑нїѧ и҆ бїє́нїѧ претерпѣ́вый: ра́дꙋйсѧ, на высотꙋ̀ безстра́стїѧ восше́дый. Ра́дꙋйсѧ, во глꙋбинꙋ̀ смире́нїѧ прини́кїй: ра́дꙋйсѧ, кро́ткїй хрⷭ҇то́въ послѣ́дователю: ра́дꙋйсѧ, неѕло́бивый ѡ҆ ѡ҆скорблѧ́вшихъ тѧ̀ предста́телю. Ра́дꙋйсѧ, а҆гг҃лонра́вный человѣ́че: ра́дꙋйсѧ, зри́мый въ мі́рѣ ѻ҆ба́че ѿ мі́ра сокрове́нный подви́жниче. Ра́дꙋйсѧ, прест҃ы́ѧ бцⷣы и҆збра́нный слꙋго̀: ра́дꙋйсѧ, ми́лостей и҆ щедро́тъ є҆ѧ̀ ѹ҆се́рдный просла́вителю.

<red>Р</red>а́дꙋйсѧ, ст҃ы́й бл҃же́нный проко́пїе, вели́кїй и҆ пресла́вный чꙋдотво́рче.
