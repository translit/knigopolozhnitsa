---
title: "І҆́косъ а҃"
navigation:
  key: akathists-prokopijust-2
  title: "І҆́косъ а҃"
  parent: akathists-prokopijust
  order: 2
type: "akathist"
---

## І҆́косъ а҃:

<red>А҆́</red>гг҃лъ во пло́ти бы́лъ є҆сѝ, ст҃е проко́пїе, є҆гда̀ ꙗ҆́кѡ ю҆ро́дъ хрⷭ҇та̀ ра́ди на землѝ ꙗ҆влѧ́лсѧ є҆сѝ, да ѿ люде́й ст҃ость житїѧ̀ твоегѡ̀ ѹ҆таи́ши, безче́стїемъ же всѧ́ческимъ вѣ́чнꙋю сла́вꙋ на нб҃сѝ ѹ҆лꙋчи́ти сподо́бишасѧ. Сегѡ̀ ра́ди ѹ҆блажа́емъ тѧ̀ си́ми хвале́бными глагѡ́лы:

<red>Р</red>а́дꙋйсѧ, ѿ землѝ ѻ҆те́чествїѧ твоегѡ̀ сп҃се́нїѧ ра́ди въ зе́млю рѡссі́йскꙋю смотре́нїемъ бж҃їимъ приведе́нный: ра́дꙋйсѧ, ѿ кꙋ́пли жите́йскїѧ къ кꙋ́плѣ дꙋхо́вной промышле́нїемъ є҆гѡ̀ ѡ҆браще́нный. Ра́дꙋйсѧ, въ вели́цѣмъ новѣ́градѣ свѣ́томъ вѣ́ры правосла́вныѧ ѡ҆заре́нный: ра́дꙋйсѧ, заблꙋжде́нїе є҆реті́ческагѡ иносла́вїѧ дале́че ѿ себє̀ ѿри́нꙋвый. Ра́дꙋйсѧ, во ѡ҆би́тели хꙋ́тынстѣй бл҃гоче́стїю хрⷭ҇тїа́нскомꙋ до́брѣ навы́кїй: ра́дꙋйсѧ, наставле́нїемъ ста́рца дꙋхо́внагѡ въ правосла́вїи крѣ́пкѡ ѹ҆тверди́выйсѧ. Ра́дꙋйсѧ, бога́тство твоѐ земно́е хра́мѡмъ бж҃їимъ и҆ ни́щымъ и҆жди́вый: ра́дꙋйсѧ, въ во́льнѣй нищетѣ̀ пребыва́ти и҆зво́ливый. Ра́дꙋйсѧ, въ вели́кїй ѹ҆́стюгъ ꙗ҆́кѡ ни́щъ и҆ стра́ненъ прише́дый: ра́дꙋйсѧ, ю҆ро́дственное житїѐ въ не́мъ проходи́вый. Ра́дꙋйсѧ, ѿ неразꙋ́мныхъ посмѣва́емь, порꙋга́емь и҆ бїе́нъ ꙗ҆́кѡ ю҆ро́дъ бы́вый: ра́дꙋйсѧ, терпе́нїемъ ве́лїимъ и҆ смире́нїемъ соверше́ннымъ дꙋ́шꙋ твою̀ къ по́двигѡмъ ѹ҆гото́вавый.

<red>Р</red>а́дꙋйсѧ, ст҃ы́й бл҃же́нный проко́пїе, вели́кїй и҆ пресла́вный чꙋдотво́рче.
