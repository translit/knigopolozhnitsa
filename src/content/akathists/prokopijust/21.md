---
title: "Конда́къ а҃і"
navigation:
  key: akathists-prokopijust-21
  title: "Конда́къ а҃і"
  parent: akathists-prokopijust
  order: 21
type: "akathist"
---

## Конда́къ а҃і:

<red>П</red>ѣ́нїе моле́бное соверша́ѧй ѹ҆ гро́ба твоегѡ̀, болѧ́щїй григо́рїй, ѻгне́вицею ѕѣ́льною ѡ҆бдержи́мъ бы́сть, є҆гда̀ то́чїю коснꙋ́всѧ цѣле́бнѣй ра́цѣ твое́й, чꙋдотво́рче ст҃ы́й проко́пїе, а҆́бїе здра́въ бы́сть, и҆́нъ же болѧ́й, болѧ́ринъ влади́мїръ, є҆го́же всѐ тѣ́лѡ ꙗ҆́звами покрове́нѡ бы́сть, є҆ди́нымъ ше́ствїемъ ст҃ы́ѧ і҆кѡ́ны твоеѧ̀ и҆сцѣле́нїе соверше́нное прїѧ́тъ, тѣ́мже ѻ҆́ба просла́виста бг҃а, ди́внагѡ во ст҃ы́хъ свои́хъ, благода́рнѣ пою́ще є҆мꙋ̀: <red>А҆</red>ллилꙋ́їа.
