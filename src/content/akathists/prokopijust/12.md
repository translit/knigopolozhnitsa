---
title: "І҆́косъ ѕ҃"
navigation:
  key: akathists-prokopijust-12
  title: "І҆́косъ ѕ҃"
  parent: akathists-prokopijust
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ во гра́дѣ ѹ҆́стюзѣ преди́внымъ житїе́мъ твои́мъ, препⷣбне проко́пїе, ꙗ҆́кѡ ѕвѣзда̀ бг҃освѣ́тлаѧ, и҆ лꙋча́ми чꙋде́съ твои́хъ всю̀ странꙋ̀ рѡссі́йскꙋю бл҃года́тнѣ ѡ҆зарѧ́еши: та́кѡ просла́ви тѧ̀ во смире́нїи твое́мъ хрⷭ҇то́съ бг҃ъ, прославлѧ́ющыѧ є҆гѡ̀ прославлѧ́ѧй, не на нб҃сѝ то́кмѡ, но и҆ на землѝ, и҆же и҆ на́съ наꙋчѝ вопи́ти тебѣ̀ си́це:

<red>Р</red>а́дꙋйсѧ, до́брый ревни́телю по́двигѡвъ дꙋхо́вныхъ: ра́дꙋйсѧ, ю҆ро́дствомъ хрⷭ҇та̀ ра́ди ѿ человѣ̑къ сїѧ̑ ѹ҆таева́вый. Ра́дꙋйсѧ, свѣщѐ, тмꙋ̀ нече́стїѧ просвѣща́ющаѧ: ра́дꙋйсѧ, лампа́до, є҆ле́й млⷭ҇ти бж҃їѧ и҆злива́ющаѧ. Ра́дꙋйсѧ, пра́вило вѣ́ры въ зна́менїихъ и҆ чꙋдесѣ́хъ ꙗ҆влѧ́емое: ра́дꙋйсѧ, ѡ҆́бразе кро́тости, любо́вїю ѡ҆ хрⷭ҇тѣ̀ не́мощи человѣ́ческїѧ покрыва́ющїѧ. Ра́дꙋйсѧ, наде́ждою црⷭ҇твїѧ бж҃їѧ ѕлострада̑нїѧ зємна́ѧ въ сла́дость себѣ̀ претвори́вый: ра́дꙋйсѧ, въ любвѝ бжⷭ҇твенней, ꙗ҆́же є҆́сть соꙋ́зъ соверше́нства, блгⷣтїю бжїей ѹ҆твержде́нный. Ра́дꙋйсѧ, да́ры ст҃а́гѡ дх҃а ѡ҆богаще́нный: ра́дꙋйсѧ, терпѣли́вый въ ско́рбехъ. Ра́дꙋйсѧ, бл҃годꙋ́шествꙋѧй въ поноше́нїихъ.

<red>Р</red>а́дꙋйсѧ, ст҃ы́й бл҃же́нный проко́пїе, вели́кїй и҆ пресла́вный чꙋдотво́рче.
