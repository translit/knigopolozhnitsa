---
title: "Конда́къ з҃"
navigation:
  key: akathists-prokopijust-13
  title: "Конда́къ з҃"
  parent: akathists-prokopijust
  order: 13
type: "akathist"
---

## Конда́къ з҃:

<red>Х</red>отѣ́нїе є҆ди́но и҆мѣ́лъ є҆сѝ, ст҃е проко́пїе, да ѹ҆таи́ши ѿ человѣ̑къ бг҃оꙋго́дное житїѐ твоѐ и҆ по́двиги дꙋхѡ́вныѧ, чесѡ̀ ра́ди при́снѡ ю҆ро́дствовалъ є҆сѝ во днѝ на сто́гнахъ гра́да ѹ҆́стюга, посмѣѧ̑нїѧ, ѡ҆скорблє́нїѧ и҆ заꙋшє́нїѧ прїе́млѧй ѿ человѣ̑къ неразꙋ́мныхъ, ѡ҆ ю҆ро́дствѣ твое́мъ глꙋми́вшихсѧ, но́щи же во бдѣ́нїихъ и҆ мл҃твахъ въ притво́рѣ собо́рнагѡ хра́ма бг҃омт҃ре проводи́лъ є҆сѝ, при́снѡ воспѣва́ѧ ро́ждшемꙋсѧ ѿ неѧ̀ сп҃сꙋ̀ мі́ра: <red>А҆</red>ллилꙋ́їа.
