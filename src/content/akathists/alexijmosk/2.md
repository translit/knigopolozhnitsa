---
title: "І҆́косъ а҃"
navigation:
  key: akathists-alexijmosk-2
  title: "І҆́косъ а҃"
  parent: akathists-alexijmosk
  order: 2
type: "akathist"
---

## І҆́косъ а҃:

<red>А҆́</red>гг҃ле ѿ землѝ прозѧбы́й: вели́кагѡ совѣ́та а҆́гг҃лъ прови́дѣвъ добро́тꙋ дꙋшѝ твоеѧ̀, пре́жде вѣ̑къ и҆збра̀ тебе́, є҆́же благовѣсти́ти плѣнє́ннымъ ѿпꙋще́нїе и҆ слепы̑мъ прозрѣ́нїе. Ѿню́дꙋже мы̀ грѣ́шнїи, свѣ́томъ дѣ́лъ твои́хъ полꙋчи́вше прозрѣ́нїе и҆ грѣхѡ́въ ѿпꙋще́нїе, взыва́емъ:

<red>Р</red>а́дꙋйсѧ, ко́рене блага́гѡ ѿра́сле блажа́йшаѧ. Ра́дꙋйсѧ, честны́хъ роди́телей добрѣ́йшїй сы́не. Ра́дꙋйсѧ, благоꙋ́ханнагѡ са́да прозѧбе́нїе. Ра́дꙋйсѧ, дꙋхо́внымъ возрожде́нїемъ бг҃ꙋ ѻ҆ц҃ꙋ̀ ѹ҆сыновле́нный. Ра́дꙋйсѧ, мѷропома́занїемъ ст҃а́гѡ дх҃а запечатлѣ́нный. Ра́дꙋйсѧ, ꙗ҆́кѡ мѷро и҆злїѧ́нное, свы́ше воспрїѧ́вый. Ра́дꙋйсѧ, ѿ пеле́нъ бг҃ꙋ посщ҃е́нный. Ра́дꙋйсѧ, мꙋ́жественнѡ и҆́го хрⷭ҇то́во на себѐ возложи́вый. Радꙋйсѧ, земна̑ѧ и҆ мимотєкꙋ́щаѧ ꙗ҆́кѡ ѹ҆ме́ты вмѣни́вый. Ра́дꙋйсѧ, є҆го́же человѣ́къ домови́тъ і҆и҃съ ѹ҆трѡ наѧ́тъ дѣ́лателѧ въ вїногра́дъ сво́й. Ра́дꙋйсѧ, ѡ҆́бразъ бж҃їй и҆ подо́бїе свѧ́тѡ соблю́дшїй. Ра́дꙋйсѧ, красото̀, дꙋшє́внаѧ и҆ тѣлє́сныѧ всѣ́хъ ѻ҆́чи ѹ҆веселѧ́ющаѧ.

<red>Р</red>а́дꙋйсѧ, а҆леѯі́е, вели́кїй чꙋдотво́рче и҆ ско́рый помо́щниче.
