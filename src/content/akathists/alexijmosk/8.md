---
title: "І҆́косъ д҃"
navigation:
  key: akathists-alexijmosk-8
  title: "І҆́косъ д҃"
  parent: akathists-alexijmosk
  order: 8
type: "akathist"
---

## І҆́косъ д҃:

<red>С</red>лы́ша и҆ ви́дѧ премно́гꙋю твою̀ добродѣ́тель, па́стыремъ тѧ̀ цр҃кве хрⷭ҇то́вы и҆збира́етъ сосло́вїе правосла́вное, мы́ же ѡ҆ се́мъ веселѧ́щесѧ глаго́лемъ тѝ:

<red>Р</red>а́дꙋйсѧ, досто́йнѡ возсѣ́дый на сѣда́лищи апⷭ҇льскомъ. Ра́дꙋйсѧ, корми́ло кораблѧ̀ хрⷭ҇то́ва. Ра́дꙋйсѧ, мꙋ́дрый наста́вниче. Ра́дꙋйсѧ, ѕвездо̀ непреле́стнаѧ, въ рꙋцѣ̀ хрⷭ҇то́вой содержи́маѧ. Ра́дꙋйсѧ, въ по́двизѣ ѹ҆чи́тельства неꙋтоми́мый. Ра́дꙋйсѧ, безвѣ́стныхъ и҆ та́йныхъ премꙋ́дрости бж҃їѧ проповѣ́дниче. Ра́дꙋйсѧ, нелицепрїе́мный и҆́стины побо́рниче. Ра́дꙋйсѧ, безбо́жныхъ и҆ нечести́выхъ ѹ҆́стъ ѡ҆бличи́телю и҆ загради́телю. Ра́дꙋйсѧ, бл҃говре́меннѣ и҆ безвре́меннѣ въ ѹ҆че́нїи а҆пⷭ҇толꙋ поревнова́вый. Ра́дꙋйсѧ, вла́стїю да́нною тѝ свы́ше мꙋ́дрѣ и҆ дꙋшеполе́знѣ человѣ́ки вѧза́вый и҆ рѣ́ши́вый. Ра́дꙋйсѧ, ка́ющихсѧ ѹ҆тѣ́шителю. Ра́дꙋйсѧ, па́ствы твоеѧ̀ до́брый храни́телю.

<red>Р</red>а́дꙋйсѧ, а҆леѯі́е, вели́кїй чꙋдотво́рче и҆ ско́рый помо́щниче.
