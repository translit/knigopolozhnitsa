---
title: "І҆́косъ ѕ҃"
navigation:
  key: akathists-alexijmosk-12
  title: "І҆́косъ ѕ҃"
  parent: akathists-alexijmosk
  order: 12
type: "akathist"
---

## І҆́косъ ѕ҃:

<red>В</red>озсїѧ̀ сла́вы мно́гихъ чꙋде́съ твои́хъ не то́кмѡ въ пресловꙋ́щемъ гра́дѣ се́мъ, но и҆ въ невѣ́рныхъ а҆га́рѧнѣхъ, ѿню́дꙋже нечести́вый ца́рь и҆́хъ чжанибе́къ жела́ше, да помо́лишисѧ ѡ҆ ѡ҆слѣ́пшей цари́цѣ є҆гѡ̀: ты̀ ѹ҆̀бо всю̀ наде́ждꙋ возложи́въ на врача̀ дꙋ́шъ и҆ тѣле́съ, си́лою мл҃твъ свои́хъ зрѣ́нїе то́й и҆спроси́лъ є҆сѝ. мы́ же ѹ҆ди́вльшесѧ таково́мꙋ пресла́вномꙋ чꙋдесѝ, взыва́емъ тѝ:

<red>Р</red>а́дꙋйсѧ, ѹ҆го́дное чꙋде́съ бж҃їихъ ѡ҆рꙋ́дїе. Ра́дꙋйсѧ, въ скꙋде́льномъ сосꙋ́дѣ сокро́вище си́лы бж҃їѧ ꙗ҆ви́вый. Ра́дꙋйсѧ, предсказа́нїѧ є҆ѵⷢ҇лскагѡ и҆спо́лнителю. Ра́дꙋйсѧ, десни́це чꙋдотворе́нїѧ і҆и҃сова. Ра́дꙋйсѧ, ѧ҆зы́че хрⷭ҇то́въ, сло́вомъ и҆сцѣлѧ́ющїй. Ра́дꙋйсѧ, а҆пⷭ҇льскїѧ си́лы сохрани́телю. Ра́дꙋйсѧ, слѣпы́хъ просвѣти́телю. Ра́дꙋйсѧ, немощны́хъ цѣле́бниче. Ра́дꙋйсѧ, та́йныхъ прови́дче. Ра́дꙋйсѧ, бѣсѡ́въ ѿ человѣ̑къ прогони́телю. Ра́дꙋйсѧ, и҆ невѣ́рнаго царѧ̀ цр҃ковь почти́ти и҆ возвели́чити си́лою чꙋде́съ преклони́вый. Ра́дꙋйсѧ, не тѣле́сное то́кмѡ, но и҆ дꙋше́вное зрѣ́нїе подаѧ́й.

<rubric>Ра́дꙋи҆сѧ, а҆леѯі́е, вели́кїй чꙋдотво́рче и҆ ско́рый помо́щниче.</rubric>
