---
title: "І҆́косъ в҃"
navigation:
  key: akathists-alexijmosk-4
  title: "І҆́косъ в҃"
  parent: akathists-alexijmosk
  order: 4
type: "akathist"
---

## І҆́косъ в҃:

<red>Р</red>а́зꙋмъ свы́ше прїе́мъ, ма́лъ дѣ́тищъ сы́й, є҆́же не трꙋжда́тисѧ всꙋ́е въ ловле́нїи пти́цъ, потща́лсѧ є҆сѝ всѧ̑ ꙗ҆же на земли҆ кра̑снаѧ, ѡ҆ста́вити. Тѣ́мже мы̀ приглаша́емъ тѧ̀:

<red>Р</red>а́дꙋйсѧ, на лови́твꙋ человѣ́кѡвъ призва́нный. Ра́дꙋйсѧ, къ гѡ́рнимъ ꙗ҆́кѡ на крила́хъ возлета́вый. Ра́дꙋйсѧ, мо́ре жите́йское любомꙋ́дрїемъ и҆спыта́вый. Ра́дꙋйсѧ, волне́нїе є҆гѡ̀ безѡпа́снѡ проше́дый. Ра́дꙋйсѧ, землѐ блага́ѧ, сѣ́мѧ сло́ва бж҃їѧ воспрїѧ́вшаѧ. Ра́дꙋйсѧ, пло́дъ стори́чный произрасти́вшаѧ. Ра́дꙋйсѧ, пшени́це, хлѣ́бъ нбⷭ҇ный ѹ҆стро́ившаѧ. Ра́дꙋйсѧ, въ жи́тницѣ нбⷭ҇ной соблюде́ннаѧ. Ра́дꙋйсѧ, ѡ҆брѣты́й многоцѣ́нный би́серъ, и҆ є҆го̀ всѣ̑мъ, є҆ли̑ка и҆мѣ́лъ є҆сѝ, кꙋпи́вый. Ра́дꙋйсѧ, ѕѣ́льнымъ поще́нїемъ, ꙗ҆́кѡ благовкꙋ́сною пи́щею, ѿ ю҆́ности пита́выйсѧ. Ра́дꙋйсѧ, всено́щнымъ стоѧ́нїемъ и҆ непреста́нными мл҃твами себѐ въ по́двизѣ ѹ҆крѣпи́вый. Ра́дꙋйсѧ, въ мо́ри сле́зъ твои́хъ мно́жєства де́монѡвъ потопи́вый.

<red>Р</red>а́дꙋйсѧ, алеѯі́е, вели́кїй чꙋдотво́рче и҆ ско́рый помо́щниче.
