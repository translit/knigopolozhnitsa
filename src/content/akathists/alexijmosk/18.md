---
title: "І҆́косъ ѳ҃"
navigation:
  key: akathists-alexijmosk-18
  title: "І҆́косъ ѳ҃"
  parent: akathists-alexijmosk
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща̑нныѧ превозше́лъ є҆сѝ дꙋхо́вною си́лою сло́ва твоегѡ̀, повѣ́даѧ лю́демъ ди̑внаѧ вели̑чїѧ бж҃їѧ, и҆ пита́ѧ гла̑дныѧ дꙋ́шы хлѣ́бомъ съ нб҃се. Мы́ же такова̑ѧ се́рдцемъ ѡ҆бе́млюще, благода́рнѣ тебѣ̀ зове́мъ:

<red>Р</red>а́дꙋйсѧ, ке́дре, въ цр҃кве хрⷭ҇то́вѣ, ꙗ҆́кѡ въ лїва́нѣ ѹ҆мно́женный. Ра́дꙋйсѧ, ꙗ҆́кѡ фі́нїѯъ въ домꙋ̀ бж҃їемъ процвѣты́й. Ра́дꙋйсѧ, кѷпарі́се, вѣ́рныхъ сердца̀ бл҃гово́нїемъ и҆сполнѧ́ѧ. Ра́дꙋйсѧ, вїногра́де, сла́дкое бл҃гоче́стїѧ вїно̀ на́мъ и҆сточа́ѧ. Ра́дꙋйсѧ, крі́не, гѡ́рнѧѧ полѧ̀ ѹ҆краша́ѧй. Ра́дꙋйсѧ, смоко́внице бл҃гопло́днаѧ. Ра́дꙋйсѧ, пшени́це, чи́стымъ хлѣ́бомъ гла̑дныѧ пита́ющаѧ. Ра́дꙋйсѧ, масли́но, є҆ле́й ми́лости и҆злива́ющаѧ. Ра́дꙋйсѧ, цвѣ́те, ѿ ко́рене хрⷭ҇то́ва процвѣты́й. Ра́дꙋйсѧ, сла́дкое вїно̀, въ точи́лѣ і҆и҃совомъ и҆згнѣте́нное. Ра́дꙋйсѧ, безсме́ртнымъ питїе́мъ дне́сь напоева́емый. Ра́дꙋйсѧ, и҆ на́мъ трапе́зꙋ нбⷭ҇нꙋю ѹ҆готовлѧ́ѧй.

<red>Р</red>а́дꙋйсѧ, а҆леѯі́е, вели́кїй чꙋдотво́рче и҆ ско́рый помо́щниче.
