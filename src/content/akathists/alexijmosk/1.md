---
title: "Конда́къ а҃"
navigation:
  key: akathists-alexijmosk-1
  title: "Конда́къ а҃"
  parent: akathists-alexijmosk
  order: 1
type: "akathist"
---

## Конда́къ а҃:

<red>И҆</red>збра́нный а҆рхїере́ю, и҆ слꙋго̀ вели́кагѡ а҆рхїере́а і҆и҃са, преблаже́нне а҆леѯі́е: ꙗ҆́кѡ сподо́бльшесѧ мно́гихъ твои́хъ благодѣѧ́нїй, не и҆мѣ́юще же что̀ возда́ти, похва̑льнаѧ восписꙋ́емъ тѝ, и҆ ѿ дꙋшѝ взыва́емъ, проповѣ́дꙋюще чꙋдеса̀ твоѧ̑: и҆спросѝ на́мъ ѿ цр҃ѧ̀ нбⷭ҇нагѡ безбѣ́днѡ преитѝ про́чее житїѧ̀ сегѡ̀, и҆ дости́гнꙋти го́рнѧгѡ і҆ерⷭ҇ли́ма, да та́мѡ ѹ҆зрѣ́вше тѧ̀ въ блаже́ннѣй ра́дости, воззове́мъ къ тебѣ̀:

<red>Р</red>а́дꙋйсѧ, а҆леѯі́е, вели́кїй чꙋдотво́рче и҆ ско́рый помо́щниче.
