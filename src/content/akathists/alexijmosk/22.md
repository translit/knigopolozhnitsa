---
title: "І҆́косъ а҃і"
navigation:
  key: akathists-alexijmosk-22
  title: "І҆́косъ а҃і"
  parent: akathists-alexijmosk
  order: 22
type: "akathist"
---

## І҆́косъ а҃і:

<red>М</red>ногосвѣ́тлыми лꙋча́ми блиста́етъ житїѐ твоѐ, ѻ҆́ч҃е а҆леѯі́е: ѿню́дꙋже мнѡ́гимъ ликѡ́мъ пра́ведныхъ дꙋхѡ́въ соприча́стна тѧ̀ ви́дѧще, вопїе́мъ тѝ:

<red>Р</red>а́дꙋйсѧ, прⷪ҇ро́че, во́лю гдⷭ҇ню на́мъ ѿкры́вый. Ра́дꙋйсѧ, а҆пⷭ҇толе, є҆ѵⷢ҇лїе црⷭ҇твїѧ бж҃їѧ ка́ющымсѧ бл҃говѣсти́вый. Ра́дꙋйсѧ, па́стырю, ѡ҆ сла́вѣ бж҃їей ревнова́вый. Ра́дꙋйсѧ, мч҃ниче, и҆зволе́нїемъ дꙋ́шꙋ свою̀ за па́ствꙋ положи́вый. Ра́дꙋйсѧ, по́стниче, взе́мшїй крⷭ҇тъ сво́й на ра́мо, и҆ те́снымъ пꙋте́мъ въ слѣ́дъ за хрⷭ҇то́мъ ше́дый. Ра́дꙋйсѧ, сщ҃е́нниче, безкро́внꙋю же́ртвꙋ ѡ҆ лю́дехъ приноси́вый. Ра́дꙋйсѧ, херꙋві́ме, на не́мже ѡ҆почѝ гдⷭ҇ь сла́вы. Ра́дꙋйсѧ, шестокрила́тый серафі́ме, вопїѧ́й непреста́ннѡ трист҃ꙋю пѣ́снь гдⷭ҇ꙋ саваѡ́ѳꙋ. Ра́дꙋйсѧ, дѣ́вственниче а҆гг҃лоподо́бный. Ра́дꙋйсѧ, мнѡ́ги ѡ҆би́тєли на славосло́вїе бж҃їе ѹ҆стро́ивый. Ра́дꙋйсѧ, дрꙋ́га бж҃їѧ, прпⷣбнагѡ се́ргїа при́сный дрꙋ́же. Ра́дꙋйсѧ, ꙗ҆́кѡ, є҆го́же жела́лъ є҆сѝ здѣ̀ зрѣ́ти прее́мникомъ свои́мъ, того̀ зри́ши дне́сь та́мѡ вкꙋ́пѣ съ тобо́ю прⷭ҇то́лꙋ бж҃їю предстоѧ́ща.

<red>Р</red>а́дꙋйсѧ, а҆леѯі́е, вели́кїй чꙋдотво́рче и҆ ско́рый помо́щниче.
