---
title: "Конда́къ і҃"
navigation:
  key: akathists-ioasafbel-19
  title: "Конда́къ і҃"
  parent: akathists-ioasafbel
  order: 19
type: "akathist"
---

## Конда́къ і҃:

<red>С</red>п҃стѝ ѿ расхище́нїѧ ѻ҆́вцы твоѧ̑ хотѧ̀, во́лки лю̑тыѧ жезло́мъ ст҃и́тельскимъ дале́че ѿгна́лъ є҆сѝ ѿ ѡ҆гра́ды цр҃ко́вныѧ, сло́вомъ же и҆́стины, ꙗ҆́коже мече́мъ ѻ҆боюдꙋо́стрымъ, нападє́нїѧ ѻ҆́ныхъ ѿрази́лъ є҆сѝ, і҆ѡаса́фе, побѣ́днꙋю пѣ́снь воспѣва́ѧ гдⷭ҇еви: <red>А҆</red>ллилꙋ́їа.
