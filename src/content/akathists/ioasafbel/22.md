---
title: "І҆́косъ а҃і"
navigation:
  key: akathists-ioasafbel-22
  title: "І҆́косъ а҃і"
  parent: akathists-ioasafbel
  order: 22
type: "akathist"
---

## І҆́косъ а҃і:

<red>С</red>вѣтоза́рномꙋ нб҃сѝ ѹ҆гото́вавъ дꙋ́хъ тво́й и҆ ско́рый коне́цъ житїѧ̀ земна́гѡ проразꙋмѣ́въ, къ погребе́нїю же тѣлесѐ твоегѡ̀ хра́минꙋ ѹ҆гото́вити повелѣ́въ, посѣти́лъ є҆сѝ ѻ҆те́ческїй гра́дъ и҆ роди́тели твоѧ̑, по за́повѣди бж҃їей тѣ́мъ че́сть воздава́ѧ и҆ съ любо́вїю сыно́внею дꙋ́ши и҆́хъ въ вѣ́рѣ и҆ ѹ҆пова́нїи ѹ҆соверша́ѧ, и҆́миже и҆ на́съ просвѣтѝ, і҆ѡаса́фе бл҃же́нне, зовꙋ́щихъ:

<red>Р</red>а́дꙋйсѧ, ста́рость роди́телей посѣще́нїемъ твои́мъ ѡ҆зари́вый. Ра́дꙋйсѧ, се́ла ѻ҆те́чєскаѧ пред̾ кончи́ною твое́ю бл҃гослови́вый. Ра́дꙋйсѧ, ꙗ҆́кѡ недꙋ́зи твоѝ дꙋ́хъ, ꙗ҆́коже зла́то, ѡ҆чища́хꙋ. Ра́дꙋйсѧ, ꙗ҆́кѡ добродѣ́тєли твоѧ̑, ꙗ҆́коже ка́менїе драго́е, сїѧ́хꙋ. Ра́дꙋйсѧ, кораблю̀, напа́стьми бꙋ́рь жите́йскихъ неѡдолѣ́нный. Ра́дꙋйсѧ, сла́внѡ сверши́вый пꙋ́ть, ѿ хрⷭ҇та̀ повелѣ́нный. Ра́дꙋйсѧ, ꙗ҆́кѡ тебѣ̀ при́стань бл҃гоꙋти́шнаѧ пресвѣ́тлое не́бо ꙗ҆ви́сѧ. Ра́дꙋйсѧ, ꙗ҆́кѡ тебѣ̀ две́рь црⷭ҇твїѧ хрⷭ҇то́ва ѿкры́сѧ. Ра́дꙋйсѧ, ꙗ҆́кѡ всели́лсѧ є҆сѝ дꙋ́хомъ твои́мъ въ гѡ́рнѧѧ селє́нїѧ. Ра́дꙋйсѧ, ꙗ҆́кѡ и҆ на землѝ ѡ҆ста́вилъ є҆сѝ нетлѣ́ненъ зало́гъ воскресе́нїѧ. Ра́дꙋйсѧ, ѕвѣздо̀, на тве́рди дх҃о́внѣй сїѧ́ющаѧ. Ра́дꙋйсѧ, мл҃тво ѡ҆ на́съ къ бг҃ꙋ не ѹ҆молка́ющаѧ.

<red>Р</red>а́дꙋйсѧ, ст҃и́телю хрⷭ҇то́въ і҆ѡаса́фе, чꙋдотво́рче преди́вный.
