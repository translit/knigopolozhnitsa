---
title: "Конда́къ в҃і"
navigation:
  key: akathists-ioasafbel-23
  title: "Конда́къ в҃і"
  parent: akathists-ioasafbel
  order: 23
type: "akathist"
---

## Конда́къ в҃і:

<red>Б</red>л҃года́ти неистощи́мыѧ зна́менїе непререка́емое ꙗ҆вѝ на́мъ хрⷭ҇то́съ въ нетлѣ́нїи моще́й твои́хъ, і҆ѡаса́фе премꙋ́дре, пред̾ ни́миже лю́дїе вѣ́рнїи молѧ́щесѧ, ѿ ви́димыхъ къ неви̑димымъ дꙋхо́внѣ восходи́ти наꙋча́ютсѧ, бг҃а же, ди́внаго во ст҃ы́хъ свои́хъ, сла́вити и҆ а҆́гг҃льски є҆мꙋ̀ воспѣва́ти: <red>А҆</red>ллилꙋ́їа.
