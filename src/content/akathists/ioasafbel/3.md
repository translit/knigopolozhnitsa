---
title: "Конда́къ в҃"
navigation:
  key: akathists-ioasafbel-3
  title: "Конда́къ в҃"
  parent: akathists-ioasafbel
  order: 3
type: "akathist"
---

## Конда́къ в҃:

<red>В</red>и́дѧ ѡ҆́бразъ мі́ра сегѡ̀ преходѧ́щъ и҆ сла́вꙋ человѣ́ческꙋю ꙗ҆́коже ды́мъ и҆счеза́ющꙋ, ѿ ю҆́ности мона́шеское житїѐ возлюби́лъ є҆сѝ и҆, ѻ҆троча̀ сы́й, моли́твѣ и҆ слꙋ́жбѣ бж҃їей ѕѣлѡ̀ прилѣжа́лъ є҆сѝ, і҆ѡаса́фе, а҆́гг҃льскꙋю пѣ́снь при́снѡ воспѣва́ѧ гдⷭ҇еви: <red>А҆</red>ллилꙋ́їа.
