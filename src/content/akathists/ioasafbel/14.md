---
title: "І҆́косъ з҃"
navigation:
  key: akathists-ioasafbel-14
  title: "І҆́косъ з҃"
  parent: akathists-ioasafbel
  order: 14
type: "akathist"
---

## І҆́косъ з҃:

<red>Н</red>о́вагѡ нб҃а и҆ но́выѧ землѝ по ѡ҆бѣтова́нїю хрⷭ҇то́вꙋ ча́ѧ и҆ си́хъ ра́ди внꙋ́треннѧго человѣ́ка на всѧ́къ де́нь ѡ҆бновлѧ́ѧ, посто́мъ пло́ть твою̀ ѿ рабо́ты и҆стлѣ́нїѧ свободи́лъ є҆сѝ, і҆ѡаса́фе премꙋ́дре, и҆ мл҃твою крилѣ̑ дꙋ́хꙋ твоемꙋ̀ возрасти́лъ є҆сѝ, и҆́мже и҆ на́съ грѣ́шныхъ д҃хо́внѣ воздвиза́еши, во є҆́же сла́вити тѧ̀ и҆ воспѣва́ти:

<red>Р</red>а́дꙋйсѧ, во трꙋдѣ́хъ и҆ болѣ́знехъ ѡ҆брѣты́й нбⷭ҇ныѧ ра́дѡсти. Ра́дꙋйсѧ, въ поще́нїихъ и҆ бдѣ́нїихъ вкꙋси́вый дх҃о́вныѧ сла́дѡсти. Ра́дꙋйсѧ, во страда́нїихъ твои́хъ пло́ть смири́вый. Ра́дꙋйсѧ, ѡ҆́бразъ терпѣ́нїѧ лю́демъ ꙗ҆ви́вый. Ра́дꙋ́йⷭ҇ѧ, сосꙋ́де не́мощный, си́лы дх҃о́вныѧ храни́лище. Ра́дꙋйсѧ, ста́мно скꙋде́льнаѧ, бл҃года́ти вмѣсти́лище. Ра́дꙋйсѧ, кади́ло бл҃гово́нныхъ бг҃ꙋ кꙋре́нїй. Ра́дꙋйсѧ, хра́мино ст҃ы́хъ пѣснопе́нїй. Ра́дꙋйсѧ, та̑инъ бж҃їихъ ди́вный строи́телю. Ра́дꙋйсѧ, ча́дъ цр҃кве бл҃года́тный ѹ҆чи́телю. Ра́дꙋйсѧ, ꙗ҆́кѡ тебѣ̀ а҆гг҃ли незри́мѡ сослꙋжа́хꙋ. Ра́дꙋйсѧ, ꙗ҆́кѡ ѿ тебѣ̀ де́мѡни дале́че ѿстꙋпа́хꙋ.

<red>Р</red>а́дꙋйсѧ, ст҃и́телю хрⷭ҇то́въ і҆ѡаса́фе, чꙋдотво́рче преди́вный.
