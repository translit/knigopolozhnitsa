---
title: "І҆́косъ а҃"
navigation:
  key: akathists-ioasafbel-2
  title: "І҆́косъ а҃"
  parent: akathists-ioasafbel
  order: 2
type: "akathist"
---

## І҆́косъ а҃:

<red>А҆</red>гг҃лъ бж҃їй по́сланъ бы́сть ѿ бцⷣы проѡбразова́тельное дѣ́йствїе соверши́ти и҆ ѻ҆́трока тѧ̀ сꙋ́ща ма́нтїею ст҃и́тельскою покры́ти, і҆ѡаса́фе. Сїѐ роди́тель тво́й зрѣ́ти въ видѣ́нїи сподо́бивсѧ, слы́шаше и҆ гла́съ цр҃и́цы нбⷭ҇ныѧ, глаго́лющъ тѝ: довлѣ́етъ мѝ мл҃тва твоѧ̀. Таково́мꙋ сла́достномꙋ гла́сꙋ вне́млюще, и҆ мы̀, грѣ́щнїи, любо́вїю вопїе́мъ тѝ:

<red>Р</red>а́дꙋйсѧ, ѿ ма́тере твоеѧ̀ въ де́нь рождества̀ пречⷭ҇тыѧ рожде́нный. Ра́дꙋйсѧ, покро́вомъ бцⷣы ѿ рожде́нїѧ твоегѡ̀ покрове́нный. Ра́дꙋйсѧ, сосꙋ́де, ѿ деѣ́тства твоегѡ̀ бг҃омъ и҆збра́нный. Ра́дꙋйсѧ, под̾ сѣ́нїю ѡ҆би́тели трⷪ҇цы ст҃ы́ѧ гдⷭ҇еви воспита́нный. Ра́дꙋйсѧ, роди́телей благочести́выхъ возлю́бленный сы́не. Ра́дꙋйсѧ, па́че при́сныхъ твои́хъ возлюби́вый пꙋсты́ню. Ра́дꙋйсѧ, во кі́евѣ гра́дѣ ра́зꙋмомъ наꙋче́нїе кни́жное стѧжа́вый. Ра́дꙋйсѧ, чи́стое се́рдце твоѐ гдⷭ҇еви ѿда́вый. Ра́дꙋйсѧ, до́мъ роди́телей твои́хъ гдⷭ҇а ра́ди ѡ҆ста́вивый. Ра́дꙋйсѧ, та́йнѡ въ межиго́рскꙋю ѡ҆би́тель стопы̀ твоѧ̑ напра́вивый. Ра́дꙋйсѧ, ю҆́ный мл҃твенниче пеще́ры тѣ́сныѧ. Ра́дꙋйсѧ, презрѣ́вый земна̑ѧ, возлюби́вый нбⷭ҇наѧ.

<red>Р</red>а́дꙋйсѧ, ст҃и́телю хрⷭ҇то́въ і҆ѡаса́фе, чꙋдотво́рче преди́вный.
