---
title: "І҆́косъ ѕ҃"
navigation:
  key: akathists-ioasafbel-12
  title: "І҆́косъ ѕ҃"
  parent: akathists-ioasafbel
  order: 12
type: "akathist"
---

## І҆́косъ ѕ҃:

<red>В</red>озсїѧ́вшꙋ сл҃нцꙋ пра́вды горѣ̀ пред̾ ѻ҆чи́ма твои́ма, но́щь грѣха̀ на землѝ ни́зꙋ не страшна̀ бы́сть тебѣ̀, і҆ѡаса́фе ст҃и́телю, ѿ гдⷭ҇а ꙗ҆́коже на кораблѝ ко́рмчїй поста́вленный и҆ рꙋко́ю крѣ́пкою корми́ло є҆гѡ̀ прїе́мый. Тѣ́мже досто́йнѡ сла́вимъ тѧ̀ и҆ не ѹ҆молчи́мъ, вопїю́ще:

<red>Р</red>а́дꙋйсѧ, па́стырю, не себѣ̀ ѹ҆гожда́ѧй. Ра́дꙋйсѧ, ста́до хрⷭ҇то́во ѿ волкѡ́въ хи́щныхъ вѣ́рнѡ ѡ҆гражда́ѧй. Ра́дꙋйсѧ, жезло́мъ пра́вды нече́стїе сокрꙋши́вый. Ра́дꙋйсѧ, небрегꙋ́щїѧ ѡ҆ ст҃ы́ни ѿ цр҃кве бж҃їѧ ѿлꙋчи́вый. Ра́дꙋйсѧ, ѡ҆гра́до крѣ́пкаѧ непра́веднѡ ѡ҆би̑димымъ. Ра́дꙋйсѧ, защище́нїе тве́рдое пра́вды ра́ди ненави̑димымъ. Ра́дꙋйсѧ, чтеца̀ смире́ннаго ѿ кнѧ́жескихъ слꙋ́гъ защити́вый. Ра́дꙋйсѧ, презри́тели ѹ҆ста́вѡвъ цр҃ко́вныхъ низложи́вый. Ра́дꙋйсѧ, надме́нныхъ пра́ведный ѡ҆бличи́телю. Ра́дꙋйсѧ, непоко́рныхъ стро́гїй смири́телю. Ра́дꙋйсѧ, меча̀ дꙋхо́внагѡ въ но́жны не вложи́вый. Ра́дꙋйсѧ, вѣне́цъ пра́вды ѿ гдⷭ҇а полꙋчи́вый.

<red>Р</red>а́дꙋйсѧ, ст҃и́телю хрⷭ҇то́въ і҆ѡаса́фе, чꙋдотво́рче преди́вный.
