---
title: "І҆́косъ ѕ҃"
navigation:
  key: akathists-tihonkal-12
  title: "І҆́косъ ѕ҃"
  parent: akathists-tihonkal
  order: 12
type: "akathist"
---

## І҆́косъ ѕ҃:

<red>В</red>озсїѧ̀ правосла́внѣй рѡссі́йстѣй землѝ на́шей просвѣще́нїе соверше́нныхъ твои́хъ добродѣ́телей и҆ чꙋде́съ, прпⷣбне ѻ҆́ч҃е тѵ́хѡне, ѡ҆ ни́хже бл҃годарѧ́ще бг҃а, да́вшагѡ тебѣ̀ таковꙋ́ю блгⷣть, къ тебѣ̀, ꙗ҆́кѡ къ те́пломꙋ ѡ҆ на́съ мл҃твенникꙋ, ра́дѡстнаѧ воспѣва́емъ, глаго́люще:

<red>Р</red>а́дꙋйсѧ, жи́вый а҆́гг҃льски на землѝ: ра́дꙋйсѧ, ѿ страсте́й грѣхо́вныхъ себѐ ѹ҆дали́вши. Ра́дꙋйсѧ, ѡ҆́бразъ и҆́стиннагѡ терпѣ́нїѧ бы́вый: ра́дꙋйсѧ, соверше́нное смире́нїе на́мъ въ себѣ̀ ꙗ҆ви́вый. Ра́дꙋйсѧ, наста́вниче сп҃се́нїю: ра́дꙋйсѧ, грѣ́шныхъ приводѧ́й ко и҆справле́нїю. Ра́дꙋйсѧ, хрⷭ҇то́выхъ за́повѣдей и҆спо́лнителю: ра́дꙋйсѧ, дꙋ́шъ немощны́хъ цѣли́телю. Ра́дꙋйсѧ, лꙋка́выхъ дꙋхѡ́въ прогони́телю: ра́дꙋйсѧ, бл҃гоче́стїѧ ревни́телю. Ра́дꙋйсѧ, неѡскꙋ́дный ми́лости пода́телю: ра́дꙋйсѧ, бл҃ги́хъ жела́нїй и҆спо́лнителю.

<red>Р</red>а́дꙋйсѧ, прпⷣбне ѻ҆́ч҃е на́шъ тѵ́хѡне чꙋдотво́рче.
