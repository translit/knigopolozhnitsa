---
title: "Конда́къ ѳ҃"
navigation:
  key: akathists-tihonkal-17
  title: "Конда́къ ѳ҃"
  parent: akathists-tihonkal
  order: 17
type: "akathist"
---

## Конда́къ ѳ҃:

<red>В</red>сѧ́кїѧ болѣ̑зни на́шѧ и҆ печа̑ли ѹ҆толѝ, вели́кїй на́шъ застꙋ́пниче, прпⷣбне ѻ҆́ч҃е тѵ́хѡне, и҆ пода́ждь на́мъ послѣ́довати твоемꙋ̀ житїю̀, сла́вꙋ земнꙋ́ю ни во что́же вмѣнѧ́ти и҆ че́сть вре́меннꙋю презира́ти: тоѧ́ бо ра́ди добродѣ́тели просла́ви тѧ̀ бг҃ъ на нб҃сѝ, и҆дѣ́же ны́нѣ є҆мꙋ̀ ты̀ предстои́ши и҆ непреста́ннѡ воспѣва́еши: <red>А҆</red>ллилꙋ́їа.
