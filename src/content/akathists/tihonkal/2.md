---
title: "І҆́косъ а҃"
navigation:
  key: akathists-tihonkal-2
  title: "І҆́косъ а҃"
  parent: akathists-tihonkal
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ, въ трⷪ҇цѣ бг҃ъ сла́вимый, пред̾ꙋвѣ́дѣвый чи́стагѡ се́рдца твоегѡ̀ и҆зволе́нїе, показа̀ тѧ̀ мі́рови и҆́стиннагѡ ревни́телѧ бл҃гоче́стїѧ и҆ добродѣ́телей подви́жника, всѧ̑ земна̑ѧ вмѣни́вшего въ ѹ҆ме́ты. Тогѡ̀ ра́ди мы̀, любо́вїю побѣжда́еми, вопїе́мъ тѝ си́це:

<red>Р</red>а́дꙋйсѧ, бг҃оно́сне, нбⷭ҇ный человѣ́че: ра́дꙋйсѧ, земны́й а҆́гг҃ле. Ра́дꙋйсѧ, ѡ҆бита́лище прест҃а́гѡ дх҃а: ра́дꙋйсѧ, ꙗ҆́кѡ бг҃а ра́ди ѻ҆те́чества странꙋ̀ ѡ҆ста́вилъ є҆сѝ. Ра́дꙋйсѧ, ꙗ҆́кѡ въ пꙋсты́ню всели́лсѧ є҆сѝ: ра́дꙋйсѧ, ꙗ҆́кѡ слеза́ми ѻ҆́нꙋю напои́лъ є҆сѝ. Ра́дꙋйсѧ, ꙗ҆́кѡ тѣ́ми ѻ҆́нꙋю многопло́днꙋ сотвори́лъ є҆сѝ: ра́дꙋйсѧ, ꙗ҆́кѡ бжⷭ҇твенными пѣснопѣ̑нїи сїю̀ просвѣти́лъ є҆сѝ. Ра́дꙋйсѧ, ꙗ҆́кѡ въ то́й ѹ҆чени̑къ ста́до собра́лъ є҆сѝ: ра́дꙋйсѧ, ꙗ҆́кѡ стра́хꙋ бж҃їю тѣ́хъ наꙋчи́лъ є҆сѝ. Ра́дꙋйсѧ, ꙗ҆́кѡ и҆ ны́нѣ непреста́ннѡ мо́лишисѧ ко гдⷭ҇ꙋ ѡ҆ соверша́ющихъ бл҃гоче́стнѡ па́мѧть твою̀: ра́дꙋйсѧ, ꙗ҆́кѡ и҆ на́съ соблюда́еши ѿ врагѡ́въ ви́димыхъ и҆ невиди́мыхъ.

<red>Р</red>а́дꙋйсѧ, прпⷣбне ѻ҆́ч҃е на́шъ тѵ́хѡне чꙋдотво́рче.
