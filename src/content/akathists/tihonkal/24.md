---
title: "І҆́косъ в҃і"
navigation:
  key: akathists-tihonkal-24
  title: "І҆́косъ в҃і"
  parent: akathists-tihonkal
  order: 24
type: "akathist"
---

## І҆́косъ в҃і:

<red>П</red>ою́ще ди́внагѡ во ст҃ы́хъ свои́хъ бг҃а на́шего, прпⷣбне ѻ҆́ч҃е на́шъ тѵ́хѡне, и҆ почита́юще всечестно́е твоѐ ѹ҆спе́нїе, ꙗ҆́кѡ и҆ по преставле́нїи твое́мъ не ѡ҆ставлѧ́еши на́съ бл҃года́тными чꙋде́съ дарѡва́нїи, ско́рое твоѐ на́мъ во всѧ́кихъ нꙋжда́хъ и҆ печа́лехъ поможе́нїе прославлѧ́емъ, и҆ вопїе́мъ къ тебѣ̀ си́це:

<red>Р</red>а́дꙋйсѧ, вели́кїй на́шъ мл҃твенниче: ра́дꙋйсѧ, и҆звѣ́стный бг҃а ѹ҆милостиви́телю. Ра́дꙋйсѧ, всѣ́хъ правосла́вныхъ ско́рый помо́щниче: ра́дꙋйсѧ, въ бѣда́хъ всѣ̑мъ ско́рый застꙋ́пниче. Ра́дꙋйсѧ, си́льный въ напа́стѣхъ защи́тниче: ра́дꙋйсѧ, а҆́лчꙋщымъ корми́телю. Ра́дꙋйсѧ, ско́рый врачꙋ̀ всѣ̑мъ къ тебѣ̀ прибѣга́ющымъ: ра́дꙋйсѧ, всѧ́кихъ и҆сцѣле́нїй и҆сто́чниче. Ра́дꙋйсѧ, лю́тѣ стра́ждꙋщымъ помо́щниче: ра́дꙋйсѧ, вездѣ̀ и҆ всѣ̑мъ ско́рый предста́телю. Ра́дꙋйсѧ, страны̀ на́шеѧ похвало̀ и҆ ѹ҆твержде́нїе: ра́дꙋйсѧ, правосла́вномꙋ во́инствꙋ на́шемꙋ си́ла и҆ ѹ҆крѣпле́нїе.

<red>Р</red>а́дꙋйсѧ, прпⷣбне ѻ҆́ч҃е на́шъ тѵ́хѡне чꙋдотво́рче.
