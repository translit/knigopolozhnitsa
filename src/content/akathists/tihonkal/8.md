---
title: "І҆́косъ д҃"
navigation:
  key: akathists-tihonkal-8
  title: "І҆́косъ д҃"
  parent: akathists-tihonkal
  order: 8
type: "akathist"
---

## І҆́косъ д҃:

<red>С</red>лы́шавше бли́жнїи и҆ да́льнїи, прпⷣбне ѻ҆́ч҃е на́шъ тѵ́хѡне, а҆гг҃лоподо́бное твоѐ житїѐ, и҆ ꙗ҆́кѡ мл҃твою твое́ю мно́зи, съ вѣ́рою притека́ющїи къ ра́цѣ моще́й твои́хъ, и҆сцѣле́нїе прїе́млютъ ѿ разноѡбра́зныхъ недꙋ́гѡвъ, бл҃года́рнѡ воспомина́юще ѡ҆ толи́кихъ твои́хъ бл҃годѣѧ́нїих, ра́достнѡ взыва́ютъ къ тебѣ̀ такѡва́ѧ:

<red>Р</red>а́дꙋйсѧ, недꙋ́гꙋющихъ врачꙋ̀: ра́дꙋйсѧ, скѡ́рбнымъ сострадателю. Ра́дꙋйсѧ, въ дꙋше́вныхъ и҆ тѣле́сныхъ не́мощехъ ско́рый цѣли́телю: ра́дꙋйсѧ, є҆ле́й ми́лости подаю́щїй. Ра́дꙋйсѧ, свѣти́льникъ, бл҃гоче́стїемъ сїѧ́ющїй: ра́дꙋйсѧ, ꙗ҆́кѡ дре́во бл҃гора́сленное при вода́хъ. Ра́дꙋйсѧ, ꙗ҆́кѡ мнѡ́ги вѣ̑тви добродѣ̑телей и҆зрасти́лъ є҆сѝ: ра́дꙋйсѧ, ꙗ҆́кѡ под̾ сѣ́нь пꙋсты́ни твоеѧ̀ хотѧ́щихъ сп҃се́нїѧ прїима́лъ є҆сѝ. Ра́дꙋйсѧ, ꙗ҆́кѡ ѡ҆ тѣ́хъ мл҃твенникъ те́плъ въ жи́зни твое́й бы́лъ є҆сѝ: ра́дꙋйсѧ, ꙗ҆́кѡ бл҃ги́ми дѣ́лы дꙋ́шꙋ твою̀ ѹ҆кра́силъ є҆сѝ. Ра́дꙋйсѧ, ꙗ҆́кѡ вели́кꙋ блгⷣть и҆ си́лꙋ ѿ бг҃а прїѧ́лъ є҆сѝ: ра́дꙋйсѧ, просѧ́щымъ ми́лости пода́телю.

<red>Р</red>а́дꙋйсѧ, прпⷣбне ѻ҆́ч҃е на́шъ тѵ́хѡне чꙋдотво́рче.
