---
title: "І҆́косъ ѳ"
navigation:
  key: akathists-tihonkal-18
  title: "І҆́косъ ѳ"
  parent: akathists-tihonkal
  order: 18
type: "akathist"
---

## І҆́косъ ѳ:

<red>В</red>иті̑ѧ многовѣща́ннїи недоꙋмѣ́ютъ досто́йнѡ сла́вити тѧ̀, прпⷣбне ѻ҆́ч҃е тѵ́хѡне, и҆́бо мнѡ́гаѧ и҆ пресла̑внаѧ чꙋдодѣ̑йствїѧ и҆сточа́еши блгⷣтїю бж҃їею. Мы́ же, любо́вїю побѣжда́еми, дерза́емъ пѣ́ти тебѣ̀ си́це:

<red>Р</red>а́дꙋйсѧ, слѣпы́хъ просвѣти́телю: ра́дꙋйсѧ, хромы́хъ и҆спра́вителю. Ра́дꙋйсѧ, разсла́бленныхъ цѣли́телю: ра́дꙋйсѧ, ѕлы́хъ по́мыслѡвъ прогони́телю. Ра́дꙋйсѧ, скорбѧ́щихъ ѹ҆тѣше́нїе: ра́дꙋйсѧ, ꙗ҆́кѡ хꙋ̑льныѧ ѹ҆ста̀ вра̑жїѧ загради́лъ є҆сѝ. Ра́дꙋйсѧ, ꙗ҆́кѡ ѡ҆сла́блєннаѧ сердца̀ къ вѣ́рѣ и҆ ѹ҆пова́нїю наста́вилъ є҆сѝ: ра́дꙋйсѧ, ꙗ҆́кѡ твои́ми мл҃твами тѣ́хъ спа́слъ є҆сѝ. Ра́дꙋйсѧ, ꙗ҆́кѡ тмꙋ̀ сꙋевѣ́рїѧ прогна́лъ є҆сѝ: ра́дꙋйсѧ, ꙗ҆́кѡ къ нбⷭ҇номꙋ свѣ́тꙋ мно́гихъ напра́вилъ є҆сѝ. Ра́дꙋйсѧ, свѣти́льниче, сїѧ́ющїй добродѣ́тельми: ра́дꙋйсѧ, є҆ди́нагѡ бг҃а и҆́стинный и҆сповѣ́дниче.

<red>Р</red>а́дꙋйсѧ, прпⷣбне ѻ҆́ч҃е на́шъ тѵ́хѡне чꙋдотво́рче.
