---
title: "І҆́косъ г҃"
navigation:
  key: akathists-tihonkal-6
  title: "І҆́косъ г҃"
  parent: akathists-tihonkal
  order: 6
type: "akathist"
---

## І҆́косъ г҃:

<red>И҆</red>мꙋ́ще тѧ̀ вои́стиннꙋ, ѻ҆́ч҃е тѵ́хѡне, подви́жника крѣ́пкаго и҆ мл҃твенника бо́драго, и҆ мы́сленнѡ взира́юще на досточꙋ̑дныѧ твоѧ̑ по́двиги и҆ трꙋды̀, мы̀, любо́вїю твое́ю побѣжда́еми, ѹ҆ми́льнѡ вопїе́мъ тѝ си́це:

<red>Р</red>а́дꙋйсѧ, ꙗ҆́кѡ а҆́гг҃льски на землѝ пожи́лъ є҆сѝ: ра́дꙋйсѧ, ꙗ҆́кѡ житїѧ̀ чистото́ю странꙋ̀ на́шꙋ просвѣти́лъ є҆сѝ. Ра́дꙋйсѧ, ꙗ҆́кѡ тѧготꙋ̀ ва́ра дневна́гѡ поне́слъ є҆сѝ: ра́дꙋйсѧ, ꙗ҆́кѡ сле́зными пото́ки землю̀ се́рдца твоегѡ̀ напои́лъ є҆сѝ. Ра́дꙋйсѧ, ꙗ҆́кѡ тѣ́ми лꙋка́выхъ дꙋхѡ́въ ѡ҆полчє́нїѧ попра́лъ є҆сѝ: ра́дꙋйсѧ, ꙗ҆́кѡ молча́нїемъ ѧ҆зы́къ ѡ҆бꙋзда́лъ є҆сѝ. Ра́дꙋйсѧ, ꙗ҆́кѡ бл҃го́ю жи́знїю твое́ю ѡ҆́бразъ терпѣ́нїѧ и҆ смиренномꙋ́дрїѧ на́мъ ꙗ҆ви́лъ є҆сѝ: ра́дꙋйсѧ, ꙗ҆́кѡ высотꙋ̀ добродѣ́телей дости́глъ є҆сѝ. Ра́дꙋйсѧ, ꙗ҆́кѡ воспрїѧ́лъ є҆сѝ ст҃а́гѡ дх҃а ѡ҆заре́нїе: ра́дꙋйсѧ, ꙗ҆́кѡ вои́стиннꙋ честна̀ сме́рть твоѧ̀, прпⷣбне. Ра́дꙋйсѧ, ꙗ҆́кѡ и҆ по сме́рти съ на́ми пребыва́еши: ра́дꙋйсѧ, ꙗ҆́кѡ вѣ́рнѡ почита́ющымъ тѧ̀ во всѧ́кихъ нꙋжда́хъ помога́еши.

<red>Р</red>а́дꙋйсѧ, прпⷣбне ѻ҆́ч҃е на́шъ тѵ́хѡне чꙋдотво́рче.
