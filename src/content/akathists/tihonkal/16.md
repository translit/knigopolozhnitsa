---
title: "І҆́косъ и҃"
navigation:
  key: akathists-tihonkal-16
  title: "І҆́косъ и҃"
  parent: akathists-tihonkal
  order: 16
type: "akathist"
---

## І҆́косъ и҃:

<red>В</red>е́сь є҆сѝ и҆ всѣ̑мъ вои́стиннꙋ, прпⷣбне ѻ҆́ч҃е тѵ́хѡне, ди́венъ ꙗ҆ви́лсѧ є҆сѝ: а҆́ще бо и҆ пло́ть въ мі́рѣ носи́лъ є҆сѝ, но всѧ̑ плотска̑ѧ мꙋдрова̑нїѧ презрѣ́въ, а҆́гг҃льски на землѝ пожи́лъ є҆сѝ. мы́ же, ви́дѣвше толи̑кїѧ твоѧ̑ по́двиги, бл҃года́рными ѹ҆стна́ми вопїе́мъ тѝ:

<red>Р</red>а́дꙋйсѧ, собесѣ́дниче а҆́гг҃лївъ: ра́дꙋйсѧ, ѹ҆краше́нїе пра́ведныхъ. Ра́дꙋйсѧ, ла́стовице сладкопѣ́сниваѧ: ра́дꙋйсѧ, ѻ҆рга́не дх҃а ст҃а́гѡ. Ра́дꙋйсѧ, цѣвни́це дх҃о́внаѧ: ра́дꙋйсѧ, ѻ҆́ч҃е чадолюби́вый. Ра́дꙋйсѧ, стада̀ твоегѡ̀ па́стырю до́брый: ра́дꙋйсѧ, бл҃гі́й и҆ вѣ́рный ра́бе. Ра́дꙋйсѧ, дѣ́лателю вїногра́да хрⷭ҇то́ва: ра́дꙋйсѧ, да́нный тебѣ̀ тала́нтъ ѿ бг҃а ѹ҆сꙋгꙋби́вый. Ра́дꙋйсѧ, неподви́жимый бл҃гоче́стїѧ сто́лпе: ра́дꙋйсѧ, непоколеби́мое ѡ҆гражде́нїе вѣ́ры.

<red>Р</red>а́дꙋйсѧ, прпⷣбне ѻ҆́ч҃е на́шъ тѵ́хѡне чꙋдотво́рче.
