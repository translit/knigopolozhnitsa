---
title: "Конда́къ ѕ҃"
navigation:
  key: akathists-tihonkal-11
  title: "Конда́къ ѕ҃"
  parent: akathists-tihonkal
  order: 11
type: "akathist"
---

## Конда́къ ѕ҃:

<red>П</red>роповѣ́дꙋетъ калꙋ́жскаѧ на́ша страна̀ трꙋды̀ твоѧ̑ и҆ по́двиги, бг҃омꙋ́дре тѵ́хѡне, под̾ѧ́тые тобо́ю дꙋше́внагѡ ра́ди твоегѡ̀ сп҃се́нїѧ, є҆го́же ра́ди просла́ви тѧ̀ гдⷭ҇ь сла́вою бл҃голѣ́пною. Тѣ́мже въ пꙋсты́ни ꙗ҆́кѡ дре́во бл҃гоплодови́тое ꙗ҆ви́лсѧ є҆сѝ, ѿ негѡ́же дꙋхо́внѡ пита́емсѧ, бл҃годарѧ́ще бг҃а и҆ вопїю́ще къ немꙋ̀: <red>А҆</red>ллилꙋ́їа.
