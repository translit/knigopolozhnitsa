---
title: "І҆́косъ з҃"
navigation:
  key: akathists-pitirimtamb-14
  title: "І҆́косъ з҃"
  parent: akathists-pitirimtamb
  order: 14
type: "akathist"
---

## І҆́косъ з҃:

<red>Н</red>о́вꙋю ѡ҆би́тель въ мѣ́стѣ пꙋсты́ннѣмъ, ꙗ҆́кѡже ти́хꙋю при́стань, во сла́вꙋ предте́чи гдⷭ҇нѧ созда́въ и҆ въ са́момъ гра́дѣ тамбо́вѣ съ сестро́ю твое́ю є҆катері́ною ѡ҆би́тель же́нскꙋю ѹ҆стро́ивъ, си́мъ ꙗ҆ви́лъ є҆сѝ на́мъ, ѻ҆́ч҃е пїтѷрі́ме, ве́лїю твою̀ любо́вь ко ѡ҆би́телємъ ст҃ы̑мъ. сегѡ̀ ра́ди воспѣва́емъ тѝ похва̑льнаѧ сїѧ̑:

<red>Р</red>а́дꙋйсѧ, предте́чꙋ гдⷭ҇нѧ возлюби́вый и҆ томꙋ̀ въ житїѝ твое́мъ поревнова́вый: ра́дꙋйсѧ, стро́гїй по́двигъ бл҃гоче́стїѧ въ себѣ̀ показа́вый. Ра́дꙋйсѧ, пꙋсты́ни безмо́лвїѧ люби́телю: ра́дꙋйсѧ, поста̀ и҆ мл҃твы стро́гїй блюсти́телю. Ра́дꙋйсѧ, тамбо́вскїѧ де́бри и҆ лѣса̀ мл҃твою твое́ю ѡ҆благоꙋха́вый: ра́дꙋйсѧ, ѡ҆би́тель и҆́нокѡмъ та́мѡ ѡ҆снова́вый. Ра́дꙋйсѧ, ст҃и́телѧ митрофа́на дрꙋ́же и҆ собесѣ́дниче: ра́дꙋйсѧ, во црⷭ҇твїи нбⷭ҇нѣмъ томꙋ̀ сонаслѣ́дниче.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
