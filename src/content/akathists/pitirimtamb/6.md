---
title: "І҆́косъ г҃"
navigation:
  key: akathists-pitirimtamb-6
  title: "І҆́косъ г҃"
  parent: akathists-pitirimtamb
  order: 6
type: "akathist"
---

## І҆́косъ г҃:

<red>И҆</red>мѣ́ѧ помы́слъ чи́стъ, и҆ дꙋ́шꙋ непоро́чнꙋ, сщ҃е́нства бл҃года́ть, є҆щѐ мла́дъ сы́й, досто́йнѡ воспрїѧ́лъ є҆сѝ, ѻ҆́ч҃е пїтѷрі́ме: тѣ́мже, во и҆гꙋ́мена ѡ҆би́тели и҆збра́нъ бы́лъ є҆сѝ и҆ са́номъ а҆рхїмандрі́та почте́нъ, ре́вностнѡ подвиза́ѧсѧ ѡ҆ сп҃се́нїи бг҃омъ врꙋче́ннагѡ тебѣ̀ слове́снагѡ стада̀. Сегѡ ра́ди вопїе́мъ тѝ си́це:

<red>Р</red>а́дꙋйсѧ, ꙗ҆́кѡ всѧ̑ послꙋша̑нїѧ и҆́ночєскаѧ нелѣ́ностнѡ проше́лъ є҆сѝ: ра́дꙋйсѧ, ꙗ҆́кѡ си́мъ на высотꙋ̀ добродѣ́телей возше́лъ є҆сѝ. Ра́дꙋйсѧ, красото̀ смиренномꙋ́дрїѧ и҆ воздержа́нїѧ: ра́дꙋйсѧ, ѡ҆́бразе кро́тости и҆ послꙋша́нїѧ. Ра́дꙋйсѧ, цѣломꙋ́дрїѧ ревни́телю: ра́дꙋйсѧ, дѣ́вства и҆ чистоты̀ храни́телю. Ра́дꙋйсѧ, и҆́ночествꙋющихъ мꙋ́дрый нача́льниче: ра́дꙋйсѧ, всѣ́хъ, благоче́стнѡ жи́ти хотѧ́щихъ, до́брый наста́вниче.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
