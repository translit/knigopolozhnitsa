---
title: "І҆́косъ а҃і"
navigation:
  key: akathists-pitirimtamb-22
  title: "І҆́косъ а҃і"
  parent: akathists-pitirimtamb
  order: 22
type: "akathist"
---

## І҆́косъ а҃і:

<red>С</red>вѣти́льникъ свѣтоза́ренъ бы́лъ є҆сѝ въ земнѣ́мъ житїѝ твое́мъ, ѻ҆́тче на́шъ пїтѷрі́ме, бл҃года́тнѡ ѡ҆зарѧ́ѧ дꙋ́шы вѣ́рныхъ. Просвѣтѝ ѹ҆̀бо мл҃твами твои́ми ѻ҆́чи дꙋшє́вныѧ и҆ на́мъ, въ пꙋчи́нѣ грѣха̀ погиба́ющымъ, да бл҃года́рнѣ вопїе́мъ тѝ:

<red>Р</red>а́дꙋйсѧ, вели́кїй ѹ҆го́дниче бж҃їй, бл҃гоче́стнꙋю жи́знь на землѝ возлюби́вый: ра́дꙋйсѧ, вѣ́рꙋ, наде́ждꙋ и҆ любо́вь да́же до конца̀ сохрани́вый. Ра́дꙋйсѧ, свѣти́льниче многосвѣ́тлый, свѣ́томъ и҆́стиннагѡ бг҃опозна́нїѧ на́съ ѡ҆зарѧ́ѧй: ра́дꙋйсѧ, лꙋчѐ сл҃нца пра́вды, теплото́ю бжⷭ҇твенныѧ любвѐ дꙋ́шы на́шѧ согрѣва́ѧй. Ра́дꙋйсѧ, би́сере честны́й, сїѧ́нїемъ нбⷭ҇ныѧ сла́вы сердца̀ на̑ша ѹ҆веселѧ́ѧй: ра́дꙋйсѧ, ка́меню драгі́й, странꙋ̀ на́шꙋ правосла́внꙋю ѹ҆краша́ѧй. Ра́дꙋйсѧ, ꙗ҆́кѡ тобо́ю бе́зднꙋ млⷭ҇рдїѧ бж҃їѧ призыва́емъ: ра́дꙋйсѧ, ꙗ҆́кѡ тобо́ю сп҃се́нїе вѣ́чное полꙋчи́ти ѹ҆пова́емъ.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
