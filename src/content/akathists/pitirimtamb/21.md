---
title: "Конда́къ а҃і"
navigation:
  key: akathists-pitirimtamb-21
  title: "Конда́къ а҃і"
  parent: akathists-pitirimtamb
  order: 21
type: "akathist"
---

## Конда́къ а҃і:

<red>П</red>ѣ́нїе немо́лчное да́же додне́сь соверша́етсѧ ѹ҆ гро́ба твоегѡ̀, ѹ҆го́дниче бж҃їй пїтѷрі́ме: мно́зи бо, въ нꙋжда́хъ сꙋ́щїи, вѣ́дѧтъ тѧ̀ помо́щника бл҃гопоспѣ́шлива и҆ мл҃твенника бл҃гоꙋвѣ́тлива. тѣ́мже ны́нѣ всѧ̀ рѡссі́йскаѧ землѧ̀ бл҃года́рнѣ вопїе́тъ просла́вльшемꙋ тѧ̀ бг҃ꙋ: <red>А҆</red>ллилꙋ́їа.
