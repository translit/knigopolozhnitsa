---
title: "І҆́косъ ѕ҃"
navigation:
  key: akathists-pitirimtamb-12
  title: "І҆́косъ ѕ҃"
  parent: akathists-pitirimtamb
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ во цр҃кви тамбо́встѣй свѣ́томъ хрⷭ҇то́ва ѹ҆че́нїѧ и҆ ре́вностїю твое́ю ѡ҆ сла́вѣ бж҃їей, ст҃и́телю ѻ҆́ч҃е пїтѷрі́ме: ты́ бо, красотꙋ̀ гдⷭ҇ню возлюби́въ, ѡ҆ ѹ҆стро́енїи хра́мѡвъ ст҃ы́хъ и҆ ѡ҆ благочи́нїи церко́внѣмъ всеꙋсе́рднѡ прилѣжа́лъ є҆сѝ. сегѡ̀ ра́ди воспѣва́емъ тѝ си́це:

<red>Р</red>а́дꙋйсѧ, сла́вы хрⷭ҇то́вы ревни́телю: ра́дꙋйсѧ, хра́мѡвъ ст҃ы́хъ строи́телю. Ра́дꙋйсѧ, бл҃гочи́нїѧ церко́внагѡ стро́гїй блюсти́телю: ра́дꙋйсѧ, чте́нїѧ и҆ пѣ́нїѧ бжⷭ҇твеннагѡ и҆скꙋ́сный ѹ҆чи́телю. Ра́дꙋйсѧ, ꙗ҆́кѡ тобо́ю цр҃ковь рꙋ́сскаѧ бл҃гоꙋкраси́сѧ: ра́дꙋйсѧ, ꙗ҆́кѡ въ не́й вѣ́ра хрⷭ҇то́ва тобо́ю ѹ҆тверди́сѧ. Ра́дꙋйсѧ, гра́да тамбо́ва сла́во и҆ ѹ҆краше́нїе: ра́дꙋйсѧ, всѣ̑мъ на́мъ зашито и҆ ѡ҆гражде́нїе.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
