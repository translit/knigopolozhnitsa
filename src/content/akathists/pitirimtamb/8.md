---
title: "І҆́косъ д҃"
navigation:
  key: akathists-pitirimtamb-8
  title: "І҆́косъ д҃"
  parent: akathists-pitirimtamb
  order: 8
type: "akathist"
---

## І҆́косъ д҃:

<red>С</red>лы́шавъ и҆ ви́дѣвъ премно́гꙋю твою̀ добродѣ́тель, бл҃же́нный патрїа́рхъ і҆ѡакі́мъ ст҃и́телѧ тебѐ наречѐ и҆ па́ствꙋ тамбо́вскꙋю смотре́нїю твоемꙋ̀ врꙋчѝ. Мы́ же, ѡ҆ се́мъ веселѧ́щесѧ, глаго́лемъ тѝ сицєва́ѧ:

<red>Р</red>а́дꙋйсѧ, всѧ̑ степє́ни и҆́ноческагѡ зва́нїѧ съ че́стїю и҆ сла́вою проше́дый: ра́дꙋйсѧ, на престо́лѣ ст҃и́тельстѣмъ досто́йнѡ возсѣ́дый. Ра́дꙋйсѧ, стра́же цр҃кве хрⷭ҇то́вы неꙋстраши́мый: ра́дꙋйсѧ, дѣ́лателю вїногра́да хрⷭ҇то́ва неꙋтоми́мый. Ра́дꙋйсѧ, благовре́меннѣ и҆ безвре́меннѣ па́ствꙋ твою̀ поꙋча́вый: ра́дꙋйсѧ, ко хрⷭ҇тꙋ̀ ѻ҆́вцы заблꙋ́ждшыѧ призва́вый. Ра́дꙋйсѧ, лю́ди, во тьмѣ̀ седѧ́щыѧ, свѣ́томъ хрⷭ҇то́вымъ ѡ҆зари́вый: ра́дꙋйсѧ, си́мъ ѿ поги́бели и҆́хъ сохрани́вый.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
