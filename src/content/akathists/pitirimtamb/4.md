---
title: "І҆́косъ в҃"
navigation:
  key: akathists-pitirimtamb-4
  title: "І҆́косъ в҃"
  parent: akathists-pitirimtamb
  order: 4
type: "akathist"
---

## І҆́косъ в҃:

<red>Р</red>а́зꙋмъ бжⷭ҇твенный и҆мы́й, всю̀ сꙋетꙋ̀ привре́менныѧ сла́сти презрѣ́лъ є҆сѝ, ѻ҆́ч҃е пїтѷрі́ме: тѣ́мже ѡ҆ста́вивъ мі́ръ и҆ всѧ̑ ꙗ҆̀же въ не́мъ, и҆змла́да прїѧ́лъ є҆сѝ ѡ҆́бразъ а҆́гг҃льский, всегѡ̀ себѐ ѿда́въ на слꙋже́нїе є҆ди́номꙋ гдⷭ҇ꙋ. Таково́е ѹ҆̀бо и҆зволе́нїе твоѐ восхвалѧ́юще, глаго́лемъ тѝ сицєва́ѧ:

<red>Р</red>а́дꙋйсѧ, ꙗ҆́кѡ пꙋ́ть пра́вый въ црⷭ҇твїе нбⷭ҇ное ѡ҆брѣ́лъ є҆сѝ: ра́дꙋйсѧ, ꙗ҆́кѡ си́мъ пꙋте́мъ невозвра́тнѡ ше́лъ є҆сѝ. Ра́дꙋйсѧ, ꙗ҆́кѡ кра̑снаѧ мі́ра сегѡ̀ ни во что́же вмѣни́лъ є҆сѝ: ра́дꙋйсѧ, ꙗ҆́кѡ, земна̑ѧ ѿри́нꙋвъ, нбⷭ҇наѧ возлю́билъ є҆сѝ. Ра́дꙋйсѧ, се́рдце твоѐ при́снѡ ко хрⷭ҇тꙋ̀ и҆мѣ́вый: ра́дꙋйсѧ, томꙋ̀ є҆ди́номꙋ слꙋжи́ти вожделѣ́вый. Ра́дꙋйсѧ, ра́зꙋмъ тво́й въ послꙋша́нїе вѣ́ры плѣни́вый: ра́дꙋйсѧ, въ бз҃ѣ благоче́стнѡ пожи́вый.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
