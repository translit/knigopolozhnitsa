---
title: "І҆́косъ в҃і"
navigation:
  key: akathists-pitirimtamb-24
  title: "І҆́косъ в҃і"
  parent: akathists-pitirimtamb
  order: 24
type: "akathist"
---

## І҆́косъ в҃і:

<red>П</red>ою́ще твоѐ бг҃оꙋго́дное житїѐ, ѻ҆́ч҃е пїтѷрі́ме, и҆ на нб҃си ѿ бг҃а прославле́нїе, велича́емъ безчи́слєннаѧ чꙋдеса̀ и҆ и҆сцѣлє́нїѧ твоѧ̑, и҆, на неꙋсы̑пныѧ мл҃твы твоѧ̑ ѹ҆пова́юще, взыва́емъ тѝ сицєва́ѧ:

<red>Р</red>а́дꙋйсѧ, хра́мъ преѡбраже́нїѧ гдⷭ҇нѧ бл҃голѣ́пенъ ѹ҆стро́ивый: ра́дꙋйсѧ, вѣ́чное поко́ище себѣ̀ въ не́мъ пред̾ꙋгото́вавый. Ра́дꙋйсѧ, житїѐ твоѐ земно́е бл҃гоче́стнѣ сконча́вый: ра́дꙋйсѧ, ѿ цр҃ѧ̀ нбⷭ҇нагѡ вѣне́цъ сла́вы прїе́мый. Ра́дꙋйсѧ, а҆пⷭ҇лѡвъ собесѣ́дниче: ра́дꙋйсѧ, ст҃и́телей сопресто́льниче и҆ сонаслѣ́дниче. Ра́дꙋйсѧ, а҆рха́гг҃лѡвъ и҆ а҆́гг҃лѡвъ сослꙋжи́телю: ра́дꙋйсѧ, всѣ́хъ нбⷭ҇ныхъ си́лъ сожи́телю.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
