---
title: "І҆́косъ і҃"
navigation:
  key: akathists-pitirimtamb-20
  title: "І҆́косъ і҃"
  parent: akathists-pitirimtamb
  order: 20
type: "akathist"
---

## І҆́косъ і҃:

<red>С</red>тѣны̀ неѡбори́мыѧ и҆ застꙋ́пницы ро́да хрⷭ҇тїа́нскагѡ і҆кѡ́нꙋ ди́внꙋю гра́дꙋ тамбо́вꙋ дарова́лъ є҆сѝ, ѻ҆́тче пїтѷрі́ме, ѿ неѧ́же додне́сь всѣ̑мъ съ вѣ́рою приходѧ́щымъ то́ки чꙋде́съ и҆злива́ютсѧ. сегѡ̀ ра́ди бл҃года́рнѣ взыва́емъ тѝ си́це:

<red>Р</red>а́дꙋйсѧ, всѐ ѹ҆пова́нїе твоѐ на мт҃рь бж҃їю возложи́вый: ра́дꙋйсѧ, и҆ гра́дъ тво́й покро́вꙋ тоѧ̀ врꙋчи́вый. Ра́дꙋйсѧ, і҆кѡ́нꙋ є҆ѧ̀ ст҃ꙋ́ю въ щи́тъ и҆ ѡ҆гражде́нїе гра́дꙋ поста́вивый: ра́дꙋйсѧ, зало́гъ любвѐ твоеѧ̀ і҆кѡ́нꙋ бг҃ома́тере па́ствѣ ѡ҆ста́вивый. Ра́дꙋйсѧ, ꙗ҆́кѡ і҆кѡ́ною то́ю чꙋдеса̀ мнѡ́га содѣва́ютсѧ: ра́дꙋйсѧ, ꙗ҆́кѡ ми́лѡсти бж҃їѧ ѿ неѧ̀ непреста́ннѡ и҆злїва́ютсѧ. Ра́дꙋйсѧ, бцⷣꙋ на́мъ ѹ҆каза́вый ѿ всѣ́хъ бѣ́дъ и҆збавле́нїе: ра́дꙋйсѧ, ꙗ҆́кѡ ми́лостїю є҆ѧ̀ ты̀ є҆сѝ на́ша ра́дость и҆ ѹ҆тѣше́нїе.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
