---
title: "І҆́косъ а҃"
navigation:
  key: akathists-pitirimtamb-2
  title: "І҆́косъ а҃"
  parent: akathists-pitirimtamb
  order: 2
type: "akathist"
---

## І҆́косъ а҃:

<red>А҆́</red>гг҃лѡмъ подража́тель и҆ человѣ́кѡвъ наста́вникъ бы́лъ є҆сѝ, ст҃и́телю ѻ҆́ч҃е пїтѷрі́ме: ѿ ю҆́ности бо возлю́билъ є҆сѝ бжⷭ҇твенное ѹ҆че́нїе и҆, семꙋ̀ послѣ́довавъ, до́бромꙋ житїю̀ поревнова́лъ є҆сѝ. Сегѡ̀ ра́ди тебѣ̀, на нб҃сѝ и҆ на землѝ просла́вленномꙋ, вопїе́мъ си́це:

<red>Р</red>а́дꙋйсѧ, ѿ рожде́нїѧ твоегѡ̀ бг҃омъ и҆збра́нный: ра́дꙋйсѧ, на слꙋже́нїе а҆пⷭ҇льское призва́нный. Ра́дꙋйсѧ, и҆збра́нїе твоѐ по́двигомъ благоче́стїѧ ѡ҆правда́вый: ра́дꙋйсѧ, ѡ҆́бразомъ житїѧ̀ твоегѡ̀ и҆ на́мъ пꙋ́ть къ нб҃сѝ показа́вый. Ра́дꙋйсѧ, ѿ ю҆́ности и҆́го хрⷭ҇то́во возлюби́вый: ра́дꙋйсѧ, чистотꙋ̀ се́рдца твоегѡ̀ до конца̀ сохрани́вый. Ра́дꙋйсѧ, ꙗ҆́кѡ, сегѡ̀ ра́ди, є҆щѐ сы́й на землѝ, а҆́гг҃лѡмъ ѹ҆подо́билсѧ є҆сѝ: ра́дꙋйсѧ, ꙗ҆́кѡ, сегѡ̀ ра́ди, гдⷭ҇а сла̑вы всегда̀ зрѣ́ти сподо́билсѧ є҆сѝ.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
