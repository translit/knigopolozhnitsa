---
title: "Конда́къ в҃і"
navigation:
  key: akathists-pitirimtamb-23
  title: "Конда́къ в҃і"
  parent: akathists-pitirimtamb
  order: 23
type: "akathist"
---

## Конда́къ в҃і:

<red>Б</red>лгⷣть ѿ бг҃а тѝ да́ннꙋю вѣ́дѧще, ны́нѣ прилѣ́жнѡ мо́лимъ тѧ̀, ст҃и́телю пїтѷрі́ме: проле́й те́плꙋю ѡ҆ на́съ мл҃твꙋ ко гдⷭ҇ꙋ, да сохрани́тъ цр҃ковь свою̀ ст҃ꙋ́ю неврежде́нꙋ ѿ є҆ресе́й и҆ раско́лѡвъ и҆ всѧ̑ правосла̑вныѧ да поми́лꙋетъ и҆ сп҃се́тъ, вопїю́щыѧ є҆мꙋ̀: <red>А҆</red>ллилꙋ́їа.
