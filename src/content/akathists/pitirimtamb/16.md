---
title: "І҆́косъ и҃"
navigation:
  key: akathists-pitirimtamb-16
  title: "І҆́косъ и҃"
  parent: akathists-pitirimtamb
  order: 16
type: "akathist"
---

## І҆́косъ и҃:

<red>В</red>е́сь и҆спо́лнь любвѐ хрⷭ҇то́вы, дꙋ́шꙋ твою̀ за ѻ҆́вцы твоѧ̑ положи́ти гото́въ бы́лъ є҆сѝ, сп҃се́нїе всѣ̑мъ ѹ҆строѧ́ѧ и҆ всѣ̑мъ во все́мъ ѹ҆гожда́ѧ, не и҆скі́й своеѧ̀, но мно́гихъ по́льзы, да всѧ́кѡ нѣ̑кїѧ спасе́ши. сегѡ̀ ра́ди чти́мъ ст҃ꙋ́ю па́мѧть твою̀ и҆ ѹ҆се́рднѡ вопїе́мъ тѝ:

<red>Р</red>а́дꙋйсѧ, ѻ҆́ч҃е бл҃госе́рдый, ѡ҆ спасе́нїи мно́гихъ ревнова́вый: ра́дꙋйсѧ, не свои́хъ сѝ, но бли́жнѧго и҆ска́вый. Ра́дꙋйсѧ, па́стырю до́брый, на па́житехъ тꙋ́чныхъ ча̑да твоѧ̑ дꙋхѡ́внаѧ пита́вый: ра́дꙋйсѧ, стра́же неꙋсы́пный, ѿ волкѡ́въ хи́щныхъ ѻ҆́вцы твоѧ̑ ѡ҆хранѧ́вый. Ра́дꙋйсѧ, ни́щихъ корми́телю и҆ гла́дныхъ пита́телю: ра́дꙋйсѧ, си́рыхъ защи́тниче и҆ ѡ҆би́димыхъ предста́телю. Ра́дꙋйсѧ, ꙗ҆́кѡ и҆ ны́нѣ во всѧ́кихъ нꙋжда́хъ ско́ро на́мъ помога́еши: ра́дꙋйсѧ, ꙗ҆́кѡ и҆ ны́нѣ всѣ́хъ, съ вѣ́рою къ тебѣ̀ притека́ющихъ, ми́лостивнѡ ѹ҆тѣша́еши.

<red>Р</red>а́дꙋйсѧ, ст҃и́телю пїтѷрі́ме, тамбо́вскїй чꙋдотво́рче.
