---
title: "І҆́косъ в҃і"
navigation:
  key: akathists-allsaints-24
  title: "І҆́косъ в҃і"
  parent: akathists-allsaints
  order: 24
type: "akathist"
---

## І҆́косъ в҃і:

<red>П</red>ою́ще тѧ̀, влⷣко вседержи́телю, восхвалѧ́емъ всѝ прест҃о́е и҆́мѧ твоѐ, ꙗ҆́кѡ ѿ нача́ла мі́ра въ разли̑чнаѧ времена̀ ꙗ҆ви́лъ є҆сѝ приснопа́мѧтныѧ ст҃ы́ѧ твоѧ̑, тебѣ̀ є҆ди́номꙋ въ трⷪ҇цѣ сла́вимомꙋ бг҃ꙋ бл҃гоꙋгоди́вшїѧ, и҆́хже мл҃твами ѿ всѣ́хъ ѕѡ́лъ и҆збавлѧ́еши вопїю́щїѧ къ ни́мъ:

<red>Р</red>а́дꙋйтесѧ, ст҃і́и бж҃їи ѹ҆го́дницы, съ прест҃ѣ́йшею всеѧ̀ тва́ри приснодѣ́вою мр҃їею. Ра́дꙋйтесѧ, и҆ вы̀, безпло́тнїи а҆́гг҃ли, храни́телїе ро́да чл҃вѣ́ческагѡ. Ра́дꙋйтесѧ, ст҃і́и ца́рїе и҆ кнѧ́зи, на землѝ бл҃гочести́во ца́рствовавшїи и҆ нбⷭ҇ное црⷭ҇твїе наслѣ́дившїи. Ра́дꙋйтесѧ, до́брїи градоправи́телїе, въ нбⷭ҇номъ гра́дѣ ѻ҆бита́ти сподо́бльшїисѧ. Ра́дꙋйтесѧ, нелицепрїѧ́тнїи земні́и сꙋдїѝ, ѹ҆ нбⷭ҇нагѡ сꙋдїѝ ѡ҆правда́нїе и҆ млⷭ҇ть полꙋчи́вшїи. Ра́дꙋйтесѧ, ре́вностнїи слове́сныхъ ѻ҆вє́цъ па́стырїе, ѿ пастыренача́льника хрⷭ҇та̀ похвале́ннїи и҆ прославле́ннїи. Ра́дꙋйтесѧ, пра́веднїи земледѣ́лателїе, въ простотѣ̀ се́рдца и҆ неѕло́бїи бг҃ꙋ послꙋжи́вшїи. Ра́дꙋйтесѧ, терпѣли́вїи странни́цы, нбⷭ҇нагѡ ѻ҆те́чества дости́гшїи. Ра́дꙋйтесѧ, ю҆ро́дивїи, поношє́нїѧ и҆ ѹ҆корє́нїѧ хрⷭ҇та̀ ра́ди претерпѣ́вшїи. Ра́дꙋйтесѧ, безсребре́нницы, тꙋ́не болѧ́щимъ и҆сцѣлє́нїѧ подава́вшїи и҆ на нб҃сѝ мздꙋ̀ прїѧ́вшїи. Ра́дꙋйтесѧ, во всѧ́комъ во́зрастѣ и҆ зва́нїи ѹ҆годи́вшїи бг҃ꙋ мꙋ́жїе и҆ жє́ны, ꙗ҆́кѡ вы є҆ди́нѡ є҆стѐ ѡ҆ гдⷭ҇ѣ и҆ дꙋ́ши ва̑ша въ рꙋ́цѣ бж҃їей. Ра́дꙋйтесѧ, ꙗ҆́кѡ въ бꙋ́дꙋщемъ вѣ́цѣ кꙋ́пнѡ съ дꙋша́ми и҆ тѣлеса̀ ва̑ша вѣ́чныѧ сла́вы прича́стны бꙋ́дꙋтъ.

<red>Р</red>а́дꙋйтесѧ, всѝ ст҃і́и, те́плїи ѡ҆ все́мъ мі́рѣ бг҃ꙋ мл҃твєнницы.
