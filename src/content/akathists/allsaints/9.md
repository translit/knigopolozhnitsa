---
title: "Конда́къ є҃"
navigation:
  key: akathists-allsaints-9
  title: "Конда́къ є҃"
  parent: akathists-allsaints
  order: 9
type: "akathist"
---

## Конда́къ є҃:

<red>Б</red>г҃ото́чною, сп҃се, кро́вїю твое́ю и҆скꙋпле́ннїи и҆ вѣ́рнѡ тебѣ̀ на землѝ послꙋжи́вшїи всѝ ст҃і́и, ны́нѣ на тве́рди церко́внѣй ꙗ҆́кѡ ѕвѣ̑зды пресвѣ̑тлыѧ сїѧ́ютъ, и҆ всѣ́хъ на́съ, по мо́рю стра́стнагѡ сегѡ̀ житїѧ̀ пла́вающихъ, на пꙋ́ть пра́вый, къ нбⷭ҇номꙋ ѻ҆те́чествꙋ вѣдꙋ́щїй, наставлѧ́ютъ: ѡ҆ се́мъ ѹ҆́бѡ съ ра́достїю бл҃года́рнѡ пое́мъ бг҃ꙋ: <red>А҆</red>ллилꙋ́їа.
