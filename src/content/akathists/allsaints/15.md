---
title: "Конда́къ и҃"
navigation:
  key: akathists-allsaints-15
  title: "Конда́къ и҃"
  parent: akathists-allsaints
  order: 15
type: "akathist"
---

## Конда́къ и҃:

<red>С</red>транꙋ̀ ѻ҆́нꙋ го́рнюю, и҆дѣ́же всѝ ст҃і́и по трꙋдѣ́хъ земны́хъ почива́ютъ, ѹ҆́мнымъ ѻ҆чесє́мъ свои́мъ представлѧ́юще, а҆́ще и҆ не мо́жемъ пости́гнꙋти сꙋ́щагѡ та́мо бл҃же́нства, мы̀ земні́и и҆ пло́тїю ѡ҆бложе́ннїи, ѻ҆ба́че, вѣ́рою сїѐ проразꙋмѣва́юще и҆ се́рдцемъ предвкꙋша́юще, пое́мъ ди́вномꙋ во ст҃ы́хъ свои́хъ бг҃ꙋ: <red>А҆</red>ллилꙋ́їа.
