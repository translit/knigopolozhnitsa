---
title: "Конда́къ і҃"
navigation:
  key: akathists-allsaints-19
  title: "Конда́къ і҃"
  parent: akathists-allsaints
  order: 19
type: "akathist"
---

## Конда́къ і҃:

<red>С</red>п҃се́нїѧ пꙋте́мъ пра́во ше́ствꙋюще и҆ ѡ҆ сꙋдьба́хъ пра́вды бж҃їѧ поꙋча́ющесѧ, всѝ ст҃і́и, ꙗ҆ви́стесѧ ꙗ҆́кѡ древеса̀ бл҃гопло́днаѧ при и҆схо́дищахъ во́дъ, и҆ принесо́сте бг҃ꙋ пло́дъ добродѣ́телей ва́шихъ во вре́мѧ своѐ. Ны́нѣ же въ го́рнѣмъ є҆де́мѣ неизрече́ннагѡ наслажда́ющесѧ бл҃же́нства, помѧни́те и҆ на́съ, ча́дъ ва́шихъ, ѻ҆те́ческое ва́ше ѡ҆ сп҃се́нїи на́шемъ попече́нїе восхвалѧ́ющихъ, бг҃ꙋ же пою́щихъ: <red>А҆</red>ллилꙋ́їа.
