---
title: "Конда́къ д҃"
navigation:
  key: akathists-allsaints-7
  title: "Конда́къ д҃"
  parent: akathists-allsaints
  order: 7
type: "akathist"
---

## Конда́къ д҃:

<red>Б</red>ꙋ́ри житє́йскїѧ и҆зба́вльшесѧ, всѝ ст҃і́и, преидо́сте въ нбⷭ҇ный поко́й, на мѣ̑ста ѕла̑чна и҆ прохла̑дна, и҆дѣ́же потѡ́цы сла́дости неисповѣди́мыѧ, пи́ща сла́вы бж҃їѧ нетлѣ́ннаѧ, пѣ́нїѧ и҆ гла́сы пра́зднꙋющихъ: та́мо ѹ҆́бѡ торжествꙋ́ете со всѣ́ми а҆́гг҃льскими си́лами, пою́ще бг҃ꙋ: <red>А҆</red>ллилꙋ́їа.
