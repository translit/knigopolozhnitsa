---
title: "Конда́къ з҃"
navigation:
  key: akathists-allsaints-13
  title: "Конда́къ з҃"
  parent: akathists-allsaints
  order: 13
type: "akathist"
---

## Конда́къ з҃:

<red>Х</red>отѧ̀ всебл҃гі́й гдⷭ҇ь ꙗ҆ви́ти мі́рꙋ, ꙗ҆́кѡ не всꙋ́е трꙋжда́ютсѧ всѝ бл҃гоꙋгожда́ющїи є҆мꙋ̀, но ꙗ҆́кѡ ве́лїѧ мзда̀ ѹ҆гото́васѧ и҆́мъ въ црⷭ҇твїи нбⷭ҇нѣмъ: сегѡ̀ ра́ди просла́ви со́нмы ст҃ы́хъ ѹ҆го́дникъ свои́хъ, разли́чнѣ томꙋ̀ на землѝ послꙋжи́вшихъ, да и҆ мы̀ поревнꙋ́емъ тѣ́хъ житїю̀, и҆ тоѧ́ же вѣ́чныѧ сла́вы ча́юще, пое́мъ є҆мꙋ̀: <red>А҆</red>ллилꙋ́їа.
