---
title: "І҆́косъ і҃"
navigation:
  key: akathists-allsaints-20
  title: "І҆́косъ і҃"
  parent: akathists-allsaints
  order: 20
type: "akathist"
---

## І҆́косъ і҃:

<red>С</red>тѣна̀ тве́рда на́мъ проти́вꙋ лица̀ вра́жїѧ вы̀ є҆стѐ, всѝ ст҃і́и, и҆ те́плїи мл҃твєнницы ко хрⷭ҇тꙋ̀ ѡ҆ все́мъ ро́дѣ хрⷭ҇тїа́нстѣмъ. Тѣ́мже ѿ стрѣ́лъ неви́димагѡ бори́телѧ при́снѡ ва́ми защища́еми, ра́достнѡ взыва́емъ:

<red>Р</red>а́дꙋйтесѧ, ро́да чл҃вѣ́ческагѡ ве́лїе ѹ҆краше́нїе. Ра́дꙋйтесѧ, въ стра́нствїи земно́мъ при́снаѧ на́мъ ѿра́да и҆ ѹ҆тѣше́нїе. Ра́дꙋйтесѧ, въ бра́ни со врага́ми сп҃се́нїѧ на́шегѡ си́льнїи на́мъ помо́щницы. Ра́дꙋйтесѧ, ѿ меча̀ гнѣ́ва бж҃їѧ мл҃твами ва́шими на́съ защища́ющїи. Ра́дꙋйтесѧ, са́ми и҆скꙋше́ни бы́вше, и҆ на́мъ во и҆скꙋше́нїихъ помога́ющїи. Ра́дꙋйтесѧ, покаѧ́нїю на́съ грѣ́шныхъ ѕѣлѡ̀ ра́дꙋющїисѧ. Ра́дꙋйтесѧ, на разли́чныхъ мѣ́стѣхъ землѝ во всѧ̑ времена̀ пра́веднѡ пожи́вшїи. Ра́дꙋйтесѧ, а҆́ще и҆ согрѣши́вшїи, ѻ҆ба́че и҆́стиннымъ покаѧ́нїемъ и҆ слеза́ми скве́рнꙋ грѣхѡ́въ ѡ҆мы́вшїи. Ра́дꙋйтесѧ, ѿ а҆да́ма да́же до дне́сь въ наде́жди жи́зни вѣ́чныѧ сконча́вшїисѧ. Ра́дꙋйтесѧ, ѿ восто́ка и҆ за́пада прише́дшїи и҆ на ло́нѣ а҆враа́мли почи́вшїи. Ра́дꙋйтесѧ, ꙗ҆́кѡ со́нмъ ва́шъ но́выми съ землѝ прише́льцами всегда̀ ѹ҆мно́жаетсѧ. Ра́дꙋйтесѧ, ꙗ҆́кѡ ва́ми мѣ́сто па́дшихъ дꙋ́хѡвъ въ собо́рѣ а҆́гг҃льскомъ восполнѧ́етсѧ.

<red>Р</red>а́дꙋйтесѧ, всѝ ст҃і́и, те́плїи ѡ҆ все́мъ мі́рѣ бг҃ꙋ мл҃твєнницы.
