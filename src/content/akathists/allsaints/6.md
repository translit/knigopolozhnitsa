---
title: "І҆́косъ г҃"
navigation:
  key: akathists-allsaints-6
  title: "І҆́косъ г҃"
  parent: akathists-allsaints
  order: 6
type: "akathist"
---

## І҆́косъ г҃:

<red>И҆</red>мꙋ́ще, ст҃і́и прⷪ҇ро́цы, пресла̑внаѧ селє́нїѧ во ѻ҆би́телѣхъ до́мꙋ ѻ҆ц҃а̀ нбⷭ҇нагѡ и҆ прⷭ҇носꙋ́щнымъ свѣ́томъ лица̀ бж҃їѧ просвѣща́еми, неизрече́ннагѡ воис́тинꙋ со все́ми ст҃ы́ми наслажда́етесѧ бл҃же́нства, є҆го́же мы̀, земні́и, прича́стницы бы́ти жела́юще, воспѣва́емъ ва́мъ си́це:

<red>Р</red>а́дꙋйтесѧ, ст҃і́и прⷪ҇ро́цы, бг҃омъ и҆збра́ннїи пре́жде ва́шегѡ рожде́нїѧ. Ра́дꙋйтесѧ, вѣ́рнѡ порабо́тавшїи є҆мꙋ̀ пре́жде хрⷭ҇то́ва воплоще́нїѧ. Ра́дꙋйтесѧ, ѿ младе́нчества бл҃года́тїю ст҃а́гѡ дх҃а ѡ҆сщ҃е́ннїи. Ра́дꙋйтесѧ, посла́ннїи ѿ гдⷭ҇а вразꙋмлѧ́ти заблꙋ́ждшїѧ сн҃ы і҆и҃левы. Ра́дꙋйтесѧ, предвозвѣсти́вшїи хрⷭ҇то́во ѿ дѣ́вы сла́вное рожде́нїе. Ра́дꙋйтесѧ, ѕвѣ̑зды, предвари́вшїи прише́ствїе и҆́стиннагѡ сл҃нца. Ра́дꙋйтесѧ, законопрестꙋ́пныхъ царе́й і҆и҃левыхъ дерзнове́ннѡ ѡ҆бличи́вшїи. Ра́дꙋйтесѧ, всѧ́кое людско́е нече́стїе мече́мъ сло́ва бж҃їѧ неща́днѡ посѣ́кшїи. Ра́дꙋйтесѧ, вѣ́рнїи рабѝ гдⷭ҇ни, всѧ̑ хотє!нїѧ є҆гѡ̀ и҆спо́лнившїи. Ра́дꙋйтесѧ, и҆́стинꙋ небоѧ́зненнѡ пред̾ вла́стьми вѣща́вшїи. Ра́дꙋйтесѧ, мно́ги скѡ́рби въ мі́рѣ претерпѣ́вшїи. Ра́дꙋйтесѧ, со всѣ́ми и҆збра́нными торжествꙋ́ющїи на нб҃сѝ въ сла́вѣ вѣ́чнѣй.

<red>Р</red>а́дꙋйтесѧ, всѝ ст҃і́и, те́плїи ѡ҆ все́мъ мі́рѣ бг҃ꙋ мл҃твєнницы.
