---
title: "Конда́къ в҃і"
navigation:
  key: akathists-allsaints-23
  title: "Конда́къ в҃і"
  parent: akathists-allsaints
  order: 23
type: "akathist"
---

## Конда́къ в҃і:

<red>Б</red>лгⷣть ѿ бг҃а да́ннꙋю ва́мъ, въ воздаѧ́нїе мно́гихъ добродѣ́телей ва́шихъ, кто̀ ѿ земноро́дныхъ и҆сповѣ́сти возмо́жетъ, ѽ ст҃і́и. Ꙗ҆́коже бо ка́пли морскі́ѧ по є҆ди́ной и҆счерпа́ти, си́це чꙋдодѣ́йствїй ва́шихъ и҆ подава́емыхъ ва́ми на́мъ бл҃годѣѧ́нїй нѣ́сть мо́щнѡ и҆сче́сти. Сегѡ̀ ра́ди ра́достнѡ соверша́емъ сла́вное ва́ше торжество̀, и҆ всѧ̑ дѣ́йствꙋющемꙋ въ ва́съ гдⷭ҇ꙋ зове́мъ: <red>А҆</red>ллилꙋ́їа.
