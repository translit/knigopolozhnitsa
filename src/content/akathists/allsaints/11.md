---
title: "Конда́къ ѕ҃"
navigation:
  key: akathists-allsaints-11
  title: "Конда́къ ѕ҃"
  parent: akathists-allsaints
  order: 11
type: "akathist"
---

## Конда́къ ѕ҃:

<red>П</red>роповѣ́дꙋютъ хрⷭ҇тїа́нстїи ро́ди сла́вꙋ ва́шꙋ, всѝ ст҃і́и: вы́ бо ꙗ҆́кѡ ра́й насажде́нный ꙗ҆ви́стесѧ посредѣ̀ цр҃кве, и҆мꙋ́щїи дре́во жи́зни самагѡ̀ гдⷭ҇а, ѿ негѡ́ же вкꙋси́вше сла́дости ра́йскїѧ, всѧ̑ скороги́бнꙋщаѧ въ ми́рѣ се́мъ презрѣ́сте, и҆ ра́достнѡ въ нбⷭ҇ный вертогра́дъ внидо́сте, пою́ще: <red>А҆</red>ллилꙋ́їа.
