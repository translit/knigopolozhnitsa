---
title: "Мл҃тва"
navigation:
  key: akathists-allsaints-26
  title: "Мл҃тва"
  parent: akathists-allsaints
  order: 26
type: "akathist"
---

## Мл҃тва:

<versal>К</versal>ъ ва́мъ, ѽ ст҃і́и всѝ, ꙗ҆́кѡ пꙋтевѡ́днымъ свѣти́льникѡмъ, дѣѧ́ньми свои́ми ѡ҆свѣти́вшимъ пꙋ́ть нбⷭ҇нагѡ восхо́да, а҆́зъ, многогрѣ́шный, смире́ннѡ колѣ̑на се́рдца моегѡ̀ преклонѧ́ю и҆ и҆з̾ глꙋбины̀ дꙋшѝ взыва́ю: ѹ҆моли́те ѡ҆ мнѣ̀ чл҃вѣколю́бца бг҃а, да не попꙋ́ститъ мѝ є҆щѐ блꙋжда́ти по распꙋ́тїѧмъ грѣха̀, но да просвѣти́тъ мо́й ѹ҆́мъ и҆ се́рдце свѣ́томъ бл҃гости своеѧ̀, ꙗ҆́кѡ да то́ю ѡ҆зарѧ́емь и҆ подкрѣплѧ́емь, возмогꙋ̀ про́чее вре́мѧ земна́гѡ житїѧ̀ пра́вою стезе́ю непреткнове́ннѡ прейтѝ и҆ хода́тайствомъ ва́шимъ ко пребл҃го́мꙋ гдⷭ҇ꙋ сподо́блюсѧ понѐ вма́лѣ прича́стникъ бы́ти дꙋхо́вныѧ ва́шеѧ трапе́зы въ нбⷭ҇нѣмъ черто́зѣ цр҃ѧ̀ сла́вы, є҆мꙋ́же со безнача́льнымъ є҆гѡ̀ ѻ҆ц҃е́мъ и҆ прест҃ы́мъ, бл҃ги́мъ и҆ животворѧ́щимъ дх҃омъ бꙋ́ди сла́ва, че́сть и҆ поклоне́нїе во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
