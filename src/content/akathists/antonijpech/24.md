---
title: "І҆́косъ в҃і"
navigation:
  key: akathists-antonijpech-24
  title: "І҆́косъ в҃і"
  parent: akathists-antonijpech
  order: 24
type: "akathist"
---

## І҆́косъ в҃і:

<red>П</red>ою́ще ст҃оподви́жное и҆ равноа҆́гг҃ельное житїѐ твоѐ, прпⷣбне ѻ҆́ч҃е, хва́лимъ, сла́вимъ и҆ велича́емъ ѹ҆крѣпи́вшагѡ тѧ̀ гдⷭ҇а, дарова́вшагѡ на́мъ въ тебѣ̀ примѣ́ръ ст҃ы́й и҆ достоподражательный навсегда̀. прїимѝ ѹ҆̀бо, ѹ҆го́дниче хрⷭ҇товъ, ѿ на́съ смире́нныхъ, съ любо́вїю серде́чною тѧ̀ почита́ющихъ, сїѧ̑ нелє́стныѧ похвалы̑:

<red>Р</red>а́дꙋйсѧ, прест҃ы́ѧ живонача́льныѧ трⷪ҇цы бл҃говоле́нїемъ ѹ҆вѣнча́нный; ра́дꙋйсѧ, прест҃ы́ѧ влⷣчцы бцⷣы млⷭ҇тьми ѹ҆ще́дренный. Ра́дꙋйсѧ, а҆́гг҃ельскихъ вѡ́инствъ содрꙋ́жества сподо́бленный; ра́дꙋйсѧ, бл҃же́нства ст҃ы́хъ ѹ҆досто́енный. Ра́дꙋйсѧ, сонаслѣ́дниче прпⷣбныхъ; ра́дꙋйсѧ, по́стникѡвъ блгⷣтное ѹ҆добре́нїе. Ра́дꙋйсѧ, пещерножи́телей сла́во и҆ похвало̀; ра́дꙋйсѧ, все́ѧ страны̀ правосла́вно-рѡссі́йскїѧ крѣ́пкое ѡ҆гражде́нїе. Ра́дꙋйсѧ, ст҃ы́ѧ ла́ѵры твоеѧ̀ непосты́дное ѹ҆пова́нїе; ра́дꙋйсѧ, подвиза́ющымсѧ въ не́й сп҃се́нїѧ вѣ́чнагѡ хода́таю. Ра́дꙋйсѧ, тѣлеса̀ на́ша безме́зднѡ врачꙋ́ѧй прикоснове́нїемъ къ честно́мꙋ твоемꙋ̀ гро́бꙋ; ра́дꙋйсѧ, дꙋ́ши на́ша возводѧ́й къ наслѣ́дїю бл҃же́нства ра́йскагѡ сты́ми твои́ми мл҃твами.

<red>Р</red>а́дꙋйсѧ, а҆нтѡ́нїе, мона́шескагѡ въ рѡссі́и житїѧ̀ первонача́льниче.
