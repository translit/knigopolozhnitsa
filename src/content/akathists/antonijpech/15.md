---
title: "Конда́къ и҃"
navigation:
  key: akathists-antonijpech-15
  title: "Конда́къ и҃"
  parent: akathists-antonijpech
  order: 15
type: "akathist"
---

## Конда́къ и҃:

<red>С</red>тра́нное и҆ вельмѝ безмо́лвное житїѐ провожда́лъ є҆сѝ, бг҃оносне ѻ҆́ч҃е, є҆гда̀ ѿ черни́гова па́ки въ кі́евъ возврати́лсѧ є҆сѝ, и҆ ѿ да́льнїѧ пеще́ры твоеѧ̀ въ бли́жнюю пресели́лсѧ є҆сѝ, ю҆́же со ѹ҆чєникѝ твои́ми и҆скопа́въ, ꙗ҆́кѡ ра́й кра́сный ѹ҆добри́лъ є҆сѝ ю҆̀ по́двиги твои́ми и҆ чꙋдесы̀, и҆ въ не́й безмо́лвнѡ пребыва́ѧ, ѹ҆миле́ннѡ воспѣва́лъ є҆сѝ цр҃ю сла́вы хрⷭ҇тꙋ̀: <red>А҆</red>ллилꙋ́їа.
