---
title: "Конда́къ д҃"
navigation:
  key: akathists-antonijpech-7
  title: "Конда́къ д҃"
  parent: akathists-antonijpech
  order: 7
type: "akathist"
---

## Конда́къ д҃:

<red>Б</red>ꙋ́ри страсте́й и҆збѣжа́въ, въ пꙋсты́ни а҆ѳѡ́нстѣй безстра́стїѧ блгⷣтнагѡ дости́глъ є҆сѝ, прпⷣбне ѻ҆́ч҃е а҆нтѡ́нїе, и҆ дꙋхо́внѡ возра́слъ є҆сѝ въ мꙋ́жа соверше́нна ѡ҆ хрⷭ҇тѣ̀: тѣ́мже безмо́лвїѧ кра́йнѧгѡ возжелѣ́въ, съ бл҃гослове́нїѧ и҆гꙋ́мена твоегѡ̀, въ горѣ̀, въ пеще́рѣ всели́лсѧ є҆сѝ, и҆ въ не́й въ мл҃твѣ и҆ по́сте безмо́лвнѡ подвиза́лсѧ є҆сѝ, вопїѧ̀ немо́лчнѡ бг҃ꙋ: <red>А҆</red>ллилꙋ́їа.
