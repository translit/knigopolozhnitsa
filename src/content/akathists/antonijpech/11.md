---
title: "Конда́къ ѕ҃"
navigation:
  key: akathists-antonijpech-11
  title: "Конда́къ ѕ҃"
  parent: akathists-antonijpech
  order: 11
type: "akathist"
---

## Конда́къ ѕ҃:

<red>П</red>роповѣ́дникъ смире́нїѧ ст҃а́гѡ бы́лъ є҆сѝ бра́тїи твое́й пещерней, прпⷣбне ѻ҆́ч҃е а҆нтѡ́нїе; смире́нїѧ бо ра́ди, ѿ и҆гꙋ́менства и҆ свѧще́нства ѹ҆клони́лсѧ є҆сѝ, предпочита́ѧ поꙋча́ти бра́тїю, не толи́кѡ вла́стїю и҆ сло́вомъ, коли́кѡ примѣ́ромъ ст҃оподви́жнагѡ житїѧ̀ твоегѡ̀, по глаго́лꙋ гдⷭ҇ню всѣ̑мъ бы́въ слꙋго́ю. тѣ́мже ны́нѣ прославлѧ́ешисѧ со а҆́гг҃елы, и҆ сла́дцѣ пое́ши прест҃ѣ́й трⷪ҇це: <red>А҆</red>ллилꙋ́їа.
