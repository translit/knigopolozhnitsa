---
title: "І҆́косъ і҃"
navigation:
  key: akathists-antonijpech-20
  title: "І҆́косъ і҃"
  parent: akathists-antonijpech
  order: 20
type: "akathist"
---

## І҆́косъ і҃:

<red>Ц</red>р҃ѧ̀ нбⷭ҇наго хрїста̀ вѣ́рный ра́бъ и҆ послѣ́дователь бы́лъ є҆сѝ, ѻ҆́ч҃е прпⷣбне, и҆ сегѡ̀ ра́ди чꙋдотворе́нїѧ да́ромъ ѿ негѡ̀ ѡ҆богати́лсѧ є҆сѝ. мы́ же тебѣ̀ цѣле́бника бл҃года́тнагѡ вѣ́дꙋще, ѹ҆се́рднѡ ны́нѣ прихо́димъ къ ст҃о́мꙋ твоемꙋ̀ гро́бꙋ, и҆ ѿ негѡ̀ цѣльбы̑ безмє́здныѧ дꙋша́мъ и҆ тѣлесе́мъ на́шымъ прїе́млюще, бл҃года́рственнѡ тебѣ̀ глаго́лемъ:

<red>Р</red>а́дꙋйсѧ, вели́чїемъ по́двигѡвъ твои́хъ подо́бенъ бы́вый дре́внимъ бг҃оноснымъ ѻ҆тцє́мъ; ра́дꙋйсѧ, глꙋбино́ю смире́нїѧ твоегѡ̀ превозше́дый твоѧ̑ сподви́жники. Ра́дꙋйсѧ, сѣ̑ти вра̑жїѧ, ꙗ҆́кѡ паꙋчи́нꙋ, сокрꙋши́вый; ра́дꙋйсѧ, въ црⷭ҇твїе го́рнее, ꙗ҆́кѡ ѻ҆ре́лъ воспари́вый. Ра́дꙋйсѧ, во слѣ́дъ себѐ мнѡ́гїѧ ѹ҆ченикѝ ко хрⷭ҇тꙋ̀ приведы́й; ра́дꙋйсѧ, ча̑да твоѧ̑ дꙋхѡ́внаѧ ѿ и҆скꙋше́нїй дїа́вольскихъ бо́дреннѡ храни́вый. Ра́дꙋйсѧ, лѣни̑выѧ подви́гнꙋвый ко и҆справле́нїю хрⷭ҇топодража́тельнымъ твои́мъ житїе́мъ; ра́дꙋйсѧ, грѣ́шныѧ къ покаѧ́нїю приведы́й твои́ми бг҃омꙋдрыми словесы̀. Ра́дꙋйсѧ, показа́телю любвеѡби́льный; ра́дꙋйсѧ, ѹвеща́телю пресла́дкїй. Ра́дꙋйсѧ, ѻ҆́ч҃е, ѻ҆тцє́въ красото̀; ра́дꙋйсѧ, па́стырю до́брый тобо́ю собра́ннагѡ слове́снагѡ ста́да.

<red>Р</red>а́дꙋйсѧ, а҆нтѡ́нїе, мона́шескагѡ въ рѡссі́и житїѧ̀ первонача́льниче.
