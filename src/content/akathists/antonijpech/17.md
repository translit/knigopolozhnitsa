---
title: "Конда́къ ѳ҃"
navigation:
  key: akathists-antonijpech-17
  title: "Конда́къ ѳ҃"
  parent: akathists-antonijpech
  order: 17
type: "akathist"
---

## Конда́къ ѳ҃:

<red>В</red>сѣ́мъ се́рдцемъ бг҃а возлюби́въ, ѻ҆́ч҃е а҆нтѡ́нїе, бг҃омъ возлю́бленъ бы́лъ є҆сѝ, и҆же послꙋ́шаше бл҃гоꙋтро́бнѡ твоѧ̀ мл҃твы и҆ и҆сполнѧ́ше ми́лостивѡ всѧ̑ твоѧ̀ прошє́нїѧ. въ ѹ҆каза́нїе тебѣ̀ мѣ́ста, и҆дѣ́же и҆мѣ́ѧше созда́тисѧ вели́каѧ пече́рскаѧ цр҃ковь, проси́лъ є҆сѝ, прпⷣбне, ѹ҆ гдⷭ҇а: да бꙋ́детъ по все́й землѝ роса̀, а҆ на мѣ́сте то́мъ сꙋ́ша, и҆ па́ки: да бꙋ́детъ по все́й землѝ сꙋ́ша, а҆ на мѣ́сте то́мъ роса̀; и҆ бы́сть та́къ по твоемꙋ̀ проше́нїю. тѣ́мже ра́достнѡ воспѣ́лъ є҆сѝ чꙋде́съ бг҃ꙋ: <red>А҆</red>ллилꙋ́їа.
