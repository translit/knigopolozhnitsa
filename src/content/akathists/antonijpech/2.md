---
title: "І҆́косъ а҃"
navigation:
  key: akathists-antonijpech-2
  title: "І҆́косъ а҃"
  parent: akathists-antonijpech
  order: 2
type: "akathist"
---

## І҆́косъ а҃:

<red>А҆</red>гг҃елъ во пло́ти бы́лъ є҆сѝ, прпⷣбне ѻ҆́ч҃е а҆нтѡ́нїе, а҆́ще и҆ на землѝ роди́лсѧ є҆сѝ во гра́дѣ лю́бечи, но вы́шнїй гра́дъ, і҆ерⷭ҇ли́мъ прекра́сный, граждани́на тѧ̀ стѧжа̀: ѡ҆бита́еши въ не́мъ со а҆́гг҃елы и҆ ст҃ы́ми, и҆ чꙋде́съ лꙋча́ми ѡ҆зарѧ́еши вы́нꙋ ѻ҆те́чествїе твоѐ земно́е, ѿ на́съ же чтꙋ́щихъ тѧ̀ ѹ҆слы́ши похва́льное пѣ́нїе сицево́е:

<red>Р</red>а́дꙋйсѧ, роди́телей бл҃гочести́выхъ сы́нѣ; ра́дꙋйсѧ, гра́да лю́беча ст҃о́е прозѧбе́нїе. Ра́дꙋйсѧ, раѧ̀ їи҃со҆́ва вѣ́твь многопло́днаѧ; радꙋй дѣ́лы бл҃ги́ми хрⷭ҇тꙋ̀ блг҃оꙋгодивый. Ра́дꙋйсѧ, ѿ младе́нчества бг҃омъ и҆збра́нный; ра́дꙋйсѧ, ѿ ю҆́ности бг҃а все́ю дꙋше́ю возлюби́вый. Ра́дꙋйсѧ, всѧ̑ за́повѣди гдⷭ҇ни вѣ́рнѡ сохрани́вый; ра́дꙋйсѧ, въ ѡ҆правда́нїихъ влⷣчнихъ непоро́чнѡ ходи́вый. Ра́дꙋйсѧ, чи́стое вмѣсти́лище добродѣ́телей; ра́дꙋйсѧ, кра́сное селе́нїе дх҃а ст҃а́гѡ. Ра́дꙋйсѧ, цѣломꙋ́дрїѧ рачи́телю; ра́дꙋйсѧ, смире́нїѧ люби́телю.

<red>Р</red>а́дꙋйсѧ, а҆нтѡ́нїе, мона́шескагѡ въ рѡссі́и житїѧ̀ первонача́льниче.
