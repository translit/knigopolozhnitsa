---
title: "Конда́къ і҃"
navigation:
  key: akathists-antonijpech-19
  title: "Конда́къ і҃"
  parent: akathists-antonijpech
  order: 19
type: "akathist"
---

## Конда́къ і҃:

<red>С</red>п҃си́телѧ дꙋ́шъ на́шихъ, гдⷭ҇а і҆и҃са хрⷭ҇та̀, ви́дѣти сподо́билсѧ є҆сѝ въ видѣ́нїи ди́внѣмъ, прпⷣбне ѻ҆́ч҃е а҆нтѡ́нїе, и҆ ѡ҆бѣтова̑нїѧ блага̑ѧ ѿ ѹ҆́стъ є҆гѡ̀ бжⷭ҇твенныхъ ѹ҆слы́шалъ є҆сѝ, ꙗ҆́кѡ вѣ́рный є҆гѡ̀ ра́бъ и҆ ѹ҆го́дникъ. моли́сѧ ѹ҆̀бо є҆мꙋ̀, прпⷣбне да и҆ на́съ ѹ҆бо́гихъ нѐ ѿри́нетъ ѻ҆́нъ ѿ сла́дкагѡ лицезрѣ́нїѧ своегѡ̀, но сподо́битъ на́съ со ст҃ы́ми вы́нꙋ ви́дѣти лицѣ̀ є҆гѡ̀ пресвѣ́тлое, и҆ пѣ́ти є҆мꙋ̀: <red>А҆</red>ллилꙋ́їа.
