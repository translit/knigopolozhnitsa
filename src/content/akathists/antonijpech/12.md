---
title: "І҆́косъ ѕ҃"
navigation:
  key: akathists-antonijpech-12
  title: "І҆́косъ ѕ҃"
  parent: akathists-antonijpech
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ на гора́хъ кі́евскихъ ꙗ҆́кѡ сто́лпъ ѹ҆твержде́нїѧ вѣ́рныхъ, а҆нтѡ́нїе бг҃омꙋ́дре, и҆ ꙗ҆́кѡ денни́ца свѣ́тлаѧ, ѿ мра́ка пеще́рнагѡ восте́клъ є҆сѝ на го́рꙋ нбⷭ҇нꙋю, отню́дꙋже ѡ҆зарѧ́еши цр҃ковь православнорꙋ́сскꙋю, въ не́йже почита́ешисѧ по достоѧ́нїю первонача́льникомъ и҆́ноческагѡ житїѧ̀, и҆ слы́шиши ѿ вѣ́рныхъ ча́дъ є҆ѧ̀ пѣ́нїе сицево́е:

<red>Р</red>а́дꙋйсѧ просла́вивый го́ры печє́рскїѧ добродѣ́тельми твои́ми дꙋхо́вными; ра́дꙋйсѧ, претвори́вый пеще́рное жили́ще разбо́йникѡвъ въ хра́мы гдⷭ҇а сла́вы. Ра́дꙋйсѧ, въ подзе́мныхъ кро́вѣхъ главꙋ̀ глꙋби́ннагѡ ѕмі́ѧ крѣ́пкѡ сокрꙋши́вый; ра́дꙋйсѧ, бг҃омы́слїемъ непреста́ннымъ є҆щѐ во плоти нбⷭ҇ныѧ бл҃га̀ созерца́вый. Ра́дꙋйсѧ, ѹ҆тѣше́нїѧ бжⷭ҇твенногѡ сподо́бленный; ра́дꙋйсѧ, ѹ҆миле́нїѧ мл҃твеннагѡ преиспо́лненный. Ра́дꙋйсѧ, мно́гихъ ча̑дъ ѡ҆ хрⷭ҇тѣ̀ стѧжа́вый; ра́дꙋйсѧ, подража́телей житїѧ̀ твоегѡ̀ ст҃а́гѡ ѻ҆те́чески люби́вый. Ра́дꙋйсѧ, ꙗ҆́кѡ сѣ́мѧ твоѐ дх҃о́вное не ѡ҆скꙋдѣ̀ въ землѝ рѡссі́йстѣй; ра́дꙋйсѧ, ꙗ҆́кѡ весели́шисѧ со ча́ды твои́ми въ ѡби́телехъ ра́йскихъ. Ра́дꙋйсѧ, ꙗ҆́кѡ пло́дъ бл҃гокра́сный, преди́внагѡ ѳеодо́сїѧ дꙋхо́внѡ возрасти́лъ є҆сѝ; ра́дꙋйсѧ, ꙗ҆́кѡ съ ни́мъ вкꙋ́пѣ во сла́вѣ нбⷭ҇нѣй пребыва́ѧ, бг҃а вы́нꙋ ѡ҆ на́съ грѣ́шныхъ ѹ҆молѧ́еши.

<red>Р</red>а́дꙋйсѧ, а҆нтѡ́нїе, мона́шескагѡ въ рѡссі́и житїѧ̀ первонача́льниче.
