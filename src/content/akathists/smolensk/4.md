---
title: "І҆́косъ в҃"
navigation:
  key: akathists-smolensk-4
  title: "І҆́косъ в҃"
  parent: akathists-smolensk
  order: 4
type: "akathist"
---

## І҆́косъ в҃:

<red>Ѹ҆</red>разꙋмѣ́въ бл҃говоле́нїе твоѐ, бцⷣе, къ се́й і҆кѡ́нѣ твое́й, сла́вный а҆пⷭ҇лъ лꙋка̀ дарова̀ ю҆̀ въ бл҃гослове́нїе и҆ ѡ҆сщ҃е́нїе хрⷭ҇то́вой цр҃кви а҆нтїохі́йстѣй, въ не́й же пꙋтеводи́тельницей ѻ҆на̀ наименова́сѧ и҆ чꙋдесы̀ бжⷭ҇твенными просла́висѧ. Ѡ҆ се́мъ бл҃годарѧ́ще тѧ̀, гпⷭ҇же всебл҃га́ѧ, ꙗ҆́кѡ подо́бїе пречⷭ҇тагѡ ли́ка твоегѡ̀ во ѹ҆тѣше́нїе на́мъ ѡ҆ста́вила є҆сѝ, ѹ҆се́рднѡ тебѣ̀ вопїе́мъ:

<red>Р</red>а́дꙋйсѧ, цр҃и́це го́рнихъ и҆ до́льнихъ. Ра́дꙋйсѧ, влⷣчице а҆́гг҃лѡвъ и҆ чл҃вѣ́кѡвъ. Ра́дꙋйсѧ, мі́ра ѹ҆мире́нїе. Ра́дꙋйсѧ, дре́внїѧ вражды̀ разрꙋше́нїе. Ра́дꙋйсѧ, дѣ́вства сто́лпе. Ра́дꙋйсѧ, смире́нїѧ глꙋбино̀. Ра́дꙋйсѧ, ѡ҆блаче́ннаѧ въ сл҃нцѣ. Ра́дꙋйсѧ, сїѧ́ющаѧ бжⷭ҇твенною сла́вою. Ра́дꙋйсѧ, мт҃и свѣ́та невече́рнѧгѡ. Ра́дꙋйсѧ, раю̀ сла́дости нбⷭ҇ныѧ. Ра́дꙋйсѧ, вертогра́де хрⷭ҇то́въ бл҃гоꙋха́нный. Ра́дꙋйсѧ, ѻ҆́дре цр҃ѧ̀ вели́кагѡ.

<red>Р</red>а́дꙋйсѧ, бцⷣе ѻ҆дїги́трїе, хрⷭ҇тїа́нъ ѹ҆пова́нїе.
