---
title: "І҆́косъ и҃"
navigation:
  key: akathists-smolensk-16
  title: "І҆́косъ и҃"
  parent: akathists-smolensk
  order: 16
type: "akathist"
---

## І҆́косъ и҃:

<red>В</red>сѧ̀ млⷭ҇ти и҆ щедрѡ́тъ преиспо́лненнаѧ, всебл҃га́ѧ мт҃и бж҃їѧ, вои́нствꙋ правосла́вномꙋ по́мощь и҆ ѡ҆долѣ́нїе на врагѝ пресла́внѡ дарова́ла є҆сѝ. И҆ є҆гда̀ не бѣ̀ на́мъ ѹ҆жѐ сп҃се́нїѧ наде́жды, ꙗ҆́кѡ и҆ на́шъ гра́дъ плѣне́нъ и҆ разоре́нъ бы́сть, га́ллы съ безче́стїемъ ѿ ѻ҆те́чества на́шегѡ ѿгна́ла є҆сѝ и҆ побѣ́дою ди́вною на́съ ѹ҆вѣнча́ла є҆сѝ. Всегда̀ па́мѧтꙋѧ таково́е твоѐ застꙋпле́нїе, хвале́бнѡ тебѣ̀ вопїе́мъ:

<red>Р</red>а́дꙋйсѧ, странꙋ̀ на́шꙋ рѡссі́йскꙋю ѿ наше́ствїѧ и҆ноплеме́нныхъ преди́внѡ и҆зба́вившаѧ. Ра́дꙋйсѧ, го́рдыхъ си́лою свое́ю со стыдо́мъ вспѧ́ть возврати́вшаѧ. Ра́дꙋйсѧ, и҆новѣ́рныхъ ра́тей всеси́льнаѧ побѣди́тельнице. Ра́дꙋйсѧ, правосла́внагѡ во́инства держа́внаѧ посо́бнице. Ра́дꙋйсѧ, і҆кѡ́ною твое́ю ст҃о́ю съ во́инами рѡссі́йскими млⷭ҇тивнѡ пребыва́ющаѧ. Ра́дꙋйсѧ, чꙋдотво́рнымъ ѻ҆́бразомъ твои́мъ полкѝ и҆̀хъ ѡ҆сщ҃а́юшаѧ. Ра́дꙋйсѧ, и҆знемога́ющихъ си́лою свы́ше ѹ҆крѣплѧ́ющаѧ. Ра́дꙋйсѧ, безпо́мощнымъ по́мощь твою̀ ст҃ꙋ́ю подаю́щаѧ. Ра́дꙋйсѧ, ѻ҆би́димыхъ правосꙋ́днаѧ застꙋ́пнице. Ра́дꙋйсѧ, ненаде́жныхъ наде́ждо. Ра́дꙋйсѧ, печа́льныхъ ѿра́до.

<red>Р</red>а́дꙋйсѧ, бцⷣе ѻ҆дїги́трїе, хрⷭ҇тїа́нъ ѹ҆пова́нїе.
