---
title: "Конда́къ в҃"
navigation:
  key: akathists-smolensk-3
  title: "Конда́къ в҃"
  parent: akathists-smolensk
  order: 3
type: "akathist"
---

## Конда́къ в҃:

<red>В</red>и́дѣвъ і҆кѡ́нꙋ прест҃а́гѡ твоегѡ̀ ли́ка, бцⷣе дв҃о, ю҆́же всехва́льный є҆ѵⷢ҇лі́стъ лꙋка̀ написа̀, рекла̀ є҆сѝ ѡ҆ не́й пречⷭ҇тыми ѹ҆сты̀ твои́ми: съ се́ю і҆кѡ́ною блгⷣть моѧ̀ и҆ си́ла. Таково́е ѻ҆бѣтова́нїе твоѐ ѹ҆вѣ́дѣвше, бл҃гоговѣ́йнѡ почита́емъ прест҃ы́й ѻ҆́бразъ тво́й, влⷣчице, и҆ воспѣва́емъ сн҃ꙋ твоемꙋ̀ и҆ бг҃ꙋ: <red>А҆</red>ллилꙋ́їа.
