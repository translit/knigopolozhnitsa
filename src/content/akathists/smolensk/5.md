---
title: "Конда́къ г҃"
navigation:
  key: akathists-smolensk-5
  title: "Конда́къ г҃"
  parent: akathists-smolensk
  order: 5
type: "akathist"
---

## Конда́къ г҃:

<red>С</red>и́лою бж҃їею чꙋдеса̀ преди́вныѧ соверша́хꙋсѧ ѿ і҆кѡ́ны твоеѧ̀, бг҃ома́ти влⷣчице, є҆гда̀ принесе́на бы́сть въ царьгра́дъ и҆ въ пресла́внѣмъ влахе́рнстѣмъ хра́мѣ поста́влена: слѣпы́ѧ просвѣща́ше, всѧ́къ недꙋ́гъ въ лю́дѣхъ врачева́ше блгⷣтїю твое́ю, бцⷣе, да всѝ зове́мъ просла́вльшемꙋ тѧ̀ бг҃ꙋ: <red>А҆</red>ллилꙋ́їа.
