---
title: "Конда́къ д҃"
navigation:
  key: akathists-smolensk-7
  title: "Конда́къ д҃"
  parent: akathists-smolensk
  order: 7
type: "akathist"
---

## Конда́къ д҃:

<red>Б</red>ꙋ́рею морско́ю кораблѝ прего́рдагѡ кага́на, гра́дъ тво́й плѣни́ти восхотѣ́вшагѡ, сокрꙋши́ла є҆сѝ, влⷣчице, и҆ побѣ́дꙋ над̾ ни́мъ лю́дємъ хрⷭ҇тоимени́тымъ дарова́ла є҆сѝ ѿ ст҃ы́ѧ і҆кѡ́ны твоеѧ̀ ѻ҆дїги́трїи, лꙋчѝ свѣ́та нбⷭ҇нагѡ и҆спꙋска́ѧ и҆ во́и правосла́вныѧ и҆́ми просвѣща́ѧ, да всѝ ѹ҆вѣ́дѧтъ, ꙗ҆́кѡ ты̀ є҆сѝ вои́стинꙋ воево́да держа́внаѧ царьгра́да и҆ просла́вѧтъ млⷭ҇ти твоѧ̑ и҆ чꙋдеса̀, воспѣва́ѧ спⷭ҇телю бг҃ꙋ: <red>А҆</red>ллилꙋ́їа.
