---
title: "І҆́косъ д҃"
navigation:
  key: akathists-smolensk-8
  title: "І҆́косъ д҃"
  parent: akathists-smolensk
  order: 8
type: "akathist"
---

## І҆́косъ д҃:

<red>С</red>лы́шавше ѡ҆ чꙋдесѣ́хъ твои́хъ пресла́вныхъ, бцⷣе дв҃о, ꙗ҆̀же ѿ і҆кѡ́ны твоеѧ̀ ꙗ҆ви́ла є҆сѝ въ царьгра́дѣ, недоꙋмѣ́емъ, ка́кѡ і҆кѡ́на та̀, носи́маѧ по сто́гнамъ гра́да, си́лою бжⷭ҇твенною носи́вшими ю҆̀ ѹ҆правлѧ́ше и҆ стопы̑ и҆̀хъ по во́лѣ твое́й направлѧ́ше: напра́ви ѹ҆̀бѡ, влⷣчице, и҆ на́ша стопы̑ на пꙋ́ть и҆сполне́нїѧ за́повѣдей хрⷭ҇то́выхъ, и҆ наꙋчѝ на́съ вѣ́рнѡ и҆сполнѧ́ти ст҃ꙋ́ю во́лю сн҃а твоегѡ̀ и҆ бг҃а, да тебѣ̀ вопїе́мъ си́це:

<red>Р</red>а́дꙋйсѧ, свѣ́ще неꙋгаси́маѧ. Ра́дꙋйсѧ, ѕвѣздо̀ незаходи́маѧ. Ра́дꙋйсѧ, сїѧ́ющаѧ свѣ́томъ бжⷭ҇твеннымъ. Ра́дꙋйсѧ, просвѣща́ющаѧ блгⷣтїю дꙋ́ши вѣ́рныхъ. Ра́дꙋйсѧ, мѵ́ра хрⷭ҇то́ва бл҃гоꙋха́нїе. Ра́дꙋйсѧ, землѝ ѡ҆сщ҃е́нїе. Ра́дꙋйсѧ, ча́ше, че́рплющаѧ ра́дость всемꙋ̀ мі́рꙋ. Ра́дꙋйсѧ, и҆сто́чниче, и҆злива́ющїй вѣ́чнꙋю сла́дость. Ра́дꙋйсѧ, черто́же бл҃гоꙋкраше́нный цр҃ѧ̀ царе́й. Ра́дꙋйсѧ, раѧ̀ краснѣ́йшаѧ. Ра́дꙋйсѧ, ѹ҆́тра свѣтлѣ́йшаѧ. Ра́дꙋйсѧ, рꙋ́чко всезлата́ѧ.

<red>Р</red>а́дꙋйсѧ, бцⷣе ѻ҆дїги́трїе, хрⷭ҇тїа́нъ ѹ҆пова́нїе.
