---
title: "І҆́косъ ѕ҃"
navigation:
  key: akathists-smolensk-12
  title: "І҆́косъ ѕ҃"
  parent: akathists-smolensk
  order: 12
type: "akathist"
---

## І҆́косъ ѕ҃:

<red>В</red>оссїѧ́ла є҆сѝ въ странѣ̀ рѡссі́йстѣй лꙋча́ми бжⷭ҇твенныхъ чꙋде́съ ѿ ст҃ы́ѧ і҆кѡ́ны твоеѧ̀ и҆сходѧ́щими, пречⷭ҇таѧ влⷣчице, къ не́й же ѿ лѣ́тъ дре́внихъ ѻ҆тцы̀ на́ши прихожда́ше въ ско́рбѣхъ и҆ болѣ́знѣхъ и҆ нетще́тны ѿхожда́ше. И҆́мъ же вслѣ́дъ и҆ мы̀ къ тебѣ̀ приходѧ́ще и҆ съ любо́вїю бл҃гоговѣ́йнѡ лобыза́ѧ ѻ҆́бразъ тво́й чꙋдотво́рный, мо́лимсѧ тебѣ̀: ѹ҆толѝ печа́ли на̑ша, ѹ҆врачꙋ́й недꙋ́ги на̑ша, да зове́мъ тѝ:

<red>Р</red>а́дꙋйсѧ, же́зле ста́рости. Ра́дꙋйсѧ, вдови́цъ застꙋпле́нїе. Ра́дꙋйсѧ, сирѡ́тъ призрѣ́нїе. Ра́дꙋйсѧ, младе́нцєвъ воспита́нїе. Ра́дꙋйсѧ, ни́щихъ снабдѣ́нїе. Ра́дꙋйсѧ, плѣ́нныхъ свобожде́нїе. Ра́дꙋйсѧ, скорбѧ́щихъ ѹ҆тѣше́нїе. Ра́дꙋйсѧ, сто́лпе и҆ ѹ҆твержде́нїе дѣ́вства. Ра́дꙋйсѧ, и҆́нокѡвъ покрови́тельнице. Ра́дꙋйсѧ, и҆́нокинь наста́внице. Ра́дꙋйсѧ, по́стникѡвъ ѹ҆крѣпле́нїе. Ра́дꙋйсѧ, въ по́двигѣ дѣ́вства подвиза́ющихсѧ вспоможе́нїе.

<red>Р</red>а́дꙋйсѧ, бцⷣе ѻ҆дїги́трїе, хрⷭ҇тїа́нъ ѹ҆пова́нїе.
