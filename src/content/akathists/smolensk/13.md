---
title: "Конда́къ з҃"
navigation:
  key: akathists-smolensk-13
  title: "Конда́къ з҃"
  parent: akathists-smolensk
  order: 13
type: "akathist"
---

## Конда́къ з҃:

<red>Х</red>отѧ̀ дарова́ти гра́дꙋ москвѣ̀ прича́стїе блгⷣти ѿ ст҃ы́ѧ і҆кѡ́ны твоеѧ̀, влⷣчице всемлⷭ҇тиваѧ, бл҃говоли́ла є҆сѝ принестѝ і҆кѡ́нꙋ твою̀ ѿ смоле́нска въ москвꙋ̀, да та́мѡ пребыва́ѧ, чꙋдесы̑ мно́гими просла́витсѧ. Є҆гда́ же по ѹ҆моле́нїю жи́телей смоле́нска, возвраща́шесѧ ѻ҆́бразъ тво́й ст҃ы́й въ гра́дъ и҆̀хъ, на мѣ́стѣ прохожде́нїѧ і҆кѡ́ны твоеѧ̀ ѻ҆дїги́трїи ѻ҆би́тель дѣ́въ во и҆́мѧ твоѐ соѻрꙋже́на бы́сть: въ не́й же под̾ ѡ҆сѣне́нїемъ чꙋдотво́рныѧ і҆кѡ́ны твоеѧ̀ съ вѣ́рою и҆ любо́вїю воспѣва́емъ немо́лчнꙋю пѣ́снь бг҃ꙋ: <red>А҆</red>ллилꙋ́їа.
