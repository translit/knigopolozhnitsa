---
title: "Конда́къ и҃"
navigation:
  key: akathists-smolensk-15
  title: "Конда́къ и҃"
  parent: akathists-smolensk
  order: 15
type: "akathist"
---

## Конда́къ и҃:

<red>С</red>тра́нствїе земно́е многоско́рбное и҆ многомѧте́жное ѹ҆слажда́еши на́мъ мт҃рнимъ твои́мъ ѡ҆ на́съ попече́нїемъ, бцⷣе, и҆ во днѝ ско́рбныхъ ѡ҆бстоѧ́нїй по́мощь ст҃ꙋ́ю ꙗ҆влѧ́еши на́мъ во сп҃се́нїе. Памѧтꙋ́емъ и҆ и҆сповѣ́дꙋемъ, влⷣчице, твоѐ застꙋпле́нїе, є҆гда̀ га́ллы странꙋ̀ рѡссі́йскꙋю разори́ша и҆ гра́дъ москвꙋ̀ плѣни́ша, ты̀ і҆кѡ́нꙋ свою̀ ст҃ꙋ́ю ѻ҆дїги́трїю ѿ смоле́нска въ полцы̀ во́инства рѡссі́йскагѡ бл҃говоли́ла є҆сѝ принестѝ и҆ тѣ́мъ во́и правосла́вныѧ воѡдꙋшеви́ла є҆сѝ, сла́внꙋю побѣ́дꙋ и҆́мъ дарова́ла є҆сѝ, предста́тельствомъ твои́мъ къ сн҃ꙋ твоемꙋ̀ и҆ бг҃ꙋ. Є҆мꙋ́ же пое́мъ: <red>А҆</red>ллилꙋ́їа.
