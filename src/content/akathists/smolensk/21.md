---
title: "Конда́къ а҃і"
navigation:
  key: akathists-smolensk-21
  title: "Конда́къ а҃і"
  parent: akathists-smolensk
  order: 21
type: "akathist"
---

## Конда́къ а҃і:

<red>П</red>ѣ́нїе всеꙋмиле́нное слы́шаще ѿ вѣ́рныхъ рабѡ́въ твои́хъ возноси́мое ты̀, пречⷭ҇таѧ мт҃и дв҃о, ꙗ҆́кѡ и҆мꙋ́щаѧ млⷭ҇рдїе неизрече́нное, насы́ти на́съ пи́щею нетлѣ́нною сло́ва бж҃їѧ и҆ наꙋчѝ на́съ всегда̀ и҆сполнѧ́ти животво́рныѧ за́повѣди гдⷭ҇а на́шегѡ: є҆гѡ́ же ѹ҆молѝ, предста́тельнице на́ша всебл҃га́ѧ, да ниспосле́тъ млⷭ҇ть свою̀ на́мъ недосто́йнымъ и҆ сподо́битъ на́съ ѹ҆наслѣ́довати є҆гѡ̀ всесвѣ́тлое и҆ всебл҃же́нное црⷭ҇твїе, и҆дѣ́же ѿ всѣ́хъ ст҃ы́хъ пое́тсѧ є҆мꙋ̀ хвале́бнаѧ пѣ́снь: <red>А҆</red>ллилꙋ́їа.
