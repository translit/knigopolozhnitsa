---
title: "Конда́къ ѳ҃"
navigation:
  key: akathists-smolensk-17
  title: "Конда́къ ѳ҃"
  parent: akathists-smolensk
  order: 17
type: "akathist"
---

## Конда́къ ѳ҃:

<red>В</red>сѝ вѣ́рнїи съ ра́достїю и҆ ѹ҆тѣше́нїемъ ви́дѧтъ ѻ҆́бразъ тво́й ст҃ы́й, на не́мже ѹ҆миле́ннѡ взира́еши на бг҃омладе́нца хрⷭ҇та̀, сегѡ̀ ра́ди мо́лимъ тѧ̀, всебл҃га́ѧ, ꙗ҆́кѡ мт҃рь всѧ̑ содержа́щагѡ въ де́сницѣ свое́й влⷣки: воззрѝ и҆ на на́съ млⷭ҇тивнѡ, и҆ ѹ҆молѝ гдⷭ҇а, да поми́лꙋетъ на́съ недосто́йныхъ. Наꙋчѝ на́съ, влⷣчице, моли́тисѧ є҆мꙋ̀ бл҃гопрїѧ́тнѡ, и҆ неѡсꙋжде́ннѡ пѣ́ти є҆мꙋ̀ несквѣ́рными ѹ҆сты̀ и҆ чи́стымъ се́рдцемъ а҆́гг҃льскꙋю пѣ́снь: <red>А҆</red>ллилꙋ́їа.
