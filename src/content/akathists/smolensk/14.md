---
title: "І҆́косъ з҃"
navigation:
  key: akathists-smolensk-14
  title: "І҆́косъ з҃"
  parent: akathists-smolensk
  order: 14
type: "akathist"
---

## І҆́косъ з҃:

<red>Н</red>овосозда́ннаѧ ѻ҆би́тель и҆́нокинь во гра́дѣ москвѣ̀ бл҃гоговѣ́йнѡ чествꙋ́етъ ст҃о́е подо́бїе чꙋдотво́рныѧ і҆кѡ́ны твоеѧ̀ ѻ҆дїги́трїи, млⷭ҇ти неизрече́нныѧ и҆сточа́ющей вѣ̑рнымъ, є҆ѧ́же ѡ҆сѣне́нїемъ лю́ди правосла́вныѧ блгⷣтнѡ ѹ҆тѣша́еши и҆ въ по́двигахъ поста̀ и҆ моли́твы ѹ҆твержда́еши, подвиза́ѧ и҆̀хъ немо́лчнѡ воспѣва́ти мт҃рнїѧ твоѧ̑ щедрѡ́ты и҆ бл҃года́рнѡ взыва́ти тебѣ̀:

<red>Р</red>а́дꙋйсѧ, бг҃омъ возлю́бленнаѧ цр҃и́це. Ра́дꙋйсѧ, бг҃а возлюби́вшаѧ па́че всегѡ̀ влⷣчице. Ра́дꙋйсѧ, є҆ди́на бл҃гослове́ннаѧ въ жена́хъ. Ра́дꙋйсѧ, нбⷭ҇ныхъ ра́дованїе. Ра́дꙋйсѧ, земны́хъ застꙋпле́нїе. Ра́дꙋйсѧ, де́монѡвъ посрамле́нїе. Ра́дꙋйсѧ, а҆́да попра́нїе. Ра́дꙋйсѧ, ѹ҆крѣпле́ннаѧ си́лою гдⷭ҇а си́лъ. Ра́дꙋйсѧ, ѡ҆блече́ннаѧ вла́стїю цр҃и́цы нб҃а и҆ землѝ. Ра́дꙋйсѧ, вои́нствꙋющихъ на пло́ть цѣломꙋ́дрїемъ бл҃га́ѧ помо́щнице. Ра́дꙋйсѧ, подвиза́ющихсѧ въ постѣ̀ и҆ безмо́лвїи млⷭ҇тиваѧ ѹ҆тѣ́шительнице. Ра́дꙋйсѧ, и҆збавлѧ́ющаѧ скорбе́й всѧ́ческихъ.

<red>Р</red>а́дꙋйсѧ, бцⷣе ѻ҆дїги́трїе, хрⷭ҇тїа́нъ ѹ҆пова́нїе.
