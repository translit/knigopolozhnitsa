---
title: "Конда́къ а҃"
navigation:
  key: akathists-smolensk-1
  title: "Конда́къ а҃"
  parent: akathists-smolensk
  order: 1
type: "akathist"
---

## Конда́къ а҃:

<red>И҆</red>збра́ннѣй ѿ всѣ́хъ родѡ́въ, нб҃сѝ и҆ землѝ цр҃и́цѣ, прест҃ѣ́й бцⷣѣ ѻ҆дїги́трїи, ꙗ҆́кѡ и҆зба́вльшесѧ ѿ вѣ́чныѧ сме́рти блгⷣтїю ѿ тебє̀ ро́ждшагосѧ хрⷭ҇та̀ бг҃а на́шегѡ и҆ твои́мъ мт҃рнимъ пред̾ ни́мъ хода́тайствомъ, бл҃года́рственное пѣ́нїе прино́симъ тѝ, рабѝ твоѝ. Ты́ же, всемлⷭ҇тиваѧ на́ша застꙋ́пнице, ѿ всѧ́кихъ на́съ бѣ́дъ и҆ ско́рбныхъ ѡ҆бстоѧ́нїй свобожда́й и҆ къ ца́рствїю го́рнемꙋ пꙋтево́дствꙋй, да зове́мъ тѝ:

<red>Р</red>а́дꙋйсѧ, бцⷣе ѻ҆дїги́трїе, хрⷭ҇тїа́нъ ѹ҆пова́нїе.
