---
title: "І҆́косъ і҃"
navigation:
  key: akathists-anastasiasirmium-20
  title: "І҆́косъ і҃"
  parent: akathists-anastasiasirmium
  order: 20
type: "akathist"
---

## І҆́косъ і҃:

<red>Ц</red>р҃ѧ̀ нбⷭ҇наго возлюбѝ всѣ́мъ се́рдцемъ свои́мъ ст҃а́ѧ а҆настасі́ѧ и҆ въ темни́цꙋ вве́ржена бы́сть за сладча́йшаго і҆и҃са, надо́лзѣ гла́домъ и҆ жа́ждею и҆стаѧва́ющи и҆ мл҃твою ѹ҆крѣплѧ́ющисѧ: тѣ́мже прославлѧ́юще тоѧ̀ чтⷭ҇на̑ѧ страда̑нїѧ, возсыла́емъ къ не́й пѣ́нїе таково́е:

<red>Р</red>а́дꙋйсѧ, послѣ́довательнице страсте́мъ хрⷭ҇то́вымъ. Ра́дꙋйсѧ, ѹ҆кра́сившаѧсѧ побѣдоно́сною сла́вою. Ра́дꙋйсѧ, бл҃гочести̑вымъ жена́мъ похвало̀ и҆ велича́нїе. Ра́дꙋйсѧ, земно́ю темни́цею въ нбⷭ҇ный черто́гъ восте́кшаѧ. Ра́дꙋйсѧ, та́мѡ съ мч҃ники водвори́вшаѧсѧ. Ра́дꙋйсѧ, мл҃твою твое́ю ѹ҆ прⷭ҇то́ла бж҃їѧ воспомина́ющаѧ на́съ. Ра́дꙋйсѧ, ѹ҆́зы грѣхѡ́вныѧ ско́рѡ разрꙋша́ющаѧ. Ра́дꙋйсѧ, де́мѡны ѿ чл҃вѣ̑къ прогонѧ́ющаѧ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
