---
title: "Конда́къ в҃"
navigation:
  key: akathists-anastasiasirmium-3
  title: "Конда́къ в҃"
  parent: akathists-anastasiasirmium
  order: 3
type: "akathist"
---

## Конда́къ в҃:

<red>В</red>и́дѧщи ст҃а́ѧ а҆настасі́ѧ, ꙗ҆́кѡ мно́зи хрⷭ҇тїа́не стра́ждꙋтъ въ темни́цахъ за и҆́мѧ и҆ ѹ҆че́нїе і҆и҃съ хрⷭ҇то́во, на́чатъ со ѹ҆се́рдїемъ слꙋжи́ти и҆̀мъ, ѹ҆тѣша́ти же и҆ цѣли́ти ѧ҆̀, содѣ́йствꙋющꙋ бг҃ꙋ, со бл҃гоговѣ́нїемъ пою́щи: <red>А҆</red>ллилꙋ́їа.
