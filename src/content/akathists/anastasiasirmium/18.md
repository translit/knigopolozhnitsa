---
title: "І҆́косъ ѳ҃"
navigation:
  key: akathists-anastasiasirmium-18
  title: "І҆́косъ ѳ҃"
  parent: akathists-anastasiasirmium
  order: 18
type: "akathist"
---

## І҆́косъ ѳ҃:

<red>В</red>ѣті́йствова съ тобо́ю нача́льнѣйшїй жре́цъ і҆́дѡльскїй, хотѧ́й ле́стїю ѹ҆лови́ти ст҃ꙋ́ю дꙋ́шꙋ твою̀: ты́ же, позна́вше всю̀ хи́трость вра́жїю, посрами́ла є҆сѝ мꙋчи́телѧ и҆ премени́ла всѧ̑ ѕла̑ѧ во блага̑ѧ, безтре́петнѡ взира́ющи на ѻ҆рꙋ̑дїѧ мꙋчи́тєльскїѧ и҆ на всѧ̑ мꙋ̑ки: мы́ же, дивѧ́щесѧ мꙋ́жествꙋ твоемꙋ̀, зове́мъ тѝ ѹ҆миле́нными гла́сы:

<red>Р</red>а́дꙋйсѧ, доброво́льнѡ ѡ҆ста́вившаѧ всѧ̑ мі́ра сегѡ̀ кра̑снаѧ. Ра́дꙋйсѧ, возжела́вшаѧ прїѧ́ти разли́чныѧ мꙋ́ки за хрⷭ҇та̀. Ра́дꙋйсѧ, съ любо́вїю на сме́рть и҆дтѝ восхотѣ́вшаѧ. Ра́дꙋйсѧ, и҆ самѣ́хъ мꙋчи́телей терпѣ́нїемъ твои́мъ ѹ҆диви́вшаѧ. Ра́дꙋйсѧ, страда́ньми твои́ми цр҃ковь хрⷭ҇то́вꙋ ѹ҆кра́сившаѧ. Ра́дꙋйсѧ, де́мѡны нога́ма твои́ма попра́вшаѧ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
