---
title: "І҆́косъ г҃"
navigation:
  key: akathists-anastasiasirmium-6
  title: "І҆́косъ г҃"
  parent: akathists-anastasiasirmium
  order: 6
type: "akathist"
---

## І҆́косъ г҃:

<red>И҆</red>мꙋ́щи вели́кꙋю любо́вь ѡ҆ гдⷭ҇ѣ ко всѣ̑мъ въ темни́цахъ стра́ждꙋщимъ за и҆́мѧ хрⷭ҇то́во, є҆ѧ́ же ра́ди мно́жицею бїе́на бы́вши ѿ невѣ́рнагѡ мꙋ́жа, напослѣ́докъ въ домꙋ̀ є҆гѡ̀ себѣ̀ темни́цꙋ ѡ҆брѣ́те: тѣ́мже мꙋ́жествꙋ є҆ѧ̀ дивѧ́щесѧ, вопїе́мъ къ не́й:

<red>Р</red>а́дꙋйсѧ, и҆збра́ннаѧ невѣ́сто хрⷭ҇това. Ра́дꙋйсѧ, за́повѣдей хрⷭ҇то́выхъ ѹ҆се́рднаѧ храни́тельнице. Ра́дꙋйсѧ, не сло́вомъ то́чїю, но и҆ дѣ́ломъ сїѧ̑ и҆спо́лнившаѧ. Ра́дꙋйсѧ, дꙋ́шꙋ свою̀ за дрꙋ́ги твоѧ̀ положи́ти гото́ваѧ. Ра́дꙋйсѧ, мно́гое ѡ҆ѕлобле́нїе за хрⷭ҇та̀ прїѧ́вшаѧ. Ра́дꙋйсѧ, терпѣ́нїемъ свои́мъ а҆дама́нтꙋ крѣ́пкомꙋ ѹ҆подо́бившаѧсѧ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
