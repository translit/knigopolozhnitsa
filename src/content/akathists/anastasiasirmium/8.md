---
title: "І҆́косъ д҃"
navigation:
  key: akathists-anastasiasirmium-8
  title: "І҆́косъ д҃"
  parent: akathists-anastasiasirmium
  order: 8
type: "akathist"
---

## І҆́косъ д҃:

<red>С</red>лы́ша бл҃же́ннаѧ а҆настасі́ѧ, ꙗ҆́кѡ мно́гѡ претерпѣ̀ ст҃ы́й ѹ҆чи́тель є҆ѧ̀ хрѷсого́нъ за хрⷭ҇та̀, є҆мꙋ̀ же и҆ послѣ́дова страда́ньми свои́ми и҆ та́йнѡ восписа̀ є҆мꙋ̀ си́це: ѹ҆чи́телю, ча́ю ѹ҆мре́ти, и҆ ничто́же и҆́но ѡ҆стае́тсѧ, то́чїю, да и҆спꙋсти́вши дꙋ́хъ, падꙋ̀ ме́ртва. Мы́ же, чꙋдѧ́щесѧ терпѣ́нїю твоемꙋ̀, глаго́лемъ си́це:

<red>Р</red>а́дꙋйсѧ, не пощади́вшаѧ пло́ти своеѧ̀ чтⷭ҇ны́ѧ. Ра́дꙋйсѧ, во днѝ и҆ въ нощѝ поверга́вшаѧсѧ къ стопа́мъ хрⷭ҇то́вымъ. Ра́дꙋйсѧ, жела́вшаѧ расточи́ти бога́тство твоѐ бг҃а ра́ди неимꙋ́щимъ. Ра́дꙋйсѧ, мꙋ́дрѡ кꙋ́плю дѣ́ющаѧ. Ра́дꙋйсѧ, є҆ди́нѡ и҆мꙋ́щаѧ попече́нїе ѡ҆ стра́ждꙋщихъ во ѹ҆́захъ. Ра́дꙋйсѧ, невозбра́ннѡ вше́дшаѧ въ черто́гъ нбⷭ҇ный.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
