---
title: "І҆́косъ и҃"
navigation:
  key: akathists-anastasiasirmium-16
  title: "І҆́косъ и҃"
  parent: akathists-anastasiasirmium
  order: 16
type: "akathist"
---

## І҆́косъ и҃:

<red>В</red>сѧ̀ хра́мина темни́цы и҆спо́лнисѧ мно́гимъ пла́чемъ и҆ рыда́нїѧми твои́ми, є҆гда̀ ра́нѡ прите́кши въ ню̀ по ѻ҆бы́чаю твоемꙋ̀, и҆ не є҆ди́нагѡ же ѡ҆брѣ́тши ѿ ѹ҆́зникъ, за и҆́мѧ хрⷭ҇то́во всаждє́нныхъ, всѝ бо въ но́щь є҆ди́нꙋ повелѣ́нїемъ ѕлочести́вагѡ царѧ̀ сме́рти прє́даны бы́ша: мы́ же, вспомина́юще ско́рбь твою̀ ѡ҆ дрꙋзѣ́хъ бж҃їихъ, взыва́емъ та́кѡ:

<red>Р</red>а́дꙋйсѧ, со ѹ҆се́рдїемъ поиска́вшаѧ въ темни́цахъ рабѡ́въ хрⷭ҇то́выхъ. Ра́дꙋйсѧ, па́ки ѡ҆брѣ́тшаѧ тѣ́хъ въ нбⷭ҇ныхъ селе́нїихъ. Ра́дꙋйсѧ, взе́мшаѧ съ любо́вїю на ра́мо своѐ крⷭ҇тъ гдⷭ҇ень. Ра́дꙋйсѧ, сподо́бльшаѧсѧ всю́дꙋ зрѣ́ти разꙋ́мными ѻ҆чесы̀ гдⷭ҇а вседержи́телѧ. Ра́дꙋйсѧ, за любо́вь твою̀ къ бли̑жнимъ ве́лїе дерзнове́нїе къ бг҃ꙋ стѧжа́вшаѧ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
