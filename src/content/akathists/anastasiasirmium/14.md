---
title: "І҆́косъ з҃"
navigation:
  key: akathists-anastasiasirmium-14
  title: "І҆́косъ з҃"
  parent: akathists-anastasiasirmium
  order: 14
type: "akathist"
---

## І҆́косъ з҃:

<red>Н</red>о́вꙋю бл҃года́ть и҆ си́лꙋ дарова̀ тебѣ̀ гдⷭ҇ь на́шъ, є҆гда̀ воспрїѧ́ла є҆сѝ по́двигъ преходи́ти и҆з̾ гра́да въ гра́дъ, посѣща́ющи во ѹ҆́захъ сѣдѧ́щихъ. Мы́ же, послѣ́дꙋюще стра́нствованїю твоемꙋ̀, ѹ҆ми́льнѡ вопїе́мъ тѝ:

<red>Р</red>а́дꙋйсѧ, послѣ́довательнице стопа́мъ хрⷭ҇то́вымъ. Ра́дꙋйсѧ, слꙋжи́тельнице мнѡ́гимъ ст҃ы̑мъ. Ра́дꙋйсѧ, чⷭ҇тото́ю ѹ҆невѣ́стившаѧсѧ хрⷭ҇тꙋ̀. Ра́дꙋйсѧ, великомч҃нце просла́вленнаѧ. Ра́дꙋйсѧ, ѹ҆зорѣши́тельницею проименова́ннаѧ. Ра́дꙋйсѧ, злат́омъ твои́мъ кꙋпꙋ́ющаѧ свобо́дꙋ вѣ̑рнымъ ѿ ѹ҆́зъ темни́чныхъ. Ра́дꙋйсѧ, мл҃твами твои́ми и҆збавлѧ́ющаѧ на́съ ѹ҆́зъ грѣхо́вныхъ. Ра́дꙋйсѧ, врачева́нїе больны̑мъ низпосыла́ющаѧ. Ра́дꙋйсѧ, бж҃їимъ велѣ́нїемъ полꙋме́ртвыхъ возставлѧ́ющаѧ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
