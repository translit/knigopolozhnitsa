---
title: "І҆́косъ в҃і"
navigation:
  key: akathists-anastasiasirmium-24
  title: "І҆́косъ в҃і"
  parent: akathists-anastasiasirmium
  order: 24
type: "akathist"
---

## І҆́косъ в҃і:

<red>П</red>ою́ще по́двиги твоегѡ̀ во́льнагѡ мꙋче́нїѧ за хрⷭ҇та̀, покланѧ́емсѧ страда́нїю твоемꙋ̀, великомч҃нце досточꙋ́днаѧ, почита́емъ ст҃ꙋ́ю кончи́нꙋ твою̀ и҆ мо́лимъ тѧ̀: прострѝ твою̀ съ нб҃сѐ по́мощь и҆ на на́съ, живꙋ́щихъ во тмѣ̀ страсте́й и҆ и҆скꙋше́нїй и҆ вопїю́щихъ тѝ:

<red>Р</red>а́дꙋйсѧ, великомч҃нце ст҃а́ѧ, прине́сшаѧ тѣ́ло своѐ въ бг҃опрїѧ́тнꙋю же́ртвꙋ во многоразли́чныхъ мꙋче́нїихъ. Ра́дꙋйсѧ, го́рлице, возлетѣ́вшаѧ во і҆ерⷭ҇ли́мъ вы́шнїй. Ра́дꙋйсѧ, чⷭ҇таѧ и҆ непоро́чнаѧ невѣ́сто хрⷭ҇то́ва. Ра́дꙋйсѧ, кади́льнице дх҃о́внаѧ, ѳѷмїа́мъ мл҃твы ѡ҆ на́съ къ бг҃ꙋ приносѧ́щаѧ. Ра́дꙋйсѧ, почита́ющимъ па́мѧть твою̀ и҆ страда́нїѧ твоѧ̑ бг҃оꙋго́днагѡ житїѧ̀ зерца́ло. Ра́дꙋйсѧ, болѣ̑зни дꙋшє́вныѧ и҆ тѣлє́сныѧ ско́рѡ и҆сцѣлѧ́ющаѧ. Ра́дꙋйсѧ, свѣ́тлый ѻ҆́бразе житїѧ̀ всѣ́мъ, ча́ющимъ ѹ҆лꙋчи́ти хрⷭ҇тїа́нскꙋю кончи́нꙋ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
