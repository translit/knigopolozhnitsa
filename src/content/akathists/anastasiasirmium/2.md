---
title: "І҆́косъ а҃"
navigation:
  key: akathists-anastasiasirmium-2
  title: "І҆́косъ а҃"
  parent: akathists-anastasiasirmium
  order: 2
type: "akathist"
---

## І҆́косъ а҃:

<red>А҆́</red>гг҃лѡмъ ѹ҆подо́биласѧ є҆сѝ ра́зꙋмомъ чⷭ҇тымъ, позна́вши того̀, и҆́же є҆́сть всегѡ̀ ви́димагѡ и҆ неви́димагѡ вѣ́чное нача́ло и҆ є҆ди́ный коне́цъ жела́нїй всѣ́хъ бл҃гочтⷭ҇и́выхъ: мы́ же, восхвалѧ́юще мꙋ́дрое ѡ҆бꙋче́нїе твоѐ ѿ ст҃а́гѡ мч҃ника хрѷсого́на, съ любо́вїю вопїе́мъ тѝ:

Ра́дꙋйсѧ, возлюби́вшаѧ вѣрꙋ хрⷭ҇то́вꙋ. Ра́дꙋйсѧ, послѣ́довавшаѧ бл҃гоче́стїю ма́тери твоеѧ̀ фа́ѵсты. Ра́дꙋйсѧ, соблю́дшаѧ чⷭ҇тотꙋ̀ дѣ́вства твоегѡ̀. Ра́дꙋйсѧ, всегда̀ неви́димѡ ѡ҆хранѧ́емаѧ а҆́гг҃лами. Ра́дꙋйсѧ, чⷭ҇тото́ю твое́ю къ бг҃ꙋ приблизи́вшаѧсѧ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
