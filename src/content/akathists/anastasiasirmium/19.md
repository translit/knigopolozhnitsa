---
title: "Конда́къ і҃"
navigation:
  key: akathists-anastasiasirmium-19
  title: "Конда́къ і҃"
  parent: akathists-anastasiasirmium
  order: 19
type: "akathist"
---

## Конда́къ і҃:

<red>С</red>п҃сти́сѧ всѣ̑мъ хотѧ́щимъ лю́дѧмъ споспѣшествꙋ́й мл҃твами твои́ми, великомч҃нце, пред̾ гдⷭ҇емъ и҆ и҆спросѝ разрѣше́нїе грѣхѡ́въ почита́ющимъ страда̑нїѧ твоѧ̑, да вопїе́мъ съ тобо́ю: <red>А҆</red>ллилꙋ́їа.
