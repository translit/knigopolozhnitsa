---
title: "І҆́косъ в҃"
navigation:
  key: akathists-anastasiasirmium-4
  title: "І҆́косъ в҃"
  parent: akathists-anastasiasirmium
  order: 4
type: "akathist"
---

## І҆́косъ в҃:

<red>Р</red>азꙋмѣ̀ бг҃омꙋ́драѧ а҆настасі́ѧ, ꙗ҆́кѡ всѧ̑ мі́ра сегѡ̀ кра̑снаѧ тлѣ́нїю прича̑стна сꙋ́ть, и҆ тогѡ̀ ра́ди презрѣ́вши свѣ̑тлыѧ ѻ҆дє́жды и҆ ѹ҆́твари многоцѣ̑нны, та́йнѡ ѡ҆бо́лкшесѧ во ѻ҆дє́жды ни́щихъ, вхожда́ше въ темни̑цы послꙋжи́ти и҆сповѣ́дникѡмъ хрⷭ҇тѡ́вымъ: мы́ же мы́сленнѡ спослѣ́дствꙋюще є҆́й, взыва́емъ къ не́й съ любо́вїю:

<red>Р</red>а́дꙋйсѧ, подража́тельнице хрⷭ҇то́ва. Ра́дꙋйсѧ, посѣти́тельнице заключе́нныхъ въ темни́цѣ. Ра́дꙋйсѧ, ѹ҆тѣ́шительнице и҆сповѣ́дникѡвъ хрⷭ҇то́выхъ. Ра́дꙋйсѧ, зла́то и҆ сребро̀ твоѐ на ни́хъ расточи́вшаѧ. Ра́дꙋйсѧ, тѣ́ми стѧжа́вшаѧ црⷭ҇твїе нбⷭ҇ное. Ра́дꙋйсѧ, рꙋ́цѣ и҆ но́зѣ ст҃ы́хъ ѡ҆мыва́вшаѧ и҆ власы̑ и҆̀хъ ѡ҆чища́вшаѧ. Ра́дꙋйсѧ, недꙋ̑ги и҆̀хъ врачева́вшаѧ и҆ тѣлеса̀ и҆̀хъ че́стнѣ погреба́вшаѧ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
