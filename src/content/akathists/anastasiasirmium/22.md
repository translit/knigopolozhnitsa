---
title: "І҆́косъ а҃і"
navigation:
  key: akathists-anastasiasirmium-22
  title: "І҆́косъ а҃і"
  parent: akathists-anastasiasirmium
  order: 22
type: "akathist"
---

## І҆́косъ а҃і:

<red>С</red>вѣ́тлымъ и҆ ра́достнымъ лице́мъ послѣ́довала є҆сѝ на страда́нїе, ѹ҆гото́ванное тѝ ѿ мꙋчи́телей, є҆́же помышлѧ́юще съ ра́достїю зове́мъ:

<red>Р</red>а́дꙋйсѧ, ѿ потопле́нїѧ въ мо́ри бж҃їимъ смотрѣ́нїемъ и҆зба́вльшаѧсѧ. Ра́дꙋйсѧ, протѧже́ннаѧ мꙋчи́тєли къ четы́ремъ столпѡ́мъ и҆ тѣ́мъ ѹ҆подо́бльшаѧсѧ распѧ́томꙋ на крⷭ҇тѣ̀ сн҃ꙋ бж҃їю. Ра́дꙋйсѧ, жего́маѧ ѻ҆гне́мъ да́же до сме́рти. Ра́дꙋйсѧ, сокро́вищнице и҆сцѣле́нїй неѡскꙋ́днаѧ. Ра́дꙋйсѧ, ча́ше дарѡ́въ бж҃їихъ преиз̾ѻби́льнаѧ. Ра́дꙋйсѧ, всѣ́хъ бл҃ги́хъ жела́нїй ско́раѧ и҆сполни́тельнице.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
