---
title: "І҆́косъ ѕ҃"
navigation:
  key: akathists-anastasiasirmium-12
  title: "І҆́косъ ѕ҃"
  parent: akathists-anastasiasirmium
  order: 12
type: "akathist"
---

## І҆́косъ ѕ҃:

<red>В</red>озсїѧ́ла є҆сѝ па́че со́лнца добродѣ́тельми твои́ми въ вели́комъ гра́дѣ ри́мѣ, є҆гда̀ и҆спо́лнисѧ предрече́нїе ѹ҆чи́телѧ твоегѡ̀ ст҃а́гѡ хрѷсого́на ѡ҆ поги́бели безбо́жнагѡ мꙋ́жа твоегѡ̀. Свобо́дна бо сꙋ́щи, съ вѧ́щшимъ ѹ҆се́рдїемъ начала̀ є҆сѝ пещи́сѧ ѡ҆ мч҃ницѣхъ хрⷭ҇то́выхъ: мы́ же, взира́юще съ любо́вїю на дѣѧ̑нїѧ твоѧ̑, глаго́лемъ тѝ си́це:

<red>Р</red>а́дꙋйсѧ, ѹ҆се́рднаѧ помо́щнице стра́ждꙋщимъ. Ра́дꙋйсѧ, бж҃е́ственными словесы̀ ѹ҆тѣша́вшаѧ дрꙋзе́й хрⷭ҇то́выхъ. Ра́дꙋйсѧ, и҆мѣ́вшаѧ ве́лїе попече́нїе ѡ҆ тре́хъ дѣ́вахъ: а҆га́пїи, хїоні́и и҆ і҆ри́нѣ. Ра́дꙋйсѧ, тѣ́хъ на по́двигъ мꙋ́ченичества ѹ҆крѣпи́вшаѧ. Ра́дꙋйсѧ, ѹ҆́мъ тво́й горѣ̀ и҆мѣ́вшаѧ. Ра́дꙋйсѧ, се́рдце твоѐ жили́ще ст҃а́гѡ дх҃а содѣ́лавшаѧ. Ра́дꙋйсѧ, ѻ҆гне́мъ любвѐ къ бг҃ꙋ всецѣ́лѡ возгорѣ́вшаѧ. Ра́дꙋйсѧ, въ кро́вѣ кри́лъ є҆гѡ̀ нбⷭ҇ный покро́въ ѡ҆брѣ́тшаѧ. Ра́дꙋйсѧ, мꙋ́жествомъ твои́мъ врага̀ сп҃се́нїѧ до конца̀ низложи́вшаѧ.

<red>Р</red>а́дꙋйсѧ, всебл҃же́ннаѧ великомч҃нце а҆настасі́е, ѹ҆́зникѡвъ ст҃а́ѧ посѣти́тельнице и҆ мл҃твеннице ѡ҆ дꙋша́хъ на́шихъ.
