---
title: "Мл҃тва"
navigation:
  key: akathists-anastasiasirmium-26
  title: "Мл҃тва"
  parent: akathists-anastasiasirmium
  order: 26
type: "akathist"
---

## Мл҃тва:

<versal>Ѽ</versal> многострада́льнаѧ и҆ премꙋ́драѧ великомч҃нце хрⷭ҇то́ва а҆настасі́е. Ты̀ дꙋше́ю на нб҃сѝ ѹ҆ прⷭ҇то́ла гдⷭ҇нѧ предстои́ши, на землѝ же, да́нною тебѣ̀ бл҃года́тїю, разли̑чнаѧ соверша́еши и҆сцѣлє́нїѧ. При́зри ѹ҆́бѡ ми́лостивнѡ на предстоѧ́щїѧ лю́ди и҆ молѧ́щїисѧ пред̾ і҆кѡ́ною твое́ю (моща́ми твои́ми), просѧ́щїѧ твое́й по́мощи, прострѝ ко гдⷭ҇ꙋ ст҃ы̑ѧ мл҃твы твоѧ̑ ѡ҆ на́съ и҆ и҆спросѝ на́мъ ѡ҆ставле́нїе согрѣше́нїй на́шихъ, недꙋ̑жнымъ и҆сцѣле́нїе, скорбѧ̑щимъ и҆ бѣ́дствꙋющимъ ско́рꙋю по́мощь: ѹ҆молѝ гдⷭ҇а, да пода́стъ всѣ̑мъ на́мъ хрⷭ҇тїа́нскꙋю кончи́нꙋ и҆ до́брый ѿвѣ́тъ на стра́шнѣмъ сꙋди́щи свое́мъ, да сподо́бимсѧ и҆ мы̀ кꙋ́пнѡ съ тобо́ю сла́вити ѻ҆ц҃а̀ и҆ сн҃а и҆ ст҃а́гѡ дх҃а во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
