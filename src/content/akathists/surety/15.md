---
title: "Конда́къ и҃"
navigation:
  key: akathists-surety-15
  title: "Конда́къ и҃"
  parent: akathists-surety
  order: 15
type: "akathist"
---

## Конда́къ и҃:

<red>С</red>тра́нники и҆ прише́льцы є҆́смы на землѝ и҆, по глаго́лꙋ а҆пⷭ҇ла, не и҆́мамы здѣ̀ пребыва́ющагѡ гра́да. Но къ комꙋ̀ прибѣ́гнемъ, влⷣчице, въ ско́рбѣхъ житїѧ̀ на́шегѡ, а҆́ще не къ тебѣ̀, всебл҃га́ѧ спорꙋ́чнице ѡ҆ на́съ грѣ́шныхъ. Не ѿве́ржи на́съ, мт҃и бж҃їѧ, и҆ не рцы̀ на́мъ: не вѣ́мъ ва́съ грѣхѡ́въ ра́ди ва́шихъ, но поми́лꙋй на́съ, си́рыхъ и҆ безпо́мощныхъ, и҆ прїимѝ на́съ въ вѣ́чныѧ кро́вы, покрови́тельнице на́ша, да ра́достнѡ вопїе́мъ во сла́вѣ нбⷭ҇нѣй цр҃ю̀ сла́вы хрⷭ҇тꙋ̀: <red>А҆</red>ллилꙋ́їа.
