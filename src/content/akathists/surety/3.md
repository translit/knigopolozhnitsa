---
title: "Конда́къ в҃"
navigation:
  key: akathists-surety-3
  title: "Конда́къ в҃"
  parent: akathists-surety
  order: 3
type: "akathist"
---

## Конда́къ в҃:

<red>В</red>и́дѧщи премлⷭ҇рднаѧ мт҃рь бж҃їѧ земно́е ско́рбное житїѐ на́ше, не̑мощи и҆ болѣ̑зни, бл҃гоизво́ли да́ти на́мъ въ бл҃гослове́нїе и҆ ѹ҆тѣше́нїе, въ ра́дость и҆ сп҃се́нїе и҆ ѿ всѧ́кихъ бѣ́дъ и҆ напа́стей ѡ҆гражде́нїе і҆кѡ́нꙋ свою̀ ст҃ꙋ̑ю, спорꙋ́чницею грѣ́шнымъ въ не́й наре́кшисѧ, да ра́достнаѧ пред̾ се́ю і҆кѡ́ною є҆́й приносѧ́ще, ра́достнѡ всегда̀ пою́тъ бг҃ꙋ: <red>А҆</red>ллилꙋ́їа.
