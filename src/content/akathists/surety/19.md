---
title: "Конда́къ і҃"
navigation:
  key: akathists-surety-19
  title: "Конда́къ і҃"
  parent: akathists-surety
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ ро́дъ чл҃вѣ́ческїй ѿ вѣ́чныѧ мꙋ́ки и҆ непрестаю́щїѧ ско́рби, чл҃вѣколю̑бецъ гдⷭ҇ь тебѣ̀, мт҃рь свою̀, дарова̀ земны́мъ на по́мощь, глаго́лѧ: сн҃ове чл҃вѣ́честїи, сѐ мт҃и моѧ̀ покро́вомъ и҆ прибѣ́жищемъ ва́мъ да бꙋ́детъ, печа̑льнымъ ѹ҆тѣше́нїемъ, скорбѧ̑щимъ ра́дованїемъ, ѻ҆би́димымъ застꙋ́пницею, бѣ́дствꙋющимъ по́мощїю, больны́мъ цѣли́тельницею, грѣ́шнымъ спорꙋ̑чницею, да всѣ́хъ и҆з̾ глꙋбины̀ грѣхо́вныѧ воздви́гнетъ, вопїю́щихъ: <red>А҆</red>ллилꙋ́їа.
