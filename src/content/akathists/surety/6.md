---
title: "І҆́косъ г҃"
navigation:
  key: akathists-surety-6
  title: "І҆́косъ г҃"
  parent: akathists-surety
  order: 6
type: "akathist"
---

## І҆́косъ г҃:

<red>И҆</red>мѣ́ѧ мт҃рнее ѡ҆ всѣ́хъ всебл҃го́е промышле́нїе, ты̀, всебл҃га́ѧ мт҃и бж҃їѧ, и҆ са́мыхъ ѿча́ѧнныхъ грѣ́шникѡвъ ко сп҃се́нїю призыва́еши, глаго́лющи: а҆́зъ є҆́смь спорꙋ́чница грѣ́шныхъ къ сн҃ꙋ моемꙋ̀ и҆ бг҃ꙋ, и҆́же и҆ ѡ҆бѣща̀ мнѣ̀ слы́шати мѧ̀ всегда̀, да ра́достнаѧ мнѣ̀ приносѧ́щїи вѣ́чнѡ ра́доватисѧ бꙋ́дꙋтъ чрез̾ менѐ. Сегѡ̀ ра́ди мы, грѣ́шнїи, тебѣ̀, ꙗ҆́кѡ спорꙋ́чнице на́шей, ра́достнѡ зове́мъ:

<red>Р</red>а́дꙋйсѧ, застꙋ́пнице ѹ҆се́рднаѧ, ѿ бг҃а на́мъ дарова́ннаѧ. Ра́дꙋйсѧ, къ нбⷭ҇номꙋ ѻ҆те́чествꙋ пꙋтеводи́тельнице на́ша бл҃года́тнаѧ. Ра́дꙋйсѧ, ѿ ро́ва поги́бели и҆схища́ющаѧ. Ра́дꙋйсѧ, безпомо́щныхъ на своѝ всемо́щныѧ рꙋ́цѣ прїе́млющаѧ. Ра́дꙋйсѧ, непреста́нное ѹ҆ны́нїе ѿгонѧ́ющаѧ. Ра́дꙋйсѧ, па́дшихъ ко бл҃года́ти возставлѧ́ющаѧ. Ра́дꙋйсѧ, сло́во премꙋ́дрости просѧ́щимъ дарꙋ́ющаѧ. Ра́дꙋйсѧ, и҆ неразꙋ́мныхъ разꙋ́мными содѣ́лывающаѧ.

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
