---
title: "І҆́косъ і҃"
navigation:
  key: akathists-surety-20
  title: "І҆́косъ і҃"
  parent: akathists-surety
  order: 20
type: "akathist"
---

## І҆́косъ і҃:

<red>Ц</red>р҃ю̀ нбⷭ҇ный, сн҃е и҆ бж҃е мо́й, та́кѡ мо́литъ за на́съ всегда̀ нбⷭ҇наѧ цр҃и́ца, прїимѝ всѧ́кагѡ чл҃вѣ́ка, сла́вѧщегѡ тѧ̀ и҆ призыва́ющагѡ и҆́мѧ твоѐ ст҃о́е, и҆ просла́влѧющихъ мѧ̀ и҆́мени твоегѡ̀ ра́ди, и҆ не ѿри́ни и҆̀хъ ѿ лица̀ твоегѡ̀, но бл҃говолѝ въ ни́хъ и҆ прїимѝ ѿ ни́хъ всѧ̑кое бл҃го́е моле́нїе и҆ всѣ́хъ ѿ бѣ́дъ и҆зба́ви. Мы́ же, грѣ̑шнїи, надѣ́ющїисѧ на твоѧ̀ мт҃рнїѧ мл҃твы, зове́мъ тѝ:

<red>Р</red>а́дꙋйсѧ, ꙗ҆́кѡ ты̀ є҆сѝ моли́твенница на́ша къ бг҃ꙋ те́плаѧ. Ра́дꙋйсѧ, ꙗ҆́кѡ твоѧ̀ мл҃тва всегда̀ пред̾ бг҃омъ многомо́щна. Ра́дꙋйсѧ, твои́ми мл҃тва́ми и҆ на́ша ѹ҆бо́гїѧ моле́нїѧ бг҃опрїѧ́тными содѣ́ловающаѧ. Ра́дꙋйсѧ, и҆ на́ше недосто́инство твои́мъ предста́тельствомъ восполнѧ́ющаѧ. Ра́дꙋйсѧ, ка́ющихсѧ грѣ́шникѡвъ непосты̑днаѧ спорꙋ́чнице. Ра́дꙋйсѧ, всѣ́хъ хрⷭ҇тїа́нъ правосла́вныхъ застꙋ́пнице. Ра́дꙋйсѧ, всѧ̀ на́ша болѣ́зни и҆сцѣлѧ́ющаѧ. Ра́дꙋйсѧ, ѻ҆́блакъ страсте́й и҆ и҆скꙋше́нїй разгонѧ́ющаѧ.

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
