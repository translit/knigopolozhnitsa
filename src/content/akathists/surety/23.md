---
title: "Конда́къ в҃і"
navigation:
  key: akathists-surety-23
  title: "Конда́къ в҃і"
  parent: akathists-surety
  order: 23
type: "akathist"
---

## Конда́къ в҃і:

<red>Б</red>л҃года́ть бж҃їѧ, присꙋ́щаѧ ст҃ѣ́й твое́й і҆кѡ́нѣ, спорꙋ́чницею грѣ́шныхъ и҆менꙋ́емой, бг҃омт҃и влⷣчице, влече́тъ къ не́й всѣ́хъ скорбѧ̑щихъ и҆ грѣхмѝ мно́гими и҆ напа́стьми ѡ҆бремене́нныхъ, и҆ не тщѝ ѿхо́дѧтъ ѻ҆нѝ ѿ сегѡ̀ и҆сто́чника многоѻбра́зныхъ твои́хъ млⷭ҇тей и҆ щедрѡ́тъ, но въ ско́рбѣхъ ѿра́дꙋ, въ напа́стѣхъ защи́тꙋ, въ болѣ́знѧхъ цѣльбꙋ̀ и҆ всѧ̀ длѧ̑ дꙋ́ши и҆ тѣле́съ бл҃гопотре́бнаѧ неѡскꙋ́днѡ полꙋча́ютъ ѿ чꙋдотво́рнагѡ ѻ҆́браза твоегѡ̀, всебл҃га́ѧ, а҆́ще по бз҃ѣ всѐ ѹ҆пова́нїе на тѧ̀ возлага́ютъ, пою́ще: <red>А҆</red>ллилꙋ́їа.
