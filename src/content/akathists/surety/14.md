---
title: "І҆́косъ з҃"
navigation:
  key: akathists-surety-14
  title: "І҆́косъ з҃"
  parent: akathists-surety
  order: 14
type: "akathist"
---

## І҆́косъ з҃:

<red>Д</red>и́внаѧ дѣ́ла твоѧ̀ показа́лъ є҆сѝ на́мъ, гдⷭ҇и, въ пречⷭ҇тей твое́й мт҃ри и҆ ди́внꙋ дарова́лъ є҆сѝ на́мъ є҆ѧ̀ і҆кѡ́нꙋ, па́че лꙋче́й со́лнечныхъ просвѣща́ющꙋю лю́ди, ꙗ҆́кѡ самꙋ̀ю зрѧ́щихъ бцⷣꙋ и҆ вѣ́рою серде́чною, ѿ дꙋ́ши любо́вїю, ꙗ҆́кѡ бж҃їей мт҃ри и҆ дв҃ѣ, є҆́й вопїю́щихъ:

<red>Р</red>а́дꙋйсѧ, кꙋпе́ль, въ не́йже всѧ̀ ско́рби на́ша погрꙋжа́ютсѧ. Ра́дꙋйсѧ, ча́ше, є҆́юже ра́дость и҆ сп҃се́нїе всѝ воспрїе́млемъ. Ра́дꙋйсѧ, живоно̑сный и҆сто́чниче, всѣ́хъ на́съ ѡ҆животворѧ́ющїй. Ра́дꙋйсѧ, цвѣ́те неꙋвѧда̑емый, всѣ́хъ на́съ ѡ҆бл҃гоꙋха́ющїй. Ра́дꙋйсѧ, ско́рбей на́шихъ ѹ҆слажде́нїе. Ра́дꙋйсѧ, печа́лей на́шихъ ѹ҆толе́нїе. Ра́дꙋйсѧ, болѣ́зней на́шихъ врачева́нїе. Ра́дꙋйсѧ, ѿ бѣ́дъ ско́рое на́ше и҆збавле́нїе.

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
