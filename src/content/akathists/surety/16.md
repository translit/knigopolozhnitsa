---
title: "І҆́косъ и҃"
navigation:
  key: akathists-surety-16
  title: "І҆́косъ и҃"
  parent: akathists-surety
  order: 16
type: "akathist"
---

## І҆́косъ и҃:

<red>В</red>сѣ́мъ вѣ́рнымъ ѹ҆тѣ́шительнѡ є҆́сть взира́ти на ст҃ꙋ̑ю і҆кѡ́нꙋ твою̀, влⷣчице, спорꙋ́чнице грѣ́шнымъ, на не́йже зри́мъ тѧ̀, на рꙋкꙋ̀ твое́ю держа́щꙋю превѣ́чнагѡ младе́нца, гдⷭ҇а на́шегѡ і҆и҃са хрⷭ҇та̀, є҆мꙋ́же покланѧ́ющесѧ бг҃олѣ̑пнѡ, ꙗ҆́кѡ творцꙋ̀ и҆ бг҃ꙋ на́шемꙋ, тебѣ̀, и҆́стинней бцⷣѣ, ѹ҆ми́льнѡ глаго́лемъ: влⷣчице, помозѝ, на ны̀ млⷭ҇рдовавши, потщи́сѧ, погиба́емъ ѿ мно́жества прегрѣ́шенїй, не ѿвратѝ твоѧ̀ рабы̀ тщѝ, тебѣ̀ вопїю́щїѧ:

<red>Р</red>а́дꙋйсѧ, цѣли́тельнице на́ша въ болѣ́знѣхъ тѣле́сныхъ. Ра́дꙋйсѧ, ѹ҆тѣ́шительнице въ печа́лехъ на́шихъ дꙋше́вныхъ. Ра́дꙋйсѧ, а҆́лчꙋщихъ пита́тельнице. Ра́дꙋйсѧ, наги́хъ ѻ҆дѣѧ́нїе. Ра́дꙋйсѧ, вдѡ́въ защи́тительнице. Ра́дꙋйсѧ, сирѡ́тъ покрови́тельнице. Ра́дꙋйсѧ, гони̑мыхъ и҆ ѡ҆би̑димыхъ застꙋ́пнице. Ра́дꙋйсѧ, стра̑ждꙋщихъ и҆ плѣне́нныхъ ско́раѧ ѡ҆свободи́тельнице.

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
