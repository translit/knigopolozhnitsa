---
title: "Конда́къ г҃і"
navigation:
  key: akathists-surety-25
  title: "Конда́къ г҃і"
  parent: akathists-surety
  order: 25
type: "akathist"
---

## Конда́къ г҃і:

<red>Ѽ</red>, всепѣ́таѧ мт҃и, всебл҃га́ѧ спорꙋ́чнице сп҃се́нїѧ грѣ́шныхъ, бцⷣе дв҃о. Прїимѝ млⷭ҇тиво и҆ ны́нѣшнее на́ше моле́нїе, є҆́же ѿ ѹ҆се́рдїѧ на́шегѡ во бл҃года́ренїе тѝ принесо́хомъ, и҆ и҆спросѝ на́мъ ѹ҆ всеще́драгѡ бг҃а въ вѣ́рѣ правосла́внѣй непоколеби́мость, въ любвѝ хрⷭ҇тїа̑нской преꙋспѣѧ́нїе и҆ грѣхѡ́въ на́шихъ проще́нїе, да предста́тельствомъ твои́мъ ѹ҆наслѣ́димъ цр҃ствїе нбⷭ҇ное и҆ сподо́бимсѧ со всѣ́ми ст҃ы́ми пѣ́ти бг҃ꙋ: <red>А҆</red>ллилꙋ́їа.

<rubric>Се́й конда́къ чте́тсѧ три́жды.</rubric>

<rubric>И҆ па́ки і҆́косъ а҃-й: <incipit><red>А҆́</red>гг҃лѡвъ ли́ки:</incipit></rubric>

<rubric>И҆ конда́къ а҃-й: <incipit><red>И҆</red>збра́нней ѿ всевы́шнѧгѡ:</incipit></rubric>
