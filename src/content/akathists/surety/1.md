---
title: "Конда́къ а҃"
navigation:
  key: akathists-surety-1
  title: "Конда́къ а҃"
  parent: akathists-surety
  order: 1
type: "akathist"
---

## Конда́къ а҃:

<red>И҆</red>збра́нней ѿ всевы́шнѧгѡ, грѣ́шныхъ спорꙋ́чнице, преклонѧ́ющей на млⷭ҇рдїе сн҃а своегѡ̀, да сп҃се́тъ и҆́же созда̀ рꙋко́ю свое́ю, бл҃года̑рственное пѣ́нїе прино́симъ тѝ, мт҃и дв҃о и҆ влⷣчице, ѡ҆ ꙗ҆вле́нїи ди́вныѧ твоеѧ̀ и҆ чꙋдотво́рныѧ і҆кѡ́ны. Ты́ же, ꙗ҆́кѡ предста́тельство ко гдⷭ҇ꙋ и҆́мꙋщи, потщи́сѧ ѿ ѡ҆бстоѧ́нїй многоѻбра́зныхъ и҆зба́вити ны̀ и҆ вѣ̑чное сп҃се́нїе на́мъ содѣ́лати, да, воспѣва́юще, вопїе́мъ тѝ:

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
