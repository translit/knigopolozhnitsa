---
title: "І҆́косъ а҃"
navigation:
  key: akathists-surety-2
  title: "І҆́косъ а҃"
  parent: akathists-surety
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ ли́ки бл҃гоговѣ́йнѡ тебѣ̀ слꙋ́жатъ и҆ ст҃і̑и вси̑ немо́лчными гла́сы тѧ̀ ѹ҆бл҃жа́ютъ, бцⷣе дв҃о, ꙗ҆́кѡ ро́ждшꙋю а҆́гг҃лѡвъ цр҃ѧ, хрⷭ҇та̀, бг҃а на́шегѡ. Мы́ же, грѣ́шнїи, подража́ти и҆́мъ дерза́юще и҆ бл҃гохвали́ти тѧ̀ недоꙋмѣ́юще, смиренномꙋ́дреннѡ а҆рха́гг҃льскїй гла́съ вопїе́мъ тѝ, чⷭ҇таѧ:

<red>Р</red>а́дꙋйсѧ, бл҃года́тнаѧ, гдⷭ҇ь съ тобо́ю. Ра́дꙋйсѧ, пребл҃гослове́ннаѧ въ же́нахъ, дв҃о всенепоро́чнаѧ. Ра́дꙋйсѧ, дщѝ ѻ҆ц҃а̀ нбⷭ҇нагѡ. Ра́дꙋйсѧ, мт҃и сн҃а превѣ́чнагѡ. Ра́дꙋйсѧ, дх҃а ст҃а́гѡ селе́нїе. Ра́дꙋйсѧ, а҆́гг҃лѡвъ и҆ чл҃вѣ́къ непреста́нное ѹ҆дивле́нїе. Ра́дꙋйсѧ, чтⷭ҇нѣ́йшаѧ херꙋві̑мъ. Ра́дꙋйсѧ, сла́внѣйшаѧ без̾ сравне́нїѧ серафі̑мъ.

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
