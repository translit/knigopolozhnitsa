---
title: "І҆́косъ в҃"
navigation:
  key: akathists-surety-4
  title: "І҆́косъ в҃"
  parent: akathists-surety
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный ѿкрыва́ющи, бцⷣе дв҃о, бл҃гоизво́лила є҆сѝ мно́гими чꙋдесы̀ просла́вити і҆кѡ́нꙋ твою̀ ст҃ꙋ́ю, спорꙋ́чница грѣ́шныхъ и҆менꙋ̑емꙋю, да всѝ, вѣ́дꙋще таково́е твоѐ ѡ҆ не́й бл҃говоле́нїе, пѣ́сненнѡ тебѣ̀ зовꙋ́тъ:

<red>Р</red>а́дꙋйсѧ, млⷭ҇рднаѧ всѣ́хъ на́съ ѡ҆ хрⷭ҇тѣ̀ мт҃и. Ра́дꙋйсѧ, неистощи́маѧ сокро́вищнице бж҃е́ственныѧ бл҃года́ти. Ра́дꙋйсѧ, тобо́ю бо нисхо́дитъ къ на́мъ бж҃їе бл҃говоле́нїе. Ра́дꙋйсѧ, тобо́ю бо и҆́мамы вѧ́щшее къ бг҃ꙋ дерзнове́нїе. Ра́дꙋйсѧ, мл҃твы всѣ́хъ хрⷭ҇тїа́нъ прїе́млющаѧ. Ра́дꙋйсѧ, и҆ са́мыхъ ѿча́ѧнныхъ грѣ̑шникѡвъ моле́нїѧ не ѿверга́ющаѧ. Ра́дꙋйсѧ, ꙗ҆́кѡ предста́тельствомъ твои́мъ сп҃сти́сѧ ѹ҆пова́емъ. Ра́дꙋйсѧ, ꙗ҆́кѡ мл҃тва́ми твои́ми цр҃ство нбⷭ҇ное полꙋчи́ти ча́емъ.

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
