---
title: "І҆́косъ ѳ҃"
navigation:
  key: akathists-surety-18
  title: "І҆́косъ ѳ҃"
  parent: akathists-surety
  order: 18
type: "akathist"
---

## І҆́косъ ѳ҃:

<red>В</red>ѣті́йствꙋющїй всѧ́къ ѧ҆зы́къ недоꙋмѣ̑етъ бл҃гохвали́ти тѧ̀ по достоѧ́нїю, и҆зꙋмѣва́етъ же ѹ҆́мъ и҆ преми́рный пѣ́ти тѧ̀, бцⷣѣ: ѻ҆ба́че, бл҃га́ѧ сꙋ́щи, вѣ́рꙋ прїимѝ, и҆́бо любо́вь вѣ́си бж҃е́ственнꙋю на́шꙋ: ты̀ бо хрⷭ҇тїа́нъ є҆сѝ предста́тельница, тебѣ̀ зовꙋ́щихъ:

<red>Р</red>а́дꙋйсѧ, сїѧ́нїемъ пречⷭ҇тыѧ дꙋ́ши твоеѧ̀ всю̀ зе́млю просвѣти́вшаѧ. Ра́дꙋйсѧ, чисто́тою тѣлесѐ твоегѡ̀ всѧ̀ нб҃са̀ возвесели́вшаѧ. Ра́дꙋйсѧ, всѣ́хъ на́съ при крⷭ҇тѣ̀ сн҃а твоегѡ̀ ѹ҆сынови́вшаѧ. Ра́дꙋйсѧ, всегда̀ мт҃рнюю любо́вь твою̀ къ на́мъ ꙗ҆влѧ́ющаѧ. Ра́дꙋйсѧ, всѣ́хъ дарѡ́въ дꙋхо́вныхъ и҆ тѣле́сныхъ всемо́щнаѧ пода́тельнице. Ра́дꙋйсѧ, бла́гъ вре́менныхъ и҆ вѣ̑чныхъ ѹ҆се́рднаѧ на́мъ хода́таице. Ра́дꙋйсѧ, двє́ри цр҃ствїѧ хрⷭ҇то́ва вѣ́рнымъ ѿверза́ющаѧ. Ра́дꙋйсѧ, и҆ на землѝ ра́достїю и҆ весе́лїемъ сердца̀ на́ша и҆сполнѧ́ющаѧ.

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
