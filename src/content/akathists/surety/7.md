---
title: "Конда́къ д҃"
navigation:
  key: akathists-surety-7
  title: "Конда́къ д҃"
  parent: akathists-surety
  order: 7
type: "akathist"
---

## Конда́къ д҃:

<red>Б</red>ꙋ́рею сомнѣ́нїй и҆скꙋша́емаѧ нѣ́каѧ жена̀ не хотѧ́ше вѣ́ровати чꙋдесе́мъ, ѿ і҆кѡ́ны твоеѧ̀, спорꙋ̑чницы, быва́емымъ, но внеза́пнꙋ ꙗ҆́звою смертоно̑сною пораже́ннаѧ, позна̀ си́лꙋ твою̀ всемо́щнꙋю, влⷣчице, и҆ чꙋ́дотво́рныѧ і҆кѡ́ны твоеѧ̀ бл҃года́ть, и҆, раскаѧ́вшисѧ, сле́знѡ молѧ́ше тѧ̀ ѡ҆ проще́нїи невѣ́рствїѧ є҆ѧ̀, млⷭ҇рдїемъ же твои́мъ и҆сцѣле́ннаѧ, бл҃года́рственнѡ бг҃ꙋ ѡ҆ тебѣ̀ всегда̀ вопїѧ́ше: <red>А҆</red>ллилꙋ́їа.
