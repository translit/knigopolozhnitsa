---
title: "І҆́косъ д҃"
navigation:
  key: akathists-surety-8
  title: "І҆́косъ д҃"
  parent: akathists-surety
  order: 8
type: "akathist"
---

## І҆́косъ д҃:

<red>С</red>лы́шитъ гдⷭ҇ь твоѧ̀ ѡ҆ на́съ на нб҃сѝ хода́тайства, цр҃и́це нбⷭ҇наѧ, и҆ и҆сполнѧ́етъ твоѧ̀ проше́нїѧ: мы́ же, грѣ́шнїи, ꙗ҆́кѡ всебл҃гꙋ̑ю скоропослꙋ́шницꙋ и҆ спорꙋ́чницꙋ на́шꙋ, про́симъ и҆ мо́лимъ тѧ̀: влⷣчице, ско́рѡ ѹ҆слы́ши моле́нїѧ на́ша и҆ всѧ̀ на́ша печа́ли на ра́дость преложѝ и҆ проше́нїѧ всѣ́хъ здѣ̀ молѧ́щихсѧ ско́рѡ и҆спо́лни, да ра́достнѡ всегда̀ пое́мъ тѝ:

<red>Р</red>а́дꙋйсѧ, приносѧ́щаѧ къ сн҃ꙋ твоемꙋ̀ и҆ бг҃ꙋ моле́нїѧ вѣ́рныхъ. Ра́дꙋйсѧ, и҆ сама̀ ѹ҆ прⷭ҇то́ла сн҃а твоегѡ̀ всегда̀ ѡ҆ на́съ молѧ́щаѧсѧ. Ра́дꙋйсѧ, спорꙋ́чнице грѣ́шныхъ. Ра́дꙋйсѧ, взыска́нїе поги́бшихъ. Ра́дꙋйсѧ, неча́ѧннꙋю ра́дость вѣ́рнымъ дарꙋ́ющаѧ. Ра́дꙋйсѧ, и҆ на́ша проше́нїѧ ско́рѡ и҆сполнѧ́ющаѧ. Ра́дꙋйсѧ, млⷭ҇тиваѧ, всегда̀ на́съ ми́лꙋющаѧ. Ра́дꙋйсѧ, житїѐ на́ше до́брое ѹ҆строѧ́ющаѧ.

<red>Р</red>а́дꙋйсѧ, грѣ́шнымъ спорꙋ́чнице, всегда̀ ѡ҆ на́съ рꙋ́цѣ своѝ въ порꙋче́нїе бг҃ꙋ приносѧ́щаѧ.
