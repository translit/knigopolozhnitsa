---
title: "І҆́косъ а҃"
navigation:
  key: akathists-nevskiy-2
  title: "І҆́косъ а҃"
  parent: akathists-nevskiy
  order: 2
type: "akathist"
---

## І҆́косъ а҃:

<red>С</red>о а҆́гг҃лы и҆ всѣ́ми ст҃ы́ми предстои́ши ны́нѣ хрⷭ҇тꙋ̀, бл҃же́нне а҆леѯа́ндре, молѧ́сѧ ѡ҆ любо́вїю чтꙋ́щихъ тѧ̀: тѣ́мже, помина́юще, ꙗ҆́кѡ и҆змла́да хрⷭ҇та̀ возлюби́въ, къ небє́снымъ дх҃омъ прилѣпи́лсѧ є҆сѝ, безпло́тныхъ подража́въ житїю̀, ѹ҆блажа́емъ тѧ̀, вопїю́ще:

<red>Р</red>а́дꙋйсѧ, ѻ҆́трасле пречестна́ѧ ко́рене бл҃гочести́вагѡ: ра́дꙋйсѧ, бл҃говѣ́рїѧ пре́дкѡвъ наслѣ́дниче. Ра́дꙋйсѧ, подража́телю добродѣ́телей ѻ҆ц҃а̀ бг҃олюби́вагѡ: ра́дꙋйсѧ, кро́тости и҆ бл҃гоче́стїѧ ма́тернѧгѡ прее́мниче. Ра́дꙋйсѧ, вождю̀ къ нб҃се́мъ ста́да своегѡ̀ хрⷭ҇толюби́вагѡ: ра́дꙋйсѧ, въ житїѝ всѣ́хъ рабѡ́въ бж҃їихъ дрꙋ́же и҆ ревни́телей бл҃гоче́стїѧ собесѣ́дниче. Ра́дꙋйсѧ, соприча́стниче преподо́бныхъ ли́ка бг҃освѣ́тлагѡ: ра́дꙋйсѧ, вѣ́ры хрⷭ҇то́вы непобѣди́мый и҆сповѣ́дниче. Ра́дꙋйсѧ, во́лею мꙋ́чениче, сликовствꙋ́ѧй ны́нѣ со́нмꙋ мꙋ́ченикѡвъ добропобѣ́дномꙋ: ра́дꙋйсѧ, дѣ́йственный хрⷭ҇тїа́нскагѡ ѹ҆пова́нїѧ и҆ любвѐ всѣ̑мъ на́мъ проповѣ́дниче. Ра́дꙋйсѧ, ревни́телю ѹ҆ста́вѡвъ и҆ чи́на цр҃ко́внагѡ бл҃голѣ́пнагѡ: ра́дꙋйсѧ, вѣ́рныхъ ча̑дъ цр҃кве и҆ ѹ҆го́дникѡвъ бж҃їихъ сонаслѣ́дниче.

<red>Р</red>а́дꙋйсѧ, ст҃ы́й бл҃говѣ́рный вели́кїй кн҃же а҆леѯа́ндре.
