---
title: "І҆́косъ д҃"
navigation:
  key: akathists-petrcher-8
  title: "І҆́косъ д҃"
  parent: akathists-petrcher
  order: 8
type: "akathist"
---

## І҆́косъ д҃:

<red>Н</red>едоꙋмѣва́хꙋ лю́дїе черевко́встїи, є҆гда̀ по мно́зѣхъ лѣ́тѣхъ погребе́нїѧ твоегѡ̀, ст҃ы́й і҆ере́е пе́тре, слы́шаша, ꙗ҆́кѡ гро́бъ нѣ́кїй ѿ землѝ показа́сѧ ѡ҆деснꙋ́ю ѻ҆лтарѧ̀ цр҃кве нїко́льскїѧ, и҆ ꙗ҆́кѡ ста́рецъ бл҃гоѻбра́зенъ во ѻ҆де́ждахъ і҆ере́йскихъ во снѣ̀ мнѡ́гимъ ꙗ҆влѧ́шесѧ, просѧ̀ пѣ́нїе панѷхі́дное по не́мъ соверша́ти. Ны́нѣ же мы̀, вѣ́дꙋще тѧ̀, ꙗ҆́кѡ мл҃твенника и҆ чꙋдотво́рца сла́вна, вопїе́мъ тѝ си́це:

<red>Р</red>а́дꙋйсѧ, првⷣнымъ житїе́мъ твои́мъ гдⷭ҇ꙋ ѹ҆годи́вый: ра́дꙋйсѧ, въ домꙋ̀ ѻ҆ц҃а̀ нбⷭ҇нагѡ ѻ҆би́тель себѣ̀ наслѣ́довавый. Ра́дꙋйсѧ, со́нмꙋ сщ҃енномч҃нкѡвъ сопричте́нный: ра́дꙋйсѧ, вѣнце́мъ нетлѣ́ннымъ ѿ бг҃а ѹ҆краше́нный. Ра́дꙋйсѧ, сѣ́верныхъ предѣ̑лъ страны̀ на́шеѧ свѣти́льниче: ра́дꙋйсѧ, краснобо́рскїѧ землѝ бг҃омъ да́нный мл҃твенниче. Ра́дꙋйсѧ, невѣ́рꙋющихъ и҆ заблꙋ́ждшихъ ко и҆́стинѣ направлѧ́ѧй: ра́дꙋйсѧ, всѣ́хъ зна́ющихъ и҆ почита́ющихъ тѧ̀ ко сп҃се́нїю пꙋтеводѧ́й.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
