---
title: "І҆́косъ в҃і"
navigation:
  key: akathists-petrcher-24
  title: "І҆́косъ в҃і"
  parent: akathists-petrcher
  order: 24
type: "akathist"
---

## І҆́косъ в҃і:

<red>П</red>ою́ще всера́достное прославле́нїе твоѐ, сщ҃енномч҃нче пе́тре, ѹ҆бл҃жа́емъ тѧ̀ всѝ, ꙗ҆́кѡ па́стырѧ до́браго и҆ првⷣника достохва́льна: велича́емъ, ꙗ҆́кѡ побо́рника вѣ́ры крѣ́пка и҆ мч҃нка добропобѣ́дна: сла́вимъ, ꙗ҆́кѡ мл҃́твенника те́пла и҆ чꙋдотво́рца преди́вна: чти́мъ ст҃ꙋ́ю па́мѧть твою̀ и҆ ѹ҆ми́льнѡ вопїе́мъ сицева̑ѧ:

<red>Р</red>а́дꙋйсѧ, сп҃се́нїе вѣ́чное ѿ гдⷭ҇а ѹ҆лꙋчи́вый: ра́дꙋйсѧ, бл҃гі́й и҆ вѣ́рный ра́бе хрⷭ҇то́въ, въ ра́дость гдⷭ҇а твоегѡ̀ вше́дый. Ра́дꙋйсѧ, ꙗ҆́кѡ свѣти́ло пресвѣ́тлое съ нб҃сѐ лю́демъ, сꙋ́щымъ на землѝ, сїѧ́ѧй: ра́дꙋйсѧ, ꙗ҆́кѡ лꙋча̀ сл҃нца пра́вды хрⷭ҇та̀, бл҃гость бж҃їю неисчерпа́емꙋю на́мъ, грѣ̑шнымъ, ѿкрыва́ѧй. Ра́дꙋйсѧ, млⷭ҇рдїю и҆ любвѝ ѻ҆ц҃а̀ нбⷭ҇нагѡ подража́телю: ра́дꙋйсѧ, неѡскꙋдѣва́емыхъ дарѡ́въ ѹ҆ бг҃а просѧ́щымъ пода́телю. Ра́дꙋйсѧ, бл҃гоче́стїѧ и҆ добронра́вїѧ въ дꙋша́хъ ре́вностныхъ вкорени́телю: ра́дꙋйсѧ, всѣ́хъ притека́ющихъ къ тебѣ̀ мꙋ́дрый ѹ҆пра́вителю.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
