---
title: "І҆́косъ а҃"
navigation:
  key: akathists-petrcher-2
  title: "І҆́косъ а҃"
  parent: akathists-petrcher
  order: 2
type: "akathist"
---

## І҆́косъ а҃:

<red>А҆́</red>гг҃лъ земны́й и҆ человѣ́къ нбⷭ҇ный въ житїѝ твое́мъ бы́лъ є҆сѝ, пребл҃же́нне пе́тре, въ преподо́бїи и҆ пра́вдѣ, да́же до ста́рости, неѡсла́бнѣ гдⷭ҇еви слꙋжа̀. Тѣ́мже и҆ хрⷭ҇то́съ ѿ мі́ра многомѧте́жнагѡ во ѻ҆би́тєли вѣ̑чныѧ пресели́ тѧ, ꙗ҆́кѡ вѣ́рнаго своего̀ раба̀, і҆ере́а же и҆ мч҃нка, сла́вою нетлѣ́нною вѣнча̀ и҆ мно́гими чꙋдесы̀ на землѝ просла́ви. Ты́ же, предстоѧ̀ прⷭ҇то́лꙋ трⷪ҇цы прест҃ы́ѧ, мл҃твами твои́ми ѿ всѧ́кихъ ѕѡ́лъ и҆ напа́стей ѡ҆гради́ ны, зовꙋ́щыѧ тѝ такова̑ѧ:

<red>Р</red>а́дꙋйсѧ, и҆́го хрⷭ҇то́во на ра́мо твоѐ взе́мый: ра́дꙋйсѧ, пꙋте́мъ слꙋже́нїѧ па́стырскагѡ досто́йнѡ ше́ствовавый. Ра́дꙋйсѧ, пра́вды бж҃їѧ неѡсла́бный провозвѣ́стниче: ра́дꙋйсѧ, цр҃кве хрⷭ҇то́вы ре́вностный защи́тниче. Ра́дꙋйсѧ, и҆сповѣ́дникѡмъ сла́вное сопричте́нїе: ра́дꙋйсѧ, мч҃нкѡмъ всехва́льное ликостоѧ́нїе. Ра́дꙋйсѧ, хрⷭ҇тїа́нъ правосла́вныхъ тве́рдое въ бз҃ѣ застꙋпле́нїе: ра́дꙋйсѧ, ѿстꙋ́пникѡвъ вѣ́ры ѹ҆страше́нїе и҆ посрамле́нїе.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
