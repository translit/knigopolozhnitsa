---
title: "І҆́косъ ѕ҃"
navigation:
  key: akathists-petrcher-12
  title: "І҆́косъ ѕ҃"
  parent: akathists-petrcher
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ во всѣ́хъ концѣ́хъ краснобо́рскїѧ землѝ бг҃одарова́ннымъ тѝ чꙋде́съ дѣ́йствомъ, пе́тре достохва́льне, мнѡ́гїѧ бо лю́ди, бли̑жнїѧ и҆ да̑льнїѧ, свѣ́томъ чꙋде́съ ѡ҆зари́лъ є҆сѝ, врачꙋ́ѧ недꙋ́ги и҆́хъ дꙋшє́вныѧ и҆ тѣлє́сныѧ, въ со́нномъ видѣ́нїи ꙗ҆влѧ́ѧсѧ и҆̀мъ и҆ заповѣ́дꙋѧ па́мѧть ѡ҆ тебѣ̀ твори́ти и҆ бг҃ꙋ моли́тисѧ. Сегѡ̀ ра́ди не ѡ҆ста́ви и҆ на́съ, почита́ющихъ тѧ̀ и҆ воспѣва́ющихъ такова̑ѧ:

<red>Р</red>а́дꙋйсѧ, въ бл҃года́ти бж҃їи при́снѡ пребыва́ѧй: ра́дꙋйсѧ, недꙋ́ги и҆ болѣ̑зни на́шѧ бл҃года́тїю врачꙋ́ѧй. Ра́дꙋйсѧ, вѣ̑рныѧ ѿ и҆скꙋше́нїй и҆ бѣ́дъ и҆збавлѧ́ѧй: ра́дꙋйсѧ, всѣ̑мъ призыва́ющымъ тѧ̀ по́мощь ско́рѡ подава́ѧй. Ра́дꙋйсѧ, волхвѡ́въ и҆ чародѣ́євъ првⷣный ѡ҆бличи́телю: ра́дꙋйсѧ, дꙋ́шъ и҆ тѣле́съ на́шихъ нело́жный цѣли́телю. Ра́дꙋйсѧ, ѿ вра̑гъ ви́димыхъ и҆ невиди́мыхъ стѣно̀ и҆ ѡ҆гражде́нїе: ра́дꙋйсѧ, цр҃кве земны́ѧ и҆ нбⷭ҇ныѧ сла́во и҆ ѹ҆краше́нїе.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
