---
title: "І҆́косъ є҃"
navigation:
  key: akathists-petrcher-10
  title: "І҆́косъ є҃"
  parent: akathists-petrcher
  order: 10
type: "akathist"
---

## І҆́косъ є҃:

<red>В</red>и́дѣша сщ҃е́нницы черевко́встїи, пе́тре досточꙋ́дне, ꙗ҆́кѡ гро́бъ тво́й, ѿ ѻ҆гнѧ̀ сохране́нный, и҆сто́чникъ бж҃їѧ бл҃года́ти и҆ врачевство̀ недꙋ́гѡвъ неисцѣ́льныхъ ꙗ҆ви́сѧ, и҆ ѹ҆разꙋмѣ́вше тѧ̀ ѹ҆го́дника бж҃їѧ бы́ти, а҆́бїе раска́ѧшасѧ, поне́же забве́нїю тѧ̀ на дѡ́лгаѧ лѣ̑та преда́ша. Сегѡ̀ ра́ди воспѣ́ша тѝ та́кѡ:

<red>Р</red>а́дꙋйсѧ, прест҃ы́ѧ трⷪ҇цы бл҃гоговѣ́йный слꙋжи́телю: ра́дꙋйсѧ, ликѡ́въ а҆́гг҃льскихъ на нб҃сѣ́хъ досто́йный сожи́телю. Ра́дꙋйсѧ, хрⷭ҇та̀ сп҃си́телѧ вѣ́рный ѹ҆ченичѐ: ра́дꙋйсѧ, пресла́вный и҆ доблемꙋ́дрый мч҃нче. Ра́дꙋйсѧ, ре́вность по бз҃ѣ, ꙗ҆́кѡ прⷪ҇ро́къ и҆лїа̀, стѧжа́вый: ра́дꙋйсѧ, вѣ́рꙋ несꙋмнѣ́ннꙋю, ꙗ҆́кѡ а҆пⷭ҇лъ пе́тръ, и҆мѣ́вый. Ра́дꙋйсѧ, кро́тостїю мѷрлѷкі́йскомꙋ ст҃и́телю подража́вый: ра́дꙋйсѧ, смире́нїемъ подо́бнѣ се́ргїю ра́донежскомꙋ бл҃гоꙋха́вый.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
