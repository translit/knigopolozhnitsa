---
title: "І҆́косъ г҃"
navigation:
  key: akathists-petrcher-6
  title: "І҆́косъ г҃"
  parent: akathists-petrcher
  order: 6
type: "akathist"
---

## І҆́косъ г҃:

<red>И҆</red>мѣ́ѧ въ дꙋшѝ твое́й любо́вь ко гдⷭ҇ꙋ, пе́тре достобл҃же́нне, ѻ҆́бразъ чи́стагѡ и҆ непоро́чнагѡ житїѧ̀ показа́лъ є҆сѝ, та́кожде и҆ па́стырь до́брый и҆ наста́вникъ и҆́стинный лю́демъ бы́лъ є҆сѝ. Мы́ же, восхвалѧ́юще житїѐ твоѐ, воспѣва́емъ тѝ та́кѡ:

<red>Р</red>а́дꙋйсѧ, добродѣ́тєли є҆ѵⷢ҇льскїѧ въ се́рдцѣ твое́мъ вкорени́вый: ра́дꙋйсѧ, въ за́повѣдехъ гдⷭ҇нихъ во всѧ̑ дни̑ живота̀ твоегѡ̀ ходи́вый. Ра́дꙋйсѧ, ѿ ю҆́ности црⷭ҇тва нбⷭ҇нагѡ возжела́вый: ра́дꙋйсѧ, въ ста́рости масти́тѣ добропло́дїе дꙋшѝ твоеѧ̀ показа́вый. Ра́дꙋйсѧ, млⷭ҇рдїѧ къ лю́демъ ѹ҆се́рдный рачи́телю: ра́дꙋйсѧ, ни́щихъ и҆ ѹ҆бо́гихъ безме́здный пита́телю. Ра́дꙋйсѧ, немощны̑мъ и҆ ѡ҆би̑димымъ бл҃госе́рдный помо́щниче: ра́дꙋйсѧ, тѧ́готъ и҆ скорбе́й па́ствы твоеѧ̀ веледꙋ́шный воспрїе́мниче.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
