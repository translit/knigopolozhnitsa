---
title: "І҆́косъ і҃"
navigation:
  key: akathists-petrcher-20
  title: "І҆́косъ і҃"
  parent: akathists-petrcher
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ всѣ̑мъ человѣ́кѡмъ, ст҃е пе́тре, къ застꙋпле́нїю твоемꙋ̀ прибѣга́ющымъ, нб҃се́ бо и҆ землѝ творе́цъ дарова́ ти бл҃года́ть всѣ́хъ притека́ющихъ къ тебѣ̀ ѿ болѣ́зней и҆ недꙋ̑гъ и҆збавлѧ́ти, ѿ скорбе́й и҆ нꙋ́ждъ свобожда́ти, ѿ навѣ́тѡвъ бѣсо́вскихъ и҆ ко́зней дїа́вольскихъ ѡ҆гражда́ти. Сегѡ̀ ра́ди, а҆́ще и҆ тща́хꙋсѧ невѣ́рꙋющїи чꙋдесє́мъ твои̑мъ забве́нїю тѧ̀ преда́ти, ѻ҆ба́че не возмого́ша. Мы́ же съ любо́вїю вопїе́мъ тѝ сицева̑ѧ:

<red>Р</red>а́дꙋйсѧ, свидѣ́телю пра́выѧ вѣ́ры бл҃годерзнове́нный и҆ непоколеби́мый: ра́дꙋйсѧ, во́ине цр҃ѧ̀ нбⷭ҇нагѡ бл҃гоѻрꙋ́жный и҆ непобори́мый. Ра́дꙋйсѧ, мечꙋ̀ дꙋхо́вный, посѣца́ѧй нече́стїе: ра́дꙋйсѧ, щи́те нбⷭ҇ный, ѡ҆гражда́ѧй бл҃гоче́стїе. Ра́дꙋйсѧ, па́дающихъ и҆ пла́чꙋщихъ ѡ҆ грѣсѣ́хъ ско́рое воста́нїе: ра́дꙋйсѧ, пра́вѡ стоѧ́щихъ во ѹ҆пова́нїи на бг҃а ѹ҆твержде́нїе. Ра́дꙋйсѧ, добродѣ́телей бжⷭ҇твенныхъ свѣ́тлое зерца́ло: ра́дꙋйсѧ, всѣ́хъ съ вѣ́рою приходѧ́щихъ къ тебѣ̀ крѣ́пкое забра́ло.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
