---
title: "І҆́косъ а҃і"
navigation:
  key: akathists-petrcher-22
  title: "І҆́косъ а҃і"
  parent: akathists-petrcher
  order: 22
type: "akathist"
---

## І҆́косъ а҃і:

<red>Ꙗ҆́</red>кѡ свѣтоза́рнаѧ ѕвѣзда̀, въ предѣ́лѣхъ сѣ́верныхъ землѝ рꙋ́сскїѧ просїѧ́лъ є҆сѝ, сщ҃енномч҃нче пе́тре, свѣ́томъ бо чꙋде́съ ѡ҆зарѧ́еши и҆ ны́нѣ притека́ющихъ къ тебѣ̀. Ни дни̑ смꙋ́тнїи дре́вле, нижѐ лѣ̑та гоне́нїй ѿ безбо́жныхъ возмого́ша па́мѧть твою̀ во тьмѣ̀ невѣ́рїѧ скры́ти, но ꙗ҆́коже пре́жде, свѣ́томъ бл҃года́ти бж҃їѧ дꙋ́шы люде́й ѡ҆свѣща́еши, вопїю́щихъ къ тебѣ̀ такова̑ѧ:

<red>Р</red>а́дꙋйсѧ, свѣ́та є҆ѵⷢ҇льскагѡ доброзра́чное ѡ҆блиста́нїе: ра́дꙋйсѧ, ꙗ҆́кѡ тобо́ю и҆ ны́нѣ прино́ситсѧ ра́дованїе. Ра́дꙋйсѧ, млⷭ҇тей премно́гихъ сокро́вище: ра́дꙋйсѧ, всеꙋсе́рднагѡ промышле́нїѧ ѡ҆ лю́дехъ прїѧ́телище. Ра́дꙋйсѧ, сꙋ́щихъ во тьмѣ̀ невѣ́рїѧ просвѣти́телю: ра́дꙋйсѧ, чистоты̀ житїѧ̀ на́шегѡ неꙋсы́пный блюсти́телю. Ра́дꙋйсѧ, цр҃кве хрⷭ҇то́вы негаси́мый свѣти́льниче: ра́дꙋйсѧ, ѹ҆ прⷭ҇то́ла гдⷭ҇нѧ добросе́рдый ѡ҆ на́съ печа́льниче.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
