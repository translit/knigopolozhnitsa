---
title: "І҆́косъ з҃"
navigation:
  key: akathists-petrcher-14
  title: "І҆́косъ з҃"
  parent: akathists-petrcher
  order: 14
type: "akathist"
---

## І҆́косъ з҃:

<red>Н</red>о́вагѡ бл҃говѣ́стника хрⷭ҇то́ва и҆ чꙋдотво́рца тѧ̀ велича́емъ, ст҃ы́й і҆ере́е пе́тре: ты́ бо въ житїѝ тезоиме́нномꙋ а҆пⷭ҇лꙋ подража́ѧ, неѡсла́бный проповѣ́дникъ вѣ́ры и҆ пра́вды въ сѣ́верныхъ градѣ́хъ и҆ ве́сехъ ꙗ҆ви́лсѧ є҆сѝ. Ны́нѣ же на нб҃сѝ пребыва́ѧ, на землѝ чꙋдодѣ́йствꙋеши и҆ ко сп҃се́нїю рꙋково́дствꙋеши вопїю́щыѧ тѝ такова̑ѧ:

<red>Р</red>а́дꙋйсѧ, ка́меню вѣ́ры доброзра́чный и҆ многоцѣ́нный: ра́дꙋйсѧ, сосꙋ́де и҆збра́нный, бл҃года́тїю дх҃а ст҃а́гѡ ѡ҆сщ҃е́нный. Ра́дꙋйсѧ, и҆сто́чниче, вода́ми бл҃года́ти дꙋ́шы жа́ждꙋщыѧ напоѧ́ѧй: ра́дꙋйсѧ, неради̑выѧ и҆ грѣ̑шныѧ къ покаѧ́нїю и҆ и҆справле́нїю житїѧ̀ приводѧ́й. Ра́дꙋйсѧ, ꙗ҆́кѡ мл҃твами твои́ми ѿ страсте́й дꙋшевре́дныхъ и҆збавлѧ́емсѧ: ра́дꙋйсѧ, ꙗ҆́кѡ хода́тайствомъ твои́мъ дарѡ́въ дх҃о́вныхъ ѿ бг҃а сподоблѧ́емсѧ. Ра́дꙋйсѧ, скорбѧ́щихъ и҆ ѹ҆ныва́ющихъ бл҃гоꙋтѣ́шное попече́нїе: ра́дꙋйсѧ, дꙋ́шъ лѣ́ностныхъ къ жи́зни во хрⷭ҇тѣ̀ пробꙋжде́нїе.

<red>Р</red>а́дꙋйсѧ, ѻ҆́ч҃е пе́тре, і҆ере́євъ похвало̀ и҆ стрⷭ҇тоте́рпцєвъ соприча́стниче.
