---
title: "Конда́къ з҃"
navigation:
  key: akathists-petrcher-13
  title: "Конда́къ з҃"
  parent: akathists-petrcher
  order: 13
type: "akathist"
---

## Конда́къ з҃:

<red>Х</red>отѧ́й гдⷭ҇ь всѣ̑мъ человѣ́кѡмъ сп҃сти́сѧ и҆ въ ра́зꙋмъ и҆́стины прїитѝ, и҆збра́ тѧ, ст҃ы́й пе́тре, ѹ҆го́дника своего̀, и҆ дарова́ ти си́лꙋ мно́гихъ чꙋде́съ творе́нїѧ: слѣпы̑ѧ просвѣща́ти, хромы̑ѧ врачева́ти, разсла́блєнныѧ ѿ ѻ҆дра̀ болѣ́зни возставлѧ́ти, бѣсны̑ѧ ѿ де́монѡвъ свобожда́ти. Тѣ́мже лю́дїе, къ тебѣ̀ притека́ющїи и҆ молѧ́щїисѧ, пе́рсть ѿ гро́ба твоегѡ̀ взе́млюще, по́мощь въ ско́рбехъ ско́рѡ ѡ҆брѣта́хꙋ и҆ въ вѣ́рѣ па́че ѹ҆твержда́хꙋсѧ, съ ра́достїю пою́ще бг҃ꙋ: <red>А҆</red>ллилꙋ́їа.
