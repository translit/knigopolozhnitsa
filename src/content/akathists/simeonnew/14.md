---
title: "І҆́косъ з҃"
navigation:
  key: akathists-simeonnew-14
  title: "І҆́косъ з҃"
  parent: akathists-simeonnew
  order: 14
type: "akathist"
---

## І҆́косъ з҃:

<red>Н</red>е́ктаръ живы́й нетлѣ́нїѧ кни́га слове́съ твои́хъ подае́тъ вѣ̑рнымъ, бг҃осло́ве, ѹ҆тѣ́шитель бо тобо́ю цр҃кви глаго́летъ и҆ провѣщава́етъ, и҆ пробꙋжда́етъ всѧ̑ вопїѧ́ти тѝ, сѷмеѡ́не, сицева̑ѧ:

<red>Р</red>а́дꙋйсѧ, сла́во цр҃кве: ра́дꙋйсѧ, вѣті́е бг҃онача́лїѧ. Ра́дꙋйсѧ, ѡ҆чища́ѧй дꙋшє́внаѧ ѡ҆сквернє́нїѧ: ра́дꙋйсѧ, просвѣща́ѧй на̑ша помышлє́нїѧ. Ра́дꙋйсѧ, пла́меню, поѧда́ѧй тє́рнїѧ страсте́й: ра́дꙋйсѧ, ѹ҆́ме, ѿкрыва́ѧй ѹ҆́мнаѧ и҆ зрѧ́й. Ра́дꙋйсѧ, ꙗ҆́кѡ разрѣши́лсѧ є҆сѝ вещества̀ плени́цъ: ра́дꙋйсѧ, ꙗ҆́кѡ и҆спо́лнилсѧ є҆сѝ бг҃ото́чныхъ во́дъ. Ра́дꙋйсѧ, зрѧ́й бж҃їѧ сїѧ̑нїѧ: ра́дꙋйсѧ, ненави́дѧй вра̑жїѧ ѕлѡ́бы. Ра́дꙋйсѧ, премꙋ́дрыхъ ѹ҆че́нїй наводне́нїе: ра́дꙋйсѧ, чтⷭ҇ны́хъ дарова́нїй гꙋ́сли.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
