---
title: "І҆́косъ в҃і"
navigation:
  key: akathists-simeonnew-24
  title: "І҆́косъ в҃і"
  parent: akathists-simeonnew
  order: 24
type: "akathist"
---

## І҆́косъ в҃і:

<red>П</red>ѣснососта́вный вѣне́цъ чтⷭ҇но́мꙋ ве́рхꙋ твоемꙋ̀ прино́симъ, ча̑да твоѧ̑, ѻ҆́тче, є҆го́же прїе́мъ ѻ҆те́чески, лꙋчꙋ̀ бжⷭ҇твеннагѡ свѣ́та на́мъ да́рꙋй: вѣ́рнѡ бо къ тебѣ̀ притека́емъ и҆ не престае́мъ вопїѧ́ти:

<red>Р</red>а́дꙋйсѧ, ѻ҆тцє́въ добро́то: ра́дꙋйсѧ, прпⷣбныхъ ѹ҆краше́нїе. Ра́дꙋйсѧ, і҆ере́євъ пра́вило сщ҃е́ннѣйшее: ра́дꙋйсѧ, и҆́ночествꙋющихъ ѻ҆́тче бж҃ественнѣйшїй. Ра́дꙋйсѧ, бг҃осло́вѡвъ похвало̀, бг҃осло́ве чꙋ́дный: ра́дꙋйсѧ, бл҃гоче́ствꙋющихъ ѹ҆твержде́нїе и҆ тайноводи́телю сла́вный. Ра́дꙋйсѧ, цр҃кве бг҃оза́рнѣйшїй сто́лпе: ра́дꙋйсѧ, правосла́вныхъ нбⷭ҇носвѣ́тлый свѣти́льниче. Ра́дꙋйсѧ, и҆́мже свѣ́та и҆сполнѧ́емсѧ: ра́дꙋйсѧ, и҆́мже страсте́й и҆збавлѧ́емсѧ. Ра́дꙋйсѧ, мꙋ́дрый вождю̀ твои̑мъ ча́дѡмъ: ра́дꙋйсѧ, и҆ на́мъ при́снѡ предста́тельствꙋѧй.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
