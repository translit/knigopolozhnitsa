---
title: "І҆́косъ в҃"
navigation:
  key: akathists-simeonnew-4
  title: "І҆́косъ в҃"
  parent: akathists-simeonnew
  order: 4
type: "akathist"
---

## І҆́косъ в҃:

<red>Р</red>а́зꙋмъ бжⷭ҇твенный и҆мы́й, разꙋ́мнѣ ѿре́клсѧ є҆сѝ досто́инствъ мїрски́хъ вседꙋ́шнѣ, и҆ роди́телей любо́вь презрѣ́въ, ко ѻ҆би́тели стꙋді́йстѣй ра́дꙋѧсѧ прите́клъ є҆сѝ: хрⷭ҇тꙋ́ бо послѣ́довалъ є҆сѝ, слы́шѧ ѿ всѣ́хъ сицева̑ѧ:

<red>Р</red>а́дꙋйсѧ, хрⷭ҇то́вы любвѐ сокро́вище: ра́дꙋйсѧ, свѣ́та невеще́ственнагѡ прїѧ́телище. Ра́дꙋйсѧ, а҆́гг҃льскомꙋ житїю̀ подража́ѧй: ра́дꙋйсѧ, бѣсѡ́вскїѧ де́рзѡсти ѿвраща́ѧй. Ра́дꙋйсѧ, сосꙋ́де многоцѣ́нный дохнове́нїѧ бжⷭ҇твеннагѡ: ра́дꙋйсѧ, мечꙋ̀ бг҃окова́нный на пристра́стїе веще́ственное. Ра́дꙋйсѧ, ꙗ҆́кѡ прїѧ́лъ є҆сѝ въ дꙋшѝ ѻ҆́гнь нбⷭ҇ный: ра́дꙋйсѧ, ꙗ҆́кѡ всемꙋ́дрѣ и҆збра́лъ є҆сѝ лꙋ́чшее. Ра́дꙋйсѧ, страсте́й те́рнїе и҆сторга́ѧй: ра́дꙋйсѧ, дꙋшѝ ни́вꙋ ѡ҆бновлѧ́ѧй. Ра́дꙋйсѧ, плодѡ́въ дѣ́лателю безсме́ртныхъ: ра́дꙋйсѧ, бла̑гъ и҆спо́лнивыйсѧ нетлѣ́нныхъ.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
