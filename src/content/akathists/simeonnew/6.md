---
title: "І҆́косъ г҃"
navigation:
  key: akathists-simeonnew-6
  title: "І҆́косъ г҃"
  parent: akathists-simeonnew
  order: 6
type: "akathist"
---

## І҆́косъ г҃:

<red>И҆</red>злїѧ́сѧ бога́таѧ бл҃года́ть ѹ҆стна́ма твои́ма, и҆ вла́га тѝ даде́сѧ премⷣрости: ѿню́дꙋже бг҃осло́вїѧ стрꙋи̑ цр҃кви и҆сточи́лъ є҆сѝ, прпⷣбне, и҆ напоѧ́еши словесы̀ твои́ми помышлє́нїѧ вопїю́щихъ:

<red>Р</red>а́дꙋйсѧ, и҆сто́чниче бг҃осло́вїѧ: ра́дꙋйсѧ, пла́меню бг҃омꙋ́дрїѧ. Ра́дꙋйсѧ, рѣко̀ во́дъ бл҃года́тныхъ: ра́дꙋйсѧ, сокро́вище наставле́нїй дꙋхо́вныхъ. Ра́дꙋйсѧ, таи́нниче бг҃опросвѣще́нный высо́кихъ видѣ́нїй: ра́дꙋйсѧ, ѹ҆стнѣ̀ бг҃одви́жимѣи нбⷭ҇ныхъ помышле́нїй. Ра́дꙋйсѧ, ꙗ҆́кѡ вещества̀ преше́лъ є҆сѝ предѣ́лы: ра́дꙋйсѧ, ꙗ҆́кѡ догма́тѡвъ раскры́лъ є҆сѝ смы́слы. Ра́дꙋйсѧ, жи́зни ст҃ы́ѧ ѹ҆чи́телю: ра́дꙋйсѧ, чтⷭ҇ны̑мъ а҆́гг҃лѡмъ ра́вне. Ра́дꙋйсѧ, хра́ме трⷪ҇цы та́инственный: ра́дꙋйсѧ, зарѐ свѣти́льника нбⷭ҇нагѡ.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
