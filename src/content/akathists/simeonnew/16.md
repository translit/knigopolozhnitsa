---
title: "І҆́косъ и҃"
navigation:
  key: akathists-simeonnew-16
  title: "І҆́косъ и҃"
  parent: akathists-simeonnew
  order: 16
type: "akathist"
---

## І҆́косъ и҃:

<red>В</red>е́сь и҆змѣни́выйсѧ и҆ къ бг҃ови ве́сь ѿше́дъ и҆зстꙋпле́нїемъ бжⷭ҇твеннѣйшимъ, бг҃омꙋ́дре, и҆ по прича́стїю ѡ҆боже́нъ, къ вожделѣ́нномꙋ возбꙋжда́еши ѡ҆боже́нїю, сѷмеѡ́не бг҃осла́вне, съ любо́вїю тѝ вопїю́щыѧ:

<red>Р</red>а́дꙋйсѧ, ѹ҆́глю ѻ҆гнѧ̀ невеще́ственнагѡ: ра́дꙋйсѧ, сїѧ́нїе свѣ́та бжⷭ҇твеннагѡ. Ра́дꙋйсѧ, краснопи́сче ѡ҆боже́нїѧ всемꙋ́дрый: ра́дꙋйсѧ, потреби́телю лѣ́ности держа́внѣйшїй. Ра́дꙋйсѧ, добро́тꙋ ѡ҆боже́нїѧ ꙗ҆влѧ́ѧй дѣ́ѧтельнѣ: ра́дꙋйсѧ, трезвѣ́нїю сп҃си́тельномꙋ наꙋча́ѧй разꙋ́мнѣ. Ра́дꙋйсѧ, ꙗ҆́кѡ наставлѧ́еши и҆́ночествꙋющихъ ли́ки: ра́дꙋйсѧ, ꙗ҆́кѡ ѿвраща́еши врагѡ́въ полкѝ. Ра́дꙋйсѧ, на́ше просвѣща́ѧй мꙋдрова́нїе: ра́дꙋйсѧ, страсте́й прекраща́ѧй стремлє́нїѧ. Ра́дꙋйсѧ, вѣ̑рнымъ бжⷭ҇твеннꙋю бл҃года́ть подава́ѧй: ра́дꙋйсѧ, бг҃а за всѣ́хъ ѹ҆молѧ́ѧй.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
