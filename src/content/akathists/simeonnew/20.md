---
title: "І҆́косъ і҃"
navigation:
  key: akathists-simeonnew-20
  title: "І҆́косъ і҃"
  parent: akathists-simeonnew
  order: 20
type: "akathist"
---

## І҆́косъ і҃:

<red>С</red>вѣ́та невеще́ственнагѡ бжⷭ҇твенное зерца́ло ꙗ҆ви́лсѧ є҆сѝ, прише́дъ ко ѿкрове́нїємъ бжⷭ҇твеннымъ, бг҃осло́ве ѻ҆́тче сѷмеѡ́не, и҆ всѧ̑ вѣ̑рныѧ зове́ши ко причаще́нїю бл҃ги̑мъ, и҆́хже ѡ҆брѣ́лъ є҆сѝ: тѣ́мже тѝ жела́нїемъ вопїе́мъ:

<red>Р</red>а́дꙋйсѧ, ѹ҆ста̀ неизрече́нныхъ: ра́дꙋйсѧ, ѻ҆́ко нбⷭ҇ныхъ. Ра́дꙋйсѧ, свѣтоза́рности бжⷭ҇твенныѧ сокро́вище: ра́дꙋйсѧ, дарова́нїй ст҃ы́хъ водворе́нїе. Ра́дꙋйсѧ, розго̀ многоплодоно́снаѧ лозы̀ живо́тныѧ: ра́дꙋйсѧ, гро́зде всеспѣ́лый равноа́гг҃льнагѡ жи́тельства. Ра́дꙋйсѧ, ꙗ҆́кѡ къ нбⷭ҇номꙋ жела́нїю воспламенѧ́еши: ра́дꙋйсѧ, ꙗ҆́кѡ зако́нъ блгⷣтный ꙗ҆влѧ́еши. Ра́дꙋйсѧ, хрⷭ҇та̀ просла́вивый житїе́мъ твои́мъ: ра́дꙋйсѧ, вѣ̑рныѧ ѹ҆строѧ́ѧй сло́вомъ твои́мъ. Ра́дꙋйсѧ, ѻ҆́бразе ст҃а́гѡ стремле́нїѧ: ра́дꙋйсѧ, раю̀ ди́внагѡ безстра́стїѧ.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
