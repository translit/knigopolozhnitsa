---
title: "І҆́косъ д҃"
navigation:
  key: akathists-simeonnew-8
  title: "І҆́косъ д҃"
  parent: akathists-simeonnew
  order: 8
type: "akathist"
---

## І҆́косъ д҃:

<red>В</red>зѧ́лсѧ є҆сѝ къ видѣ́нїємъ высѡ́кимъ, по па́ѵлꙋ, и҆ дх҃омъ неизречє́ннаѧ ѹ҆зрѣ́лъ є҆сѝ, ѿню́дꙋже бг҃осло́въ премⷣрый, бг҃осло́вствꙋѧ всѣ̑мъ премі̑рнаѧ ѧ҆зы́комъ бг҃оречи́вымъ, сѷмеѡ́не, ꙗ҆ви́лсѧ є҆сѝ вопїю́щымъ:

<red>Р</red>а́дꙋйсѧ, бжⷭ҇твенный бг҃осло́ве: ра́дꙋйсѧ, всемꙋ́дрый бг҃оглаго́льниче. Ра́дꙋйсѧ, і҆ѡа́нна вели́кагѡ ѿпечатле́нїе: ра́дꙋйсѧ, григо́рїа бжⷭ҇твеннагѡ подо́бїе. Ра́дꙋйсѧ, ѻ҆рга́не многозвꙋ́чный высо́кихъ видѣ́нїй: ра́дꙋйсѧ, ѱалти́рю ѡ҆дꙋшевле́нный свѣтоза́рныхъ наставле́нїй. Ра́дꙋйсѧ, ꙗ҆́кѡ вше́лъ є҆сѝ къ незаходи́момꙋ мра́кꙋ: ра́дꙋйсѧ, ꙗ҆́кѡ ѹ҆зрѣ́лъ є҆сѝ мі́ръ нбⷭ҇ный. Ра́дꙋйсѧ, вѣ̑рныѧ и҆зꙋмлѧ́ѧй словесы̀ твои́ми: ра́дꙋйсѧ, дꙋ́шы ѹ҆строѧ́ѧй нра̑вы твои́ми. Ра́дꙋйсѧ, живота̀ нбⷭ҇нагѡ и҆з̾ѧви́телю: ра́дꙋйсѧ, бг҃а на́мъ чꙋ́дный ꙗ҆ви́телю.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
