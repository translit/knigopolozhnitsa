---
title: "І҆́косъ а҃і"
navigation:
  key: akathists-simeonnew-22
  title: "І҆́косъ а҃і"
  parent: akathists-simeonnew
  order: 22
type: "akathist"
---

## І҆́косъ а҃і:

<red>С</red>вѣ́тъ, свѣ́тꙋ трисл҃нечномꙋ прибли́живсѧ, ꙗ҆ви́лсѧ є҆сѝ мі́рꙋ, ꙗ҆́коже глаго́летъ влⷣка, и҆ просвѣща́еши дꙋ́шы на́шѧ и҆ свѣтотвори́ши твои́ми ѹ҆чє́нїи, ст҃е, и҆́миже мра́ка и҆збавлѧ́емсѧ страсте́й, любо́вїю тѝ вопїю́ще:

<red>Р</red>а́дꙋйсѧ, ꙗ҆́кѡ свѣ́тъ въ мі́рѣ возсїѧ́вый: ра́дꙋйсѧ, крѣ́пость словесѝ прида́вый. Ра́дꙋйсѧ, дѣ́йства бжⷭ҇твеннагѡ ѹ҆чи́телю: ра́дꙋйсѧ, въ по́двизѣ нбⷭ҇ный человѣ́че. Ра́дꙋйсѧ, трисл҃нечныѧ бл҃года́ти ѻ҆би́теле ꙗ҆вле́ннаѧ: ра́дꙋйсѧ, дарѡ́въ дх҃о́вныхъ ѻ҆рга́не бг҃олѣ́пный. Ра́дꙋйсѧ, ꙗ҆́кѡ под̾ѧ́лъ є҆сѝ и҆скꙋшє́нїѧ мꙋ́жественнѣ: ра́дꙋйсѧ, ꙗ҆́кѡ подае́ши просвѣще́нїе бг҃ода́ннѣ. Ра́дꙋйсѧ, пра́вило прпⷣбнагѡ житїѧ̀: ра́дꙋйсѧ, свѣти́льниче неизрече́ннагѡ ѡ҆боже́нїѧ. Ра́дꙋйсѧ, ѹ҆́мнаѧ движє́нїѧ ѡ҆блиста́ѧй: ра́дꙋйсѧ, на̑ша сердца̀ просвѣща́ѧй.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
