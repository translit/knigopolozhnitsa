---
title: "І҆́косъ ѳ҃"
navigation:
  key: akathists-simeonnew-18
  title: "І҆́косъ ѳ҃"
  parent: akathists-simeonnew
  order: 18
type: "akathist"
---

## І҆́косъ ѳ҃:

<red>В</red>ѣті́ѧ бг҃осло́вїѧ та́инственнагѡ показа́лсѧ є҆сѝ, стѧжа́въ свы́шнѧгѡ ра́зꙋма: всего́ бо тѧ̀ ѹ҆тѣ́шитель привлечѐ, ѻ҆́тче, ꙗ҆́коже бл҃говолѝ, и҆ стра̑ннаѧ и҆ пресла̑внаѧ провѣща́лъ є҆сѝ вопїю́щымъ:

<red>Р</red>а́дꙋйсѧ, гла́се бж҃їй ст҃ы́й: ра́дꙋйсѧ, молча́нїе врагѡ́въ соверше́нное. Ра́дꙋйсѧ, и҆спо́лнь нбⷭ҇нагѡ тайнонаꙋче́нїѧ: ра́дꙋйсѧ, прⷪ҇ро́че лꙋ́чшагѡ раче́нїѧ. Ра́дꙋйсѧ, вѣті́е бг҃онаꙋче́нный премⷣрости бж҃їѧ: ра́дꙋйсѧ, мечꙋ̀ ѻ҆боюдꙋѻ́стрый проти́вꙋ пре́лести вра́жїѧ. Ра́дꙋйсѧ, ꙗ҆́кѡ ѹ҆чи́ши восхожде́нїємъ бжⷭ҇твєннымъ: ра́дꙋйсѧ, ꙗ҆́кѡ направлѧ́еши къ пꙋтѝ сп҃се́нїѧ. Ра́дꙋйсѧ, хрⷭ҇то́вꙋ ме́ртвость носѧ́й: ра́дꙋйсѧ, бжⷭ҇твенное ѡ҆сїѧ́нїе на́мъ подава́ѧй. Ра́дꙋйсѧ, да́ромъ сло́ва ѡ҆богати́выйсѧ: ра́дꙋйсѧ, всѣ̑мъ бжⷭ҇твєннаѧ глаго́лавый.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
