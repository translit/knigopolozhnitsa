---
title: "І҆́косъ є҃"
navigation:
  key: akathists-simeonnew-10
  title: "І҆́косъ є҃"
  parent: akathists-simeonnew
  order: 10
type: "akathist"
---

## І҆́косъ є҃:

<red>И҆</red>спра́вилъ є҆сѝ ѹ҆ма̀ твоегѡ̀ движє́нїѧ, бг҃омꙋ́дре, къ сла́вѣ сп҃совѣ, и҆ и҆спо́лнь премⷣрости бжⷭ҇твенныѧ показа́лсѧ є҆сѝ, сѷмеѡ́не, дх҃омъ ст҃ы́мъ, возбꙋжда́ѧ къ покаѧ́нїю съ любо́вїю тѝ вопїю́щихъ:

<red>Р</red>а́дꙋйсѧ, сто́лпе воздержа́нїѧ: ра́дꙋйсѧ, ѻ҆́бразе терпѣ́нїѧ. Ра́дꙋйсѧ, тайнописа́телю мꙋ́дрый ѡ҆боже́нїѧ: ра́дꙋйсѧ, разрꙋши́телю жесточа́йшагѡ ѡ҆камене́нїѧ. Ра́дꙋйсѧ, ѹ҆ста̀ медоточи̑ваѧ, ка̑плющаѧ бжⷭ҇твеннꙋю сла́дость: ра́дꙋйсѧ, ѻ҆́блаче бг҃онапое́нный, ро́сꙋ жи́зни и҆сточа́ѧй. Ра́дꙋйсѧ, ꙗ҆́кѡ а҆пⷭ҇льскꙋю бл҃года́ть и҆з̾ѧвлѧ́еши: ра́дꙋйсѧ, ꙗ҆́кѡ сп҃си́тельное блиста́нїе возсїѧва́еши. Ра́дꙋйсѧ, свѣти́ло бл҃года́ти всесвѣ́тлое: ра́дꙋйсѧ, ѕвѣздо̀ лꙋ́чшагѡ незаходи́маѧ. Ра́дꙋйсѧ, и҆сто́чниче во́дъ живоно́сныхъ: ра́дꙋйсѧ, свѣ́точꙋ глаго́лѡвъ бг҃одохнове́нныхъ.

<red>Р</red>а́дꙋйсѧ, прпⷣбне сѷмеѡ́не, свѣ́та бжⷭ҇твеннагѡ таи́нниче.
