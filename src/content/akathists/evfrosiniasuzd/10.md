---
title: "І҆́косъ є҃"
navigation:
  key: akathists-evfrosiniasuzd-10
  title: "І҆́косъ є҃"
  parent: akathists-evfrosiniasuzd
  order: 10
type: "akathist"
---

## І҆́косъ є҃:

<red>В</red>и́дѣша тѧ̀ ѹ҆мо́мъ и҆ красото́ю па́че всѣ́хъ дще́рей высокоро́дныхъ сла́внꙋ сы́нове кнѧ́жестїи, и҆ моле́нїємъ стꙋжи́ша роди́телємъ твои̑мъ, поѧ́ти тѧ̀ и҆́щꙋще: но не полꙋчи́ша жела́емагѡ, бг҃ꙋ лꙋ́чшее нѣ́что ѡ҆ тебѣ̀ ѹ҆строѧ́ющꙋ. мы̀ же ѡ҆ тебѣ̀ пꙋтє́мъ бо́жїимъ чꙋдѧ́щесѧ, взыва́емъ тѝ:

<red>Р</red>а́дꙋйсѧ, красото́ю дꙋшѝ, па́че не́же лѣ́потою тѣ́ла, всѣ́хъ дрꙋги́нь превосходи́вшаѧ: ра́дꙋйсѧ, свѧ́тостїю житїѧ̀, па́че не́же благоро́дствомъ ро́да, просла́вившаѧсѧ. Ра́дꙋйсѧ, сла́вныхъ и҆ прекра́сныхъ и҆ска́телей твои́хъ ни во что̀ же вмѣни́вшаѧ: ра́дꙋйсѧ, краснѣ́йшагѡ па́че всѣ́хъ человѣ̑къ всѣ́мъ се́рдцемъ взыска́вшаѧ. Ра́дꙋйсѧ, къ є҆ди́номꙋ женихꙋ̀ хрⷭ҇тꙋ̀ та́йнымъ се́рдца жела́нїемъ влеко́маѧ: ра́дꙋйсѧ, томꙋ̀, є҆го́же возлюбѝ дꙋша̀ твоѧ̀, неви́димымъ бж҃їимъ промышле́нїемъ блюдо́маѧ. Ра́дꙋйсѧ, є҆ди́наго гдⷭ҇а невозвра́тнымъ по́мысломъ себѣ̀ и҆збра́вшаѧ: ра́дꙋйсѧ, ѹ҆мо́мъ и҆ се́рдцемъ въ не́мъ и҆счеза́вшаѧ. Ра́дꙋйсѧ, и҆́менемъ і҆и҃са, па́че мѵ́ра бл҃гоꙋха́нна, ѹ҆слажда́вшаѧсѧ: ра́дꙋйсѧ, теплото́ю любвѐ хрⷭ҇то́вы, па́че со́лнца свѣтоза́рна, согрѣва́вшаѧсѧ. Ра́дꙋйсѧ, во є҆́же дꙋхо́внѣ хрⷭ҇тꙋ̀ ѡ҆брꙋчи́тисѧ досто́йнѡ себѐ ѹ҆готовлѧ́вшаѧ: ра́дꙋйсѧ, бг҃олюбе́знымъ добронра́вїем, внꙋ́трь и҆ внѣ̀, богатѡ себѐ ѹ҆краси́ти ревнова́вшаѧ.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва прекра́снаѧ.
