---
title: "Конда́къ з҃"
navigation:
  key: akathists-evfrosiniasuzd-13
  title: "Конда́къ з҃"
  parent: akathists-evfrosiniasuzd
  order: 13
type: "akathist"
---

## Конда́къ з҃:

<red>Х</red>отѧ́щꙋ та́кѡ бж҃їю вседержи́тельствꙋ, кнѧ́зь ми́на, є҆щѐ не доспѣ́вшей тебѣ̀ гра́да сꙋ́ждалѧ, предадѐ дꙋ́хъ сво́й въ рꙋ́цѣ бж҃їи. ты̀ же ѿ всѧ́кихъ ѹ҆́зъ земны́хъ свобо́дꙋ ѹ҆лꙋчи́вши, ра́достнѡ воспѣ́ла є҆сѝ сла́вꙋ бг҃ꙋ: <red>А҆</red>ллилꙋ́їа.
