---
title: "І҆́косъ а҃"
navigation:
  key: akathists-evfrosiniasuzd-2
  title: "І҆́косъ а҃"
  parent: akathists-evfrosiniasuzd
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ цр҃и́ца и҆ мт҃и гдⷭ҇а, прови́дѧщи равноа́гг҃льное житїѐ твоѐ, ѹ҆слы́ша мл҃твꙋ ст҃ы́хъ твои́хъ роди́телей, и҆ разрѣшѝ тобо́ю непло́дство и҆́хъ, трикра́тнѡ тѣ̑мъ ꙗ҆ви́вшисѧ во снѣ̀, въ зна́менїе твоегѡ̀ и҆збра́нїѧ, бл҃же́ннаѧ. мы́ же таково́е ѡ҆ тебѣ̀ бж҃їе смотре́нїе прославлѧ́юще, взыва́емъ тѝ:

<red>Р</red>а́дꙋйсѧ, ст҃ы́й пло́де, мл҃твами непло́дствовавшихъ и҆спроше́нный: ра́дꙋйсѧ, честны́й да́ре, прⷭ҇нодѣ́вою безча́дствовавшымъ дарова́нный. Ра́дꙋйсѧ, чꙋ́днымъ ѳѷмїа́момъ, ꙗ҆́кѡ бꙋ́дꙋщее бл҃гоꙋха́нное селе́нїе дх҃а, до зача́тїѧ предзнаменова́ннаѧ: ра́дꙋйсѧ, въ пред̾ѡсщ҃е́нномъ мл҃твою и҆ бж҃їимъ бл҃гослове́нїемъ чре́вѣ зачатаѧ. Ра́дꙋйсѧ, по зача́тїю, ꙗ҆́кѡ чи́стаѧ голꙋби́ца, ѿ пречи́стыѧ дв҃ы дае́мою голꙋби́цею пред̾ѡбразо́ваннаѧ: ра́дꙋйсѧ, до рожде́нїѧ цр҃и́цею нб҃а и҆ землѝ въ слꙋже́бный ли́къ себѣ̀ пред̾избра́ннаѧ. Ра́дꙋйсѧ, є҆ѧ́же рожде́нїе бцⷣею со ст҃ы́ми а҆нтѡ́нїемъ и҆ ѳеодо́сїемъ ꙗ҆́вѣ предвозвѣще́нѡ бы́сть: ра́дꙋйсѧ, є҆́йже и҆́мѧ, ꙗ҆́кѡ и҆мѣ́вшей бы́ти вѣ́рною бг҃ꙋ рабо́ю, ѳеодꙋ́лїа пронарече́но бы́сть. Ра́дꙋйсѧ, рожде́нїемъ свои́мъ бы́вшее свы́ше ѡ҆бѣтова́нїе ѡ҆правда́вшаѧ: ра́дꙋйсѧ, по рожде́нїи а҆́бїе вели́кое своѐ предназначе́нїе проѧви́вшаѧ. Ра́дꙋйсѧ, є҆щѐ въ пелена́хъ сꙋ́щи, по́стъ и҆́ноческїй держа́вшаѧ: ра́дꙋйсѧ, ѿ сосцꙋ̀ дои́лицы, є҆гда̀ та́ѧ мѧса̀ ꙗ҆дѧ́ше, николи́же млека̀ вкꙋси́ти хотѣ́вшаѧ.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва прекра́снаѧ.
