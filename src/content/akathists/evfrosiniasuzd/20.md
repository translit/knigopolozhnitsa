---
title: "І҆́косъ і҃"
navigation:
  key: akathists-evfrosiniasuzd-20
  title: "І҆́косъ і҃"
  parent: akathists-evfrosiniasuzd
  order: 20
type: "akathist"
---

## І҆́косъ і҃:

<red>С</red>тѣна̀ была̀ є҆сѝ ѡ҆би́тели твое́й, є҆гда̀ ѿ неи́стовства баты́ева мл҃твами твои́ми сохрани́ла є҆сѝ ю҆̀ невреди́мꙋ. таково́е ди́вное твоѐ застꙋпле́нїе помина́юще, взыва́емъ тѝ:

<red>Р</red>а́дꙋйсѧ, трꙋдолю́бнымъ бг҃ꙋ слꙋже́нїемъ дерзнове́нїе къ немꙋ̀ стѧжа́вшаѧ: ра́дꙋйсѧ, соверше́ннымъ страсте́й ѡ҆чище́нїемъ бж҃їе благоволе́нїе къ себѣ̀ привле́кшаѧ. Ра́дꙋйсѧ, бл҃года́тей бг҃оизбра́нный сосꙋ́де: ра́дꙋйсѧ, дх҃а бл҃годви́жный ѻ҆рга́не. Ра́дꙋйсѧ, а҆́лчꙋщыѧ вѣ́дѣнїѧ дꙋ́шы ма́нною бжⷭ҇твенныхъ и҆́стинъ пита́вшаѧ: ра́дꙋйсѧ, бл҃гочести́выхъ чꙋ̑вства бл҃гоꙋха́нїемъ ѡ҆бѣтова́нїй ѹ҆слажда́вшаѧ. Ра́дꙋйсѧ, недꙋ́ги дꙋшє́вныѧ сло́вомъ дѣ́йственнымъ врачева́вшаѧ: ра́дꙋйсѧ, болѣ̑зни тѣлє́сныѧ и҆́менемъ і҆и҃совымъ и҆сцѣлѧ́вшаѧ. Ра́дꙋйсѧ, бꙋ̑дꙋщаѧ ꙗ҆́кѡ настоѧ̑щаѧ, прови́дѣвшаѧ: ра́дꙋйсѧ, да̑льнѧѧ, ꙗ҆́кѡ бли́зъ сꙋ́щаѧ зрѣ́вшаѧ. Ра́дꙋйсѧ, помышлє́нїѧ сердє́чнаѧ дх҃омъ бж҃їимъ прозрѣва́вшаѧ: ра́дꙋйсѧ, потає́нныѧ стра̑сти бж҃їимъ ѡ҆заре́нїемъ ѡблича́вшаѧ.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва прекра́снаѧ.
