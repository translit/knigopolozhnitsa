---
title: "І҆́косъ в҃"
navigation:
  key: akathists-evfrosiniasuzd-4
  title: "І҆́косъ в҃"
  parent: akathists-evfrosiniasuzd
  order: 4
type: "akathist"
---

## І҆́косъ в҃:

<red>Р</red>азꙋмѣ́ти хотѧ̀, по рожде́нїи твое́мъ, бж҃їе ѡ҆ тебѣ̀ и҆зволе́нїе, бг҃олюби́ваѧ ма́ти твоѧ̀, молѧ́щисѧ ѹ҆снꙋ̀, и҆ ви́дѣ себѐ во снѣ̀ ѡ҆криле́ннꙋ, въ высотꙋ̀ парѧ́щꙋ, и҆ тѧ̀ ѻ҆трокови́цꙋ бг҃ꙋ въ рꙋ́цѣ вдаю́щꙋ: чесѡ̀ ра́ди бг҃ꙋ тѧ̀ посвѧща́ющи по ст҃о́мъ креще́нїи, врꙋчѝ тѧ̀ покро́вꙋ и҆ застꙋпле́нїю цр҃и́цы нбⷭ҇ныѧ. мы̀ же таково́е предꙋстрое́нїе ѡ҆ тебѣ̀ сла́вѧще, хвале́бнѡ взыва́емъ тѝ:

<red>Р</red>а́дꙋйсѧ, по и҆зволе́нїю бж҃їю, въ да́ръ бг҃ꙋ ѿ рожде́нїѧ ѡ҆предѣле́ннаѧ: ра́дꙋйсѧ, и҆знача́ла, ꙗ҆́кѡ въ нбⷭ҇наѧ пари́ти и҆мꙋ́щаѧ, пред̾ꙋка́заннаѧ. Ра́дꙋйсѧ, ѿ кꙋпѣ́ли жива́гѡ со хрⷭ҇то́мъ ѻ҆бще́нїѧ, взыска́тельницею бы́ти пред̾ѧвле́ннаѧ: ра́дꙋйсѧ, во ст҃о́мъ креще́нїи во хрⷭ҇та̀ ѡ҆бле́кшисѧ, хрⷭ҇топодража́тельницею бы́ти назнамена́ннаѧ. Ра́дꙋйсѧ, въ троекра́тномъ во и҆́мѧ прест҃ы́ѧ трⷪ҇цы погрꙋже́нїи, во свѣ́тѣ лица̀ є҆ѧ̀ пребыва́ти нача́вшаѧ: ра́дꙋйсѧ, въ бѣ̑лы, во ѡ҆́бразъ чистоты̀, ри̑зы ѡ҆дѣѧ́нїемъ въ чи́нъ непоро́чныхъ встꙋпи́вшаѧ. Ра́дꙋйсѧ, съ возложе́нїемъ креста̀ на вы́ю, бл҃го́е и҆́го хрⷭ҇то́во носи́ти воспрїѧ́вшаѧ: ра́дꙋйсѧ, съ препоѧ́санїемъ чре́слъ бо́дренною подви́жницею хрⷭ҇то́вою бы́ти себѐ показа́вшаѧ. Ра́дꙋйсѧ, съ горѧ́щею при кꙋпѣ́ли свѣще́ю, въ свѣ́тлый ли́къ бл҃года́тнѡ ѡ҆свѧще́нныхъ вчине́ннаѧ: ра́дꙋйсѧ, въ троекра́тномъ ѡ҆́крестъ кꙋпѣ́ли хожде́нїи, ꙗ҆́кѡ ѡ҆брꙋче́ннаѧ хрⷭ҇тꙋ̀ невѣ́ста ликова́вшаѧ. Ра́дꙋйсѧ, въ зало́гъ вѣ́чнагѡ съ нбⷭ҇нымъ женихо́мъ є҆дине́нїѧ, ст҃ы́мъ мѵ́ромъ запечатлѣ́ннаѧ: ра́дꙋйсѧ, въ ѡ҆сꙋжде́нїе всѧ́кїѧ скве́рны грѣховныѧ, на всѣ́хъ чꙋ́вствахъ зна́менїе да́ра дх҃а ст҃а́гѡ прїѧ́вшаѧ.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва прекра́снаѧ.
