---
title: "Конда́къ є҃"
navigation:
  key: akathists-evfrosiniasuzd-9
  title: "Конда́къ є҃"
  parent: akathists-evfrosiniasuzd
  order: 9
type: "akathist"
---

## Конда́къ є҃:

<red>Б</red>г҃оте́чной ѕвѣздѣ̀, волхвѡ́въ къ со́лнцꙋ пра́вды приве́дшей и҆ногда̀, подо́бѧщисѧ въ домꙋ̀ и҆ кнѧже́нїи роди́телей твои́хъ, на пꙋ́ть сп҃се́нїѧ приводи́ла є҆сѝ всѣ́хъ, на ст҃о́е житїѐ твоѐ взира́вшихъ, и҆ слове́съ да́нныѧ тебѣ̀ премꙋ́дрости слꙋ́шавшихъ, и҆же, тобо́ю просвѣща́еми, бг҃ꙋ тѧ̀ ѹ҆мꙋдрѧ́ющемꙋ ра́достнѡ взыва́хꙋ: <red>А҆</red>ллилꙋ́їа.
