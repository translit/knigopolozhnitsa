---
title: "Конда́къ ѕ҃"
navigation:
  key: akathists-evfrosiniasuzd-11
  title: "Конда́къ ѕ҃"
  parent: akathists-evfrosiniasuzd
  order: 11
type: "akathist"
---

## Конда́къ ѕ҃:

<red>П</red>ровозвѣ́стницы бы́вше бжⷭ҇твеннагѡ ѡ҆ тебѣ̀ промышле́нїѧ роди́тели твоѝ, та́йнымъ бж҃їимъ велѣ́нїемъ влеко́ми, соизво́лиша на моле́нїе ми́ны, кнѧ́зѧ сꙋ́здальскагѡ, па́че дрꙋги́хъ и҆ска́телей твои́хъ и҆ ро́домъ и҆ дѣ́лы сла́вна, и҆ на бг҃а всѐ ѹ҆пова́нїе возло́жше, на бра́къ тѧ̀ съ ни́мъ благослови́ша, воспѣва́юще всѧ̑ премꙋ́дрѣ строющемꙋ: <red>А҆</red>ллилꙋ́їа.
