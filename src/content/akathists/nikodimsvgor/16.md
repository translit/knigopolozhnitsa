---
title: "І҆́косъ и҃"
navigation:
  key: akathists-nikodimsvgor-16
  title: "І҆́косъ и҃"
  parent: akathists-nikodimsvgor
  order: 16
type: "akathist"
---

## І҆́косъ и҃:

<red>В</red>сю̀ црⷭ҇ковь, ꙗ҆́коже бг҃одѣ́тельнїи свѣ́ти, твоѧ̑ бг҃опрє́даннаѧ словеса̀ просвѣща́ютъ, ѻ҆́ч҃е, та́инственнѣ, и҆ къ соверше́ннѣйшихъ разꙋмѣ́нїю ведꙋ́тъ ꙗ҆̀же въ сїѧ̑ риница́ющыѧ, и҆ вопїю́щыѧ тѝ є҆диногла́снѣ:

<red>Р</red>а́дꙋйсѧ, трꙋбо̀ неизрече́нныхъ: ра́дꙋйсѧ, таи́нниче нбⷭ҇ныхъ. Ра́дꙋйсѧ, дх҃а кни́жниче бг҃оглаго́ливый: ра́дꙋйсѧ, ѿ свы́шнѧгѡ вдохнове́нїѧ наꙋче́нный. Ра́дꙋйсѧ, ꙗ҆́кѡ бжⷭ҇твеннаѧ вла́га тѝ даде́сѧ съ нб҃сѐ: ра́дꙋйсѧ, ꙗ҆́кѡ ѡ҆бл҃годати́лсѧ є҆сѝ ѿ рꙋкѝ бж҃їѧ. Ра́дꙋйсѧ, бг҃осло́вїѧ та́инственнагѡ гꙋ́сли: ра́дꙋйсѧ, бг҃оглаго́ланїѧ нбⷭ҇нагѡ цѣвни́це. Ра́дꙋйсѧ, страсте́й ѿсѣца́ѧй те́рнїе: ра́дꙋйсѧ, дꙋ́шъ ѡ҆чища́ѧй ни́вꙋ. Ра́дꙋйсѧ, бж҃їѧ бл҃гоꙋтро́бїѧ ѧ҆зы́че: ра́дꙋйсѧ, вѣ́рныхъ правосла́вныхъ сла́во.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
