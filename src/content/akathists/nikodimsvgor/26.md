---
title: "Мл҃тва"
navigation:
  key: akathists-nikodimsvgor-26
  title: "Мл҃тва"
  parent: akathists-nikodimsvgor
  order: 26
type: "akathist"
---

## Мл҃тва:

<red>Ѽ</red> бг҃одохнове́нный и҆ вселе́нскїй и҆́стины ѹ҆чи́телю, и҆зрѧ́днаѧ ст҃оимени́тыѧ горы̀ похвало̀, свѣтлѣ́йшаѧ ѕвѣздо̀ правосла́вныѧ цр҃кве собо́рныѧ, всепрпⷣбный и҆ ст҃ы́й ѻ҆́ч҃е нїкоди́ме! Да́ждь на́мъ просвѣще́нїе мл҃твами твои́ми во и҆сполне́нїе бжⷭ҇твенныѧ во́ли, напра́ви стопы̑ на́шѧ ко стезѧ́мъ добродѣ́тельнагѡ житїѧ̀, ѡ҆сѣнѝ на́съ да́нною тебѣ̀ бл҃года́тїю и҆ вразꙋмѝ ѹ҆́мъ на́шъ, во є҆́же разꙋмѣ́ти бг҃омꙋ̑драѧ поꙋчє́нїѧ твоѧ̑, да ѡ҆брѧ́щемъ въ ни́хъ покаѧ́нїе, и҆сцѣле́нїе, ра́дость, ми́ръ, кро́тость, поко́й, любо́вь, и҆ а҆́ще что̀ добро̀ и҆ бл҃го и҆ сп҃си́тельно, и҆ въ концѣ̀ живо́тъ вѣ́чный, и҆ моли́сѧ всегда̀ ко гдⷭ҇ꙋ ѡ҆ всѣ́хъ на́съ, и҆́скреннѣ лю́бѧщихъ тѧ̀ и҆ на всѧ́къ де́нь и҆ ча́съ призыва́ющихъ ѻ҆те́ческꙋю твою̀ бл҃гость и҆ по́мощь. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
