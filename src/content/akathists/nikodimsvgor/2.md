---
title: "І҆́косъ а҃"
navigation:
  key: akathists-nikodimsvgor-2
  title: "І҆́косъ а҃"
  parent: akathists-nikodimsvgor
  order: 2
type: "akathist"
---

## І҆́косъ а҃:

<red>А҆́</red>гг҃лъ нра̑вы и҆ мно́гїй ра́зꙋмомъ, нїкоди́ме, на а҆ѳѡ́нѣ ꙗ҆ви́лсѧ є҆сѝ: а҆́гг҃льское бо и҆мы́й житїѐ, а҆гг҃лолѣ́пнымъ гла́сомъ и҆з̾ѧсни́лъ є҆сѝ ѻ҆те́чєскаѧ писа̑нїѧ, и҆́миже просвѣща́еши вопїю́щыѧ:

<red>Р</red>а́дꙋйсѧ, наѯі́йское бл҃гоꙋкраше́нїе: ра́дꙋйсѧ, а҆ѳѡ́нское ѡ҆заре́нїе. Ра́дꙋйсѧ, ѻ҆те́ческихъ догма́тѡвъ и҆зложе́нїе: ра́дꙋйсѧ, ст҃ы́хъ глагѡ́лъ и҆з̾ѧсне́нїе. Ра́дꙋйсѧ, высото̀ мꙋдрова́нїѧ и҆ премꙋ́дрости рѣко̀: ра́дꙋйсѧ, глꙋбино̀ бжⷭ҇твеннагѡ вѣ́дѣнїѧ и҆ сокро́вище любвѐ. Ра́дꙋйсѧ, ꙗ҆́кѡ показа́лсѧ є҆сѝ кни́жникъ бг҃оно́сный: ра́дꙋйсѧ, ꙗ҆́кѡ толко́вникъ є҆сѝ бг҃оглаго́ливый. Ра́дꙋйсѧ, свѣти́льниче нра́вѡвъ че́стности: ра́дꙋйсѧ, пла́менниче го́рнїѧ свѣ́тлости. Ра́дꙋйсѧ, и҆́мже вѣ́рнїи ѹ҆твержда́ютсѧ: ра́дꙋйсѧ, и҆́мже вразѝ ѹ҆страша́ютсѧ.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
