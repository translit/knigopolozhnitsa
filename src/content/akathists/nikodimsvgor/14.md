---
title: "І҆́косъ з҃"
navigation:
  key: akathists-nikodimsvgor-14
  title: "І҆́косъ з҃"
  parent: akathists-nikodimsvgor
  order: 14
type: "akathist"
---

## І҆́косъ з҃:

<red>П</red>обѣ́дꙋ бл҃гочести̑вымъ ѹ҆че́нїе твоѐ подае́тъ, вѣ́рнѡ поꙋча́ющымсѧ, нїкоди́ме ѻ҆́ч҃е сщ҃е́нный, проти́вꙋ страсте́й и҆ всѧ́кїѧ є҆́реси: во ст҃ѣ́мъ бо дс҃ѣ дѣ́йствꙋетъ при́снѡ вопїю́щымъ:

<red>Р</red>а́дꙋйсѧ, побѣ́до правосла́вныхъ: ра́дꙋйсѧ, паде́нїе ѕлосла́вныхъ. Ра́дꙋйсѧ, цр҃кве ве́лїй ѹ҆чи́телю: ра́дꙋйсѧ, ст҃ы̑мъ дрє́внимъ ра́вне. Ра́дꙋйсѧ, ꙗ҆́кѡ бога́тство ѡ҆ста́вилъ є҆сѝ на́мъ кни́гъ сщ҃е́нныхъ: ра́дꙋйсѧ, ꙗ҆́кѡ прекраща́еши всѧ́кое ѹ҆бо́жество страсте́й. Ра́дꙋйсѧ, до нб҃сѐ досѧза́ѧй сто́лпе бг҃опросвѣще́нный: ра́дꙋйсѧ, ѹ҆тѣ́шителѧ свѣти́льниче невече́рнїй. Ра́дꙋйсѧ, ѻ҆́блаче, ѡ҆сѣнѧ́ѧй вѣ̑рныѧ: ра́дꙋйсѧ, свѣщѐ, возсїѧва́ющаѧ лꙋ̑чшаѧ. Ра́дꙋйсѧ, бжⷭ҇твенныхъ догма́тѡвъ проповѣ́дниче: ра́дꙋйсѧ, стрꙋ́й невеще́ственныхъ и҆сто́чниче.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
