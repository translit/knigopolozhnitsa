---
title: "І҆́косъ ѕ҃"
navigation:
  key: akathists-nikodimsvgor-12
  title: "І҆́косъ ѕ҃"
  parent: akathists-nikodimsvgor
  order: 12
type: "akathist"
---

## І҆́косъ ѕ҃:

<red>В</red>озсїѧ́въ въ горѣ̀ а҆ѳѡ́нстѣй, ꙗ҆́кѡ новоѧвле́ннаѧ ѕвѣзда̀, просвѣща́еши хрⷭ҇то́вꙋ цр҃ковь добродѣ́телей твои́хъ зарѧ́ми, нб҃отаи́нниче нїкоди́ме прпⷣбне: ѿню́дꙋже возжиза́еми свѣ́томъ твои́мъ, зове́мъ:

<red>Р</red>а́дꙋйсѧ, ѕвѣздо̀ цр҃ко́внаѧ: ра́дꙋйсѧ, свѣ́точꙋ бл҃гоче́стїѧ. Ра́дꙋйсѧ, бг҃осло́вѡвъ дре́внихъ и҆з̾ѧсне́нїе: ра́дꙋйсѧ, чꙋжды́хъ ѹ҆че́нїй низверже́нїе. Ра́дꙋйсѧ, бжⷭ҇твенныхъ преда́нїй храни́телю и҆ тайноводи́телю: ра́дꙋйсѧ, добродѣ́тельныхъ дѣѧ́нїй свѣтоно́сче сщ҃е́нный. Ра́дꙋйсѧ, ꙗ҆́кѡ ѡ҆блича́еши ѹ҆чє́нїѧ нововвѡ́днаѧ: ра́дꙋйсѧ, ꙗ҆́кѡ ꙗ҆влѧ́еши добродѣ́тєли бг҃ода̑нныѧ. Ра́дꙋйсѧ, бж҃їй слꙋжи́телю теплѣ́йшїй: ра́дꙋйсѧ, вѣ́рныхъ защи́тниче неколеби́мый. Ра́дꙋйсѧ, раю̀ многоразли́чныѧ премꙋ́дрости: ра́дꙋйсѧ, свѣти́ло є҆́же во хрⷭ҇тѣ̀ наꙋче́нїѧ.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
