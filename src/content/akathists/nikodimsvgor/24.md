---
title: "І҆́косъ в҃і"
navigation:
  key: akathists-nikodimsvgor-24
  title: "І҆́косъ в҃і"
  parent: akathists-nikodimsvgor
  order: 24
type: "akathist"
---

## І҆́косъ в҃і:

<red>П</red>ою́ще тебѣ̀ пѣ́снь, ꙗ҆́кѡ ѹ҆чи́телѧ вели́каго и҆ бжⷭ҇твеннаго и҆ премꙋ́драго наста́вника цр҃кве хрⷭ҇то́вы, ѽ бг҃овѣща́нне, тѧ̀ почита́емъ, нїкоди́ме: но не преста́й, ст҃е, всѧ̑ просвѣща́ти зовꙋ́щыѧ:

<red>Р</red>а́дꙋйсѧ, а҆ѳѡ́на ве́лїѧ сла́во: ра́дꙋйсѧ, на́ѯоса бжⷭ҇твеннаѧ похвало̀. Ра́дꙋйсѧ, мона́шествꙋющихъ свѣти́ло присносвѣ́тлое: ра́дꙋйсѧ, правосла́вныхъ пла́менниче неꙋсыпа́емый. Ра́дꙋйсѧ, ѻ҆́бразе и҆ пра́вило и҆́нокѡвъ бг҃опрїѧ́тныхъ: ра́дꙋйсѧ, да́ре и҆ вѣ́нче безмо́лвникѡвъ бл҃гоговѣ́йныхъ. Ра́дꙋйсѧ, цр҃кве стѣно̀ неколеби́мѣйшаѧ: ра́дꙋйсѧ, бл҃гоче́стїѧ свѣти́льниче свѣтоза́рнѣйшїй. Ра́дꙋйсѧ, и҆́мже воспрїе́млемъ лꙋ̑чшаѧ: ра́дꙋйсѧ, и҆́мже ѿвраща́емъ хꙋ̑ждшаѧ. Ра́дꙋйсѧ, бцⷣы таи́нниче: ра́дꙋйсѧ, сои́менныхъ тебѣ̀ предста́телю.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
