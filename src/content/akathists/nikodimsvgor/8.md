---
title: "І҆́косъ д҃"
navigation:
  key: akathists-nikodimsvgor-8
  title: "І҆́косъ д҃"
  parent: akathists-nikodimsvgor
  order: 8
type: "akathist"
---

## І҆́косъ д҃:

<red>С</red>конча́лъ є҆сѝ бг҃омꙋ́дрѣ прпⷣбнꙋю жи́знь твою̀, разли̑чнымъ и҆скꙋше́нїємъ противоста́въ, и҆ ꙗ҆́коже зла́то во ѻ҆гнѝ, и҆скꙋше́нъ скорбьмѝ, нїкоди́ме, ѹ҆чи́тель бг҃омꙋ́дрый въ дѣѧ́нїи ꙗ҆ви́лсѧ є҆сѝ взыва́ющымъ:

<red>Р</red>а́дꙋйсѧ, но́вый въ прпⷣбныхъ: ра́дꙋйсѧ, бг҃одохнове́нный во ѹ҆чи́телехъ. Ра́дꙋйсѧ, наставлѧ́ѧй на́ше помышле́нїе: ра́дꙋйсѧ, разрꙋша́ѧй велїа́рово безꙋ́мїе. Ра́дꙋйсѧ, сло́вомъ бл҃года́тнымъ ѹ҆правлѧ́ѧй дꙋ́шы: ра́дꙋйсѧ, мечꙋ̀, при́снѡ посѣца́ѧй страсте́й вины̑. Ра́дꙋйсѧ, ꙗ҆́кѡ ѡ҆чища́еши сердє́чныѧ сквє́рны: ра́дꙋйсѧ, ꙗ҆́кѡ ꙗ҆влѧ́еши бжⷭ҇твєннаѧ даѧ̑нїѧ. Ра́дꙋйсѧ, пла́менниче премⷣрости лꙋ́чшїѧ: ра́дꙋйсѧ, мо́лнїе на бѣснова́нїе хꙋ́ждшее. Ра́дꙋйсѧ, свѣти́льниче къ живѡ́тнымъ преспѣ́ѧнїємъ: ра́дꙋйсѧ, свѣти́ло къ бжⷭ҇твєннымъ возвыше́нїємъ.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
