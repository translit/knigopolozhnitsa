---
title: "І҆́косъ а҃і"
navigation:
  key: akathists-nikodimsvgor-22
  title: "І҆́косъ а҃і"
  parent: akathists-nikodimsvgor
  order: 22
type: "akathist"
---

## І҆́косъ а҃і:

<red>С</red>вѣ́томъ ѹ҆тѣ́шителевымъ премꙋ́дрыхъ писа́нїй твои́хъ бл҃года́ть, нїкоди́ме, вездѣ̀ сїѧ́етъ, и҆ вдыха́етъ въ дꙋ́шы та́инственное бл҃гоꙋха́нїе, и҆́мже страсте́й и҆збавлѧ́емсѧ ѕлово́нїѧ, взыва́юще:

<red>Р</red>а́дꙋйсѧ, цвѣ́те ра́йскїй: ра́дꙋйсѧ, тро́сте ѹ҆тѣ́шителева. Ра́дꙋйсѧ, мѷрополо́жнице бжⷭ҇твенныѧ бл҃гости: ра́дꙋйсѧ, бл҃гоꙋха́нїе житїѧ̀ чи́стагѡ. Ра́дꙋйсѧ, мѵ́ро всебл҃гово́нное подви́жническїѧ жи́зни: ра́дꙋйсѧ, а҆рѡма́те нбⷭ҇ный жи́тельства дꙋхо́внагѡ. Ра́дꙋйсѧ, тайнописа́телю ст҃ы́хъ догма́тѡвъ: ра́дꙋйсѧ, краснопи́сче сщ҃е́нныхъ смы́слѡвъ. Ра́дꙋйсѧ, свирѣ́ле пѣ́сней бл҃года́тныхъ: ра́дꙋйсѧ, ли́кꙋ ст҃ы́хъ сопричте́нный. Ра́дꙋйсѧ, дꙋ́шъ ѹ҆твержде́нїе коле́блющихсѧ: ра́дꙋйсѧ, премꙋ́дрый мона́хѡвъ наста́вниче.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
