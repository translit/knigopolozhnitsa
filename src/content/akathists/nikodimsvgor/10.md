---
title: "І҆́косъ є҃"
navigation:
  key: akathists-nikodimsvgor-10
  title: "І҆́косъ є҃"
  parent: akathists-nikodimsvgor
  order: 10
type: "akathist"
---

## І҆́косъ є҃:

<red>Д</red>а воспери́ши къ бг҃ꙋ, бг҃оно́сне, ѹ҆ма̀ твоегѡ̀ движє́нїѧ всѧ̑, хране́нїе чꙋ́вствъ тве́рдѡ проше́лъ є҆сѝ, є҆мꙋ́же наꙋча́еши хотѧ́щыѧ ѹ҆лꙋчи́ти бжⷭ҇твеннагѡ є҆дине́нїѧ, во є҆́же пѣ́ти тѝ, ѻ҆́ч҃е, си́це:

<red>Р</red>а́дꙋйсѧ, бжⷭ҇твєнныхъ возвѣсти́телю: ра́дꙋйсѧ, ѿ хꙋ́ждшагѡ невѣ́дѣнїѧ и҆зба́вителю. Ра́дꙋйсѧ, бжⷭ҇твенномꙋ наꙋча́ѧй по́двигꙋ: ра́дꙋйсѧ, нбⷭ҇нагѡ ꙗ҆ви́телю мꙋдрова́нїѧ. Ра́дꙋйсѧ, широто̀ бжⷭ҇твеннагѡ ра́зꙋма и҆ премꙋ́дрый наста́вниче: ра́дꙋйсѧ, скрижа́ле бг҃опечатлѣ́ннаѧ дх҃о́внагѡ вѣща́нїѧ. Ра́дꙋйсѧ, ѹ҆тѣ́шителѧ пречтⷭ҇ны́й сосꙋ́де: ра́дꙋйсѧ, правосла́вныхъ бг҃ода́ннаѧ крѣ́посте. Ра́дꙋйсѧ, ча́ше дꙋшепита́тельнагѡ не́ктара: ра́дꙋйсѧ, свѣ́та трисл҃нечнагѡ и҆спо́лненный. Ра́дꙋйсѧ, пра́вило ѿше́льникѡмъ въ дѣ́лѣхъ: ра́дꙋйсѧ, ѻ҆́бразе ѹ҆чи́телємъ въ словесѣ́хъ.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
