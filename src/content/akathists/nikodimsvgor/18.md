---
title: "І҆́косъ ѳ҃"
navigation:
  key: akathists-nikodimsvgor-18
  title: "І҆́косъ ѳ҃"
  parent: akathists-nikodimsvgor
  order: 18
type: "akathist"
---

## І҆́косъ ѳ҃:

<red>С</red>п҃совыхъ пра́здникѡвъ речє́нїѧ бг҃одохновє́ннаѧ и҆ пѣ̑сни всемꙋ̑дрыѧ въ широтꙋ̀ распространѧ́ѧ и҆ глꙋбинꙋ̀, ю҆́же въ ни́хъ бл҃года́ть всѣ̑мъ по́далъ є҆сѝ, є҆́юже дꙋ́шы веселѧ́тсѧ, нїкоди́ме, тебѣ̀ вопїю́щихъ:

<red>Р</red>а́дꙋйсѧ, пѣ́сней толкова́телю бжⷭ҇твенныхъ: ра́дꙋйсѧ, дщи́це слове́съ ст҃ы́хъ. Ра́дꙋйсѧ, вѣ́ѧнїѧ бжⷭ҇твеннагѡ сокро́вищнице: ра́дꙋйсѧ, цр҃кве хрⷭ҇то́вы ѹ҆краше́нїе. Ра́дꙋйсѧ, дх҃а сокро́вище и҆ храни́лище добродѣ́телей: ра́дꙋйсѧ, ѻ҆рга́не бг҃одохнове́нный пѣ́сней дх҃о́вныхъ. Ра́дꙋйсѧ, ꙗ҆́кѡ ѡ҆чища́еши вѣ́рныхъ сердца̀: ра́дꙋйсѧ, ꙗ҆́кѡ произлива́еши живонѡ́снаѧ ѡ҆рошє́нїѧ. Ра́дꙋйсѧ, дꙋ́шъ наста́вниче бг҃омꙋ́дрый: ра́дꙋйсѧ, чтⷭ҇ны̑мъ ѻ҆тцє́мъ равноче́стный. Ра́дꙋйсѧ, ѹ҆ма̀ хране́нїю наꙋча́ѧй: ра́дꙋйсѧ, ра́дость та́инственнꙋю возсїѧва́ѧй.

<red>Р</red>а́дꙋйсѧ, ѻ҆́ч҃е нїкоди́ме, горы̀ ст҃ы́ѧ сла́вное ѹ҆краше́нїе.
