---
title: "І҆́косъ и҃"
navigation:
  key: akathists-serafimodiv-16
  title: "І҆́косъ и҃"
  parent: akathists-serafimodiv
  order: 16
type: "akathist"
---

## І҆́косъ и҃:

<red>В</red>сецѣ́лымъ ѹ҆мо́мъ сѧ̀ хрⷭ҇тꙋ̀ сраспина́ѧ, бл҃же́нства раѧ̀ на землѝ предвкꙋша́ѧ, поѧ́ше ст҃ы́й, ꙗ҆́кѡ бл҃гъ тѣ́хъ вино́внѣй, мр҃і́и, роди́вшей на́мъ спа̑сшагѡ на̑съ, а҆рха́гг҃льскїй то́й, є҆́же ра́дꙋйсѧ, гла́съ приле́жнѡ всегда̀ съ простото́ю сн҃о́внѣй. Томꙋ̀ подража́ѧ, мр҃і́инъ ѹ҆дѣ́лъ доны́нѣ ѡ҆бхо́дитъ сво́й дре̑внїй предѣ̑лъ, хвалꙋ̀ бцⷣѣ дв҃ѣ поѧ̀, да ра́дости бꙋ́детъ прича́стникъ тоѧ̀:

<red>Р</red>а́дꙋйсѧ, ѽ, бцⷣѣ дв҃о. Ра́дꙋйсѧ, ро́ждшаѧ сп҃са хрⷭ҇та̀. Ра́дꙋйсѧ, бг҃а вмѣсти́вшаѧ въ чре́во. Ра́дꙋйсѧ, пло́дъ тво́й на́мъ пꙋ́ть живота̀. Ра́дꙋйсѧ, ра́достей вѣ́чныхъ вино̑внаѧ. Ра́дꙋйсѧ, сла́во и҆ ра́дость церко́внаѧ. Ра́дꙋйсѧ, дѣ́вственницъ чи́стыхъ вѣнча́нїе. Ра́дꙋйсѧ, и҆́нокѡвъ ще́драѧ мт҃и. Ра́дꙋйсѧ, ма́терей всѣ́хъ велича́нїе. Ра́дꙋйсѧ, до́ме, и҆спо́лнь блгⷣти. Ра́дꙋйсѧ, стрѣ́лы во днѝ ѹ҆гаша́ющи. Ра́дꙋйсѧ, стра́хи въ нощѝ прогонѧ́ющи.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
