---
title: "І҆́косъ д҃"
navigation:
  key: akathists-serafimodiv-8
  title: "І҆́косъ д҃"
  parent: akathists-serafimodiv
  order: 8
type: "akathist"
---

## І҆́косъ д҃:

<red>С</red>лы́ша вдови́ца глаго́лъ долгожда́нный, въ то́нцѣмъ дрема́нїи є҆́й провѣща́нный: здѣ̀ є҆́сть въ дивѣ́евѣ мѣ́сто моѐ, здѣ̀ є҆́сть мо́й жре́бїй четве́ртый и҆збра́нный, здѣ̀ ты̀ поло́жиши ко́сти твоѧ̑, дѣ́вамъ приста́нище пре́ждѣ созда́вши. Тѣ́мже вдови́ца, ѿ ло́жа воста́вши, мт҃ри свѣ́та за ра́дость ст҃ꙋ́ю свѣ́тло пое́тъ похвалꙋ̀ таковꙋ́ю:

<red>Р</red>а́дꙋйсѧ, свѣ́та ѻ҆би́тель бл҃же́ннаѧ. Ра́дꙋйсѧ, бг҃омъ и҆збра́нный ѹ҆дѣ́лъ. Ра́дꙋйсѧ, ски́нїе бг҃а сщ҃е́ннаѧ. Ра́дꙋйсѧ, до́брыхъ сокро́вище дѣ́лъ. Ра́дꙋйсѧ, ми́лости мо́ре безбре̑жное. Ра́дꙋйсѧ, дꙋ́шъ тишино̀ безмѧте́жнаѧ. Ра́дꙋйсѧ, вдѡ́въ къ чистотѣ̀ ѡ҆кормле́нїе. Ра́дꙋйсѧ, дѣ́вства сосꙋ́де драгі́й. Ра́дꙋйсѧ, въ старости си́лъ ѹ҆крѣпле́нїе. Ра́дꙋйсѧ, въ ю҆́ности же́зле бл҃гі́й. Ра́дꙋйсѧ, дв҃о мр҃і́е нетлѣ́ннаѧ. Ра́дꙋйсѧ, гдⷭ҇омъ бл҃гослове́ннаѧ.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
