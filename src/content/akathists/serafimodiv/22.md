---
title: "І҆́косъ а҃і"
navigation:
  key: akathists-serafimodiv-22
  title: "І҆́косъ а҃і"
  parent: akathists-serafimodiv
  order: 22
type: "akathist"
---

## І҆́косъ а҃і:

<red>С</red>вѣ́та ѿкры́сѧ черто́гъ вожделѣ́нный ста́рцꙋ, въ моли́твѣ къ тебѣ̀ восхище́ннꙋ, дв҃о, пред̾ ѻ҆́бразомъ си́мъ ѹ҆миле́нїѧ. Въ рꙋ́цѣ пречⷭ҇теи дꙋ́шꙋ ст҃ꙋ́ю ты̀ воспрїѧ́ла є҆сѝ во и҆нꙋ́ю жи́знь безконе́чнꙋю въ ра́йскихъ селе́нїѧхъ. Пла́кахꙋ ча́да, ѻ҆тца и҆̀хъ лише́ннаѧ, но́вымъ же зна́нїемъ ѹ҆миле́ннаѧ ми́лости къ ста́рцꙋ твое́й, растворѧ́юще сле̑зы надгро̑бныѧ пѣ́снею кра́сною, тѧ̀ велича́хꙋ хвало́ю согла́снѡ, мт҃рь є҆ди́нꙋ тебє̀ разсмотрѧ́юще:

<red>Р</red>а́дꙋйсѧ, те́мныѧ вла́сти стена́нїе. Ра́дꙋйсѧ, пра́ведныхъ дꙋ́шъ торжество̀. Ра́дꙋйсѧ, вра́тникѡвъ а҆́да рыда́нїе. Ра́дꙋйсѧ, тѧ́ бо пое́тъ є҆стество̀. Ра́дꙋйсѧ, кнѧ́зѧ мыта́рствъ низложи́вшаѧ. Ра́дꙋйсѧ, де́монѡвъ го́рдость смири́вшаѧ. Ра́дꙋйсѧ, и҆́мѧ, ст҃ы́мъ вожделѣ́нное. Ра́дꙋйсѧ, въ сме́ртный помо́щниче ча́съ. Ра́дꙋйсѧ, ра́дость на́мъ неизрече́ннаѧ. Ра́дꙋйсѧ, въ ча́съ то́й ѹ҆слы́ши на́шъ гла́съ. Ра́дꙋйсѧ, на́шихъ серде́цъ ѹ҆миле́нїе. Ра́дꙋйсѧ, бг҃а ѹ҆милостивле́нїе.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
