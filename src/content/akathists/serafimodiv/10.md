---
title: "І҆́косъ є҃"
navigation:
  key: akathists-serafimodiv-10
  title: "І҆́косъ є҃"
  parent: akathists-serafimodiv
  order: 10
type: "akathist"
---

## І҆́косъ є҃:

<red>В</red>и́дѣвши первонача́льница ма́ти, ꙗ҆́кѡ ѻ҆би́тель нача́тъ возраста́ти дв҃ы мр҃і́и слове́съ въ и҆сполне́нїе, ма́лое ста́до своѐ порꙋча́етъ ста́рцємъ саро́вскимъ и҆ мꙋ́дро ввѣрѧ́етъ па́ствы дꙋхо́вное всѐ ѡ҆кормле́нїе. И҆, преспѣва́ющи въ жи́зни свое́й, бл҃годарѧ́щи и҆сто̑чникъ чꙋде́съ дв҃ꙋ мр҃і́ю за по́мощь съ нб҃съ, пѣ́сни слага́етъ похва́льныѧ є҆́й:

<red>Р</red>а́дꙋйсѧ, ти́хаѧ на́ша ѿра́до. Ра́дꙋйсѧ, и҆́мѧ тебѣ̀ ѹ҆миле́нїе. Ра́дꙋйсѧ, мт҃и слове́снагѡ ста́да. Ра́дꙋйсѧ, мѣ́ста сегѡ̀ прославле́нїе. Ра́дꙋйсѧ, на́мъ бо покро́въ простира́еши. Ра́дꙋйсѧ, на́съ ко хрⷭ҇тꙋ̀ собира́еши. Ра́дꙋйсѧ, дѣ́вамъ ты̀ свѣ́тлый черто́гъ. Ра́дꙋйсѧ, си́рыхъ ѿ бѣ́дъ ѡ҆гражда́еши. Ра́дꙋйсѧ, тѧ̑ бо послꙋ́шаетъ бг҃ъ. Ра́дꙋйсѧ, пла̑чꙋщихъ всѣ́хъ ѹ҆тѣше́нїе. Ра́дꙋйсѧ, не́мощи на́ша терпѧ́щаѧ. Ра́дꙋйсѧ, на́съ во бл҃ги́хъ богатѧ́щаѧ.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
