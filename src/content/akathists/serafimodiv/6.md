---
title: "І҆́косъ г҃"
navigation:
  key: akathists-serafimodiv-6
  title: "І҆́косъ г҃"
  parent: akathists-serafimodiv
  order: 6
type: "akathist"
---

## І҆́косъ г҃:

<red>И҆</red>мі́ѧ тѧ̀ спꙋ́тницꙋ вѣ́рнꙋю въ жи́зни, ѡ҆ста́ви и҆збра́нникъ тво́й ю҆́ный ѻ҆тчи́знꙋ, въ ѻ҆би́тель саро́вскꙋю пꙋ́ть направлѧ́ѧ. Слага́ѧ бо въ се́рдцѣ твоѧ̑ словеса̀, ѻ҆те́чество мнѧ́ше своѐ нб҃са̀, пꙋсты̑нныхъ живѡ́тъ на землѝ ѹ҆бл҃жа́ѧ. И҆, слы́шавъ: ѿ на́шегѡ ро́да є҆́сть се́й, тебѣ̀ воспѣва́ше, наде́ждѣ свое́й:

<red>Р</red>а́дꙋйсѧ, вѣ́ры ѕвѣздо̀ пꙋтево̑днаѧ. Ра́дꙋйсѧ, ко́рмчїѧ жи́зни мое́й. Ра́дꙋйсѧ, спꙋ́тнице, къ бг҃ꙋ дохо̑днаѧ. Ра́дꙋйсѧ, кро́ве ѿ бꙋ́ри страсте́й. Ра́дꙋйсѧ, къ бг҃ꙋ бо на́съ ѹ҆правлѧ́еши. Ра́дꙋйсѧ, дꙋ́шꙋ сп҃сти вразꙋмлѧ́еши. Ра́дꙋйсѧ, пра́вды стезѐ незаблꙋ̑днаѧ. Ра́дꙋйсѧ, мо́сте, горѣ̀ возводѧ́й. Ра́дꙋйсѧ, ни́щимъ помо́щнице чꙋ́днаѧ. Ра́дꙋйсѧ, вѣ́нче, сердца̀ веселѧ́й. Ра́дꙋйсѧ, въ цр҃ствїе на́съ призыва́еши. Ра́дꙋйсѧ, две́ри раѧ̀ ѿверза́еши.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
