---
title: "І҆́косъ і҃"
navigation:
  key: akathists-serafimodiv-20
  title: "І҆́косъ і҃"
  parent: akathists-serafimodiv
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ дѣ́вамъ, пречⷭ҇таѧ дв҃о, ѿ вра́жїихъ ко́зней, ѿ нꙋ́жды и҆ гнѣ́ва, тебѣ̀ бо врꙋчѝ на́съ ст҃ы́й серафі̑мъ. И҆ въ ча́съ и҆спыта́нїѧ дꙋ́хъ на̑шъ смѧте̑нный къ тебѣ̀ мы̀ возно́симъ въ моли́твѣ смире́ннѣй: ѽ, бꙋ́ди помо́щница си́рымъ твои́мъ: да ве́село хва́лимъ тѧ̀, приснобл҃же́ннꙋю, всемі́рнꙋю сла́вꙋ, хвалꙋ̀ неизме́ннꙋю:

<red>Р</red>а́дꙋйсѧ, вѣ́рныхъ твои́хъ ѹ҆твержде́нїе. Ра́дꙋйсѧ, крѣ́пкаѧ си́рыхъ стѣно̀. Ра́дꙋйсѧ, цр҃кве ст҃ы́ѧ хвале́нїе. Ра́дꙋйсѧ, го́рнимъ ѹ҆мо́мъ глꙋбино̀. Ра́дꙋйсѧ, цвѣ́те на́шъ неꙋвѧда́емый. Ра́дꙋйсѧ, гра́дѣ, цр҃ѧ прославлѧ́емый. Ра́дꙋйсѧ, лѣ́ствице, къ бг҃ꙋ возве́дшаѧ. Ра́дꙋйсѧ, ѻ҆́блаче ле́гкїй хрⷭ҇то́въ. Ра́дꙋйсѧ, ро́со рꙋно̀ произве́дшее. Ра́дꙋйсѧ, всѣ́мъ ты̀ гото́вый покро́въ. Ра́дꙋйсѧ, на́ша наде́ждо и҆звѣ́стнаѧ. Ра́дꙋйсѧ, дѣ́въ похвало̀ неневѣ́стнаѧ.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
