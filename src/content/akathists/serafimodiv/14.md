---
title: "І҆́косъ з҃"
navigation:
  key: akathists-serafimodiv-14
  title: "І҆́косъ з҃"
  parent: akathists-serafimodiv
  order: 14
type: "akathist"
---

## І҆́косъ з҃:

<red>Н</red>о́вый дивѣ́евꙋ а҆́гг҃лъ храни́тель, жре́бїѧ дв҃ы и҆ дѣ́въ ѹ҆строи́тель, по́сланъ пречⷭ҇тою бы́сть серафи́мъ. Кꙋ́пнѡ съ прехва́льнымъ петро́мъ, съ і҆ѡа́нномъ, въ ке́лїи дв҃а предста̀ несказа́ннѡ, свѣ́тлаѧ, съ мꙋ́ченицъ ли́кѡмъ ст҃ы́мъ, бл҃гоꙋха́ющи мѵ́ромъ нбⷭ҇нымъ. Дѣ́въ ты̀ мои́хъ не ѡ҆ста́ви, вѣща́етъ: по́мощь є҆мꙋ̀ по всѧ̑ дни ѻ҆бѣща́етъ, ѻ҆́нъ же прино́ситъ є҆́й да́ръ сво́й слове́сный:

<red>Р</red>а́дꙋйсѧ, сла́во прⷪ҇ро́кѡвъ прекра́снаѧ. Ра́дꙋйсѧ, крі́не ѹ҆до́лїй раѧ̀. Ра́дꙋйсѧ, мꙋ́ченицъ пѣ́снь велегла́снаѧ. Ра́дꙋйсѧ, сте́ршаѧ сле́зы моѧ̀. Ра́дꙋйсѧ, грѣ́шныхъ моли́твъ не забы́вшаѧ. Ра́дꙋйсѧ, си́рыхъ твои́хъ посѣти́вшаѧ. Ра́дꙋйсѧ, на́ша пред̾ сн҃омъ спорꙋ́чнице. Ра́дꙋйсѧ, съ бг҃омъ прине́сшаѧ ми́ръ. Ра́дꙋйсѧ, дꙋ́шъ женихо́выхъ ѡ҆брꙋ́чнице. Ра́дꙋйсѧ, две́рнице зва́ннымъ на пи́ръ. Ра́дꙋйсѧ, та́йны ѿ вѣ́ка ꙗ҆вле́нїе. Ра́дꙋйсѧ, дв҃о, тебѣ̀ мое пѣ́нїе.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
