---
title: "І҆́косъ ѳ҃"
navigation:
  key: akathists-serafimodiv-18
  title: "І҆́косъ ѳ҃"
  parent: akathists-serafimodiv
  order: 18
type: "akathist"
---

## І҆́косъ ѳ҃:

<red>В</red>ѣті́й многогла́сныхъ не мо́жетъ ѧ҆зы́къ воспѣ́ти досто́йнѡ тво̑й сла̑достный ли́къ, ѽ, дв҃о и҆ мт҃и влⷣки нб҃съ. Дарѡ́въ твои́хъ чꙋ́дныхъ и҆ си́лъ ѹ҆множе́нїе сердца̀ и҆сполнѧ́етъ росы̀ ѹ҆миле́нїѧ, дае́тъ ѻ҆чесє́мъ всѣ́хъ и҆сто́чники сле́зъ. Тво́й ѻ҆́бразъ ст҃ы́й со свѣще́ю горѧ̑щею всегда̀ веселѧ́ше взо́ръ ста́рца молѧ́щагѡ, є҆гда̀ на колѣ́на склони́всѧ пред̾ ни́мъ, ѹ҆се̑рднѡ хвалѧ̑ше тѧ̀ пѣ́нїемъ си́мъ:

<red>Р</red>а́дꙋйсѧ, всѣ́хъ безнаде̑жныхъ наде́ждо. Ра́дꙋйсѧ, се́рдцꙋ росо̀ ѹ҆миле́нїѧ. Ра́дꙋйсѧ, пра́вды лише́нныхъ ѻ҆де́ждо. Ра́дꙋйсѧ, всѣ́мъ на́мъ и҆сто́чникъ сп҃се́нїѧ. Ра́дꙋйсѧ, де́монскїй ли́къ низлага́еши. Ра́дꙋйсѧ, гро́знѡ бѣса́мъ запреща́еши. Ра́дꙋйсѧ, дꙋ́хомъ ѹ҆ны̑лыхъ возста́нїе. Ра́дꙋйсѧ, па́лице спѧ́щимъ во ѕлѣ̀. Ра́дꙋйсѧ, стро́потныхъ дꙋ́шъ наказа́нїе. Ра́дꙋйсѧ, всѧ̑ бо возмо́жна тебѣ̀. Ра́дꙋйсѧ, въ го́рькихъ рабо́тахъ всѣ́мъ сла́дость. Ра́дꙋйсѧ, мт҃и, скорбѧ́щимъ всѣ́мъ ра́дость.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
