---
title: "Конда́къ і҃"
navigation:
  key: akathists-serafimodiv-19
  title: "Конда́къ і҃"
  parent: akathists-serafimodiv
  order: 19
type: "akathist"
---

## Конда́къ і҃:

<red>С</red>п҃си́тельнѡ по́стными сѣ́ѧвъ слеза́ми, жде́тъ въ ра́дости ста́рецъ ѿ дв҃ы вѣща́нїе: ты̀ ско́ро, люби́миче, бꙋ́деши съ на́ми. И҆ дх҃омъ поко́енъ, въ живо́мъ ѹ҆пова́нїи, ѿхо́дъ сво́й ѿ мі́ра предꙋготовлѧ́етъ. Ѹ҆ста́въ сво̑й моли̑твенный и҆ наставле́нїѧ храни́ти сирѡ́тъ свои́хъ ѻ҆́нъ поꙋча́етъ: ѿ дне́сь ва́мъ бл҃га́ѧ є҆ди́на хране́нїе: вы̀ мно́гїѧ пе́стꙋны и҆́мате, ча́да, ѻ҆те́цъ же не бꙋ́детъ ра́звѣ менѐ, на гро́бѣ мое́мъ и҆щи́те ѿра́ды, и҆ въ нꙋ́ждахъ и҆ въ ско́рбѣхъ и҆ди́те ко мнѣ̀: и҆ вѣ́рꙋю, да́стъ ва́мъ гдⷭ҇ь ѹ҆тѣше́нїе, да при́снѡ восхо́дитъ ѿ ва́съ є҆мꙋ̀ пѣ́нїе: <red>А҆</red>ллилꙋ́їѧ.
