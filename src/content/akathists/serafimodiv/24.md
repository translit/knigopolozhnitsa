---
title: "І҆́косъ в҃і"
navigation:
  key: akathists-serafimodiv-24
  title: "І҆́косъ в҃і"
  parent: akathists-serafimodiv
  order: 24
type: "akathist"
---

## І҆́косъ в҃і:

<red>П</red>ое́мъ дне́сь твою̀ бцⷣе, сла́вꙋ и҆ ми́лость ко грѣ́шнымъ, на бѣ́сы держа́вꙋ: всѝ пра́зднꙋемъ свѣ́тло твоѧ̑ чꙋдеса̀. Безмѣ́рнѡ тѧ̀ всю̀ ѡ҆ст҃и́въ, непоро́чнаѧ, бг҃ъ лю́демъ поста́ви тѧ̀ въ крѣ́пость всемо́щнꙋю: тебѣ́ бо внима́ютъ тогѡ̀ ѹ҆шеса̀. Тобо́ю сп҃са́еми всѝ є҆жеча́снѡ, прино́симъ тѝ пѣ́снь таковꙋ́ю согла́снѡ:

<red>Р</red>а́дꙋйсѧ, жи́зни сокро́вище вѣ́чныѧ. Ра́дꙋйсѧ, пра́вды ковче́же ст҃ы́й. Ра́дꙋйсѧ, лю́демъ хвало̀ безконе́чнаѧ. Радꙋйсѧ, свѣ́щниче вѣ́ры златы́й. Ра́дꙋйсѧ, бж҃їе бл҃говоле́нїе. Ра́дꙋйсѧ, всѣ́хъ чл҃вѣкѡ́въ сп҃се́нїе. Ра́дꙋйсѧ, мꙋ́ченикъ всѣ́хъ дерзнове́нїе. Ра́дꙋйсѧ, пѣ́снь прпⷣбныхъ твои́хъ. Ра́дꙋйсѧ, пра́ведныхъ же́нъ ѹ҆краше́нїе. Ра́дꙋйсѧ, кра́ю жела́нїй бл҃ги́хъ. Ра́дꙋйсѧ, це́ркве хорꙋ́гвь пречтⷭ҇на́ѧ. Ра́дꙋйсѧ, грѣ́шнымъ на́мъ мт҃и бл҃га́ѧ.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
