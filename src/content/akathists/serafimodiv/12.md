---
title: "І҆́косъ ѕ҃"
navigation:
  key: akathists-serafimodiv-12
  title: "І҆́косъ ѕ҃"
  parent: akathists-serafimodiv
  order: 12
type: "akathist"
---

## І҆́косъ ѕ҃:

<red>В</red>озсїѧва́ющи свѣ́тъ блгⷣти въ ди́вномъ дивѣ́евѣ, бж҃їѧ мт҃и сво́й ѻ҆мофо́ръ простира́етъ над̾ ни́мъ, ко́зни врага̀ и҆ навѣ́ты людскі́ѧ, не́мощи дꙋ́ха и҆ стра́сти плотскі́ѧ, нꙋ́жды ѻ҆бы́чныѧ лю́дємъ земны́мъ, всѧ̀ ѹ҆толѧ́етъ цр҃и́ца бл҃га́ѧ, ско́ро свои́мъ сирота́мъ помога́етъ. Тѣ́мже, пою́ще тоѧ̀ чꙋдеса̀, ра́достнѡ рце́мъ є҆́й сїѧ̀ словеса̀:

<red>Р</red>а́дꙋйсѧ, свѣ́те сп҃се́нїѧ бл҃гостный. Ра́дꙋйсѧ, чи́стыхъ серде́цъ красото̀. Ра́дꙋйсѧ, со́вѣсти мі́ре, всѣ́мъ сла́достный. Ра́дꙋйсѧ, дх҃а любвѐ широто̀. Ра́дꙋйсѧ, цвѣ́тниче бл҃гоꙋха́ющїй. Ра́дꙋйсѧ, же́зле, врагѝ ѹ҆страша́ющїй. Ра́дꙋйсѧ, въ не́мощи по́мощь всеси́льнаѧ. Ра́дꙋйсѧ, въ ско́рби ѹ҆тѣ́хо съ нб҃съ. Ра́дꙋйсѧ, въ скꙋ́дости пи́ще ѻ҆би́льнаѧ. Ра́дꙋйсѧ, вы́шшаѧ всѧ́кихъ слове́съ. Ра́дꙋйсѧ, бж҃їй бо гнѣ́въ ѹ҆толѧ́еши. Ра́дꙋйсѧ, ми́лость на на́съ призыва́еши.

<red>Р</red>а́дꙋйсѧ, всѣ́мъ ра́достѣмъ ты̀ є҆сѝ ра́дость, всебл҃же́ннаѧ.
