---
title: "Конда́къ ѳ҃"
navigation:
  key: akathists-serafimodiv-17
  title: "Конда́къ ѳ҃"
  parent: akathists-serafimodiv
  order: 17
type: "akathist"
---

## Конда́къ ѳ҃:

<red>В</red>сѧ́кихъ си́лъ а҆́гг҃льскихъ, дв҃о, превы́сшꙋю, хва́лѧтъ немо́лчнѡ тѧ̀ на́ша сердца̀, свѣ́тлостѣй со́лнечныхъ и҆́стиннѡ чⷭ҇тшꙋю, тѧ̀ велича́етъ всѧ̑ тва̑рь без̾ конца̀. Ты́ же хода́таица за на́съ бꙋ́ди къ сн҃ꙋ и҆ бг҃ꙋ въ де́нь стра́шный сꙋда̀: грѣ́шныхъ моле́нїй тогда̀ не забꙋ́ди, пѣ́ти сподо́би на́съ бг҃ꙋ всегда̀: <red>А҆</red>ллилꙋ́їѧ.
