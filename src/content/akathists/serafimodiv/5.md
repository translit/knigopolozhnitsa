---
title: "Конда́къ г҃"
navigation:
  key: akathists-serafimodiv-5
  title: "Конда́къ г҃"
  parent: akathists-serafimodiv
  order: 5
type: "akathist"
---

## Конда́къ г҃:

<red>С</red>и́лою вы́шнѧгѡ ди̑внѡ храни́мъ, въ си́лꙋ ѿ си́лы въ дꙋшѣ̀ преспѣва́ше въ ю҆́ности чи́стѣй ст҃ы́й серафі̑мъ. Въ хра́мъ прест҃ы́ѧ ѹ҆се́рднѡ хожда́ше и҆, ѹ҆миле̑ннѡ моли́твꙋ творѧ̀, се́рдцемъ хвалꙋ̀ во ѱалмѣ́хъ восписꙋ̑ѧ, бг҃а всеще̑драгѡ бл҃годарѧ̀, при́снѡ поѧ́ше є҆мꙋ̀: <red>А҆</red>ллилꙋ́їѧ.
