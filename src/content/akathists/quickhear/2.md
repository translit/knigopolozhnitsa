---
title: "І҆́косъ а҃"
navigation:
  key: akathists-quickhear-2
  title: "І҆́косъ а҃"
  parent: akathists-quickhear
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ ли́цы бл҃гоговѣ́йнѡ тебѐ слꙋ́жатъ, и҆ всѧ̀ нбⷭ҇ныѧ си́лы немо́лчными гла̑сы тѧ̀ ѹ҆блажа́ютъ, бцⷣе дв҃о, ꙗ҆́кѡ ро́ждшꙋю а҆́гг҃лѡвъ цр҃ѧ̀ хрⷭ҇та̀ бг҃а, мы же грѣ́шнїи, подража́ти и҆́мъ дерза́юще и҆ досто́йно бл҃гохвали́ти тѧ̀ недоꙋмѣ́юще, смиренномꙋ́дреннѡ вопїе́мъ ти си́це:

<red>Р</red>а́дꙋйсѧ, непристꙋ́пнагѡ бжⷭ҇тва̀ селе́нїе: ра́дꙋйсѧ, а҆́гг҃льское непрестаю́щее ѹ҆дивле́нїе. Ра́дꙋйсѧ, трапе́зо ст҃а́ѧ, хлѣ́бомъ жи̑зни на́съ пита́ющаѧ: ра́дꙋйсѧ, ма́слино бл҃гоплѡ́днаѧ, є҆ле́емъ млⷭ҇ти срⷣца̀ на̑ша ѹ҆маща̑ющаѧ. Ра́дꙋйсѧ, дарѡ́въ бж҃їѧ блгⷣти сокро́вищнице неистощи́маѧ: ра́дꙋйсѧ, чꙋде́съ рѣко̀ прⷭ҇нотекꙋ́щаѧ. Ра́дꙋйсѧ, ѡ҆би́димыхъ застꙋ́пнице: ра́дꙋйсѧ, печа́льныхъ ѹ҆тѣ́шительнице. Ра́дꙋйсѧ, бѣ́дствꙋющихъ помо́щнице: ра́дꙋйсѧ, болѧ́щихъ цѣли́тельнице. Ра́дꙋйсѧ, разсла́бленныхъ ѹ҆крепи́тельнице: ра́дꙋйсѧ, плѣне́нныхъ свободи́тельнице.

<red>Р</red>а́дꙋйсѧ, всебл҃га́ѧ скоропослꙋ́шнице, прошє́нїѧ на̑ша во бла́гѡ и҆сполнѧ́ющаѧ.
