---
title: "Конда́къ в҃"
navigation:
  key: akathists-quickhear-3
  title: "Конда́къ в҃"
  parent: akathists-quickhear
  order: 3
type: "akathist"
---

## Конда́къ в҃:

<red>В</red>и́дѧще млⷭ҇рдїе твоѐ неисче́тное, влⷣчцѣ, и҆ мно́гаѧ чꙋдеса̀, тобо́ю ꙗ҆влє́ннаѧ и҆ присноѧвлѧ́емаѧ чрез̾ ст҃ы́ѧ і҆кѡ̑ны твоѧ̑, и҆́миже, ꙗ҆́кѡ ѕвѣзда́ми бг҃освѣ́тлыми, ве́сь мі́ръ хрⷭ҇тїа́нскїй ѹ҆краси́ла є҆сѝ, велича́емъ тѧ̀, возвели́чившꙋю ро́дъ на́шъ твои́мъ бл҃говоле́нїемъ, и҆ съ любо́вїю поклонѧ́емсѧ пречⷭ҇тагѡ ли́ка твоего̀ и҆зѡбраже́нїю, зовꙋ́ще сн҃ꙋ твоемꙋ̀ хрⷭ҇тꙋ̀ бг҃ꙋ: <red>А҆</red>ллилꙋ́їѧ.
