---
title: "І҆́косъ д҃"
navigation:
  key: akathists-quickhear-8
  title: "І҆́косъ д҃"
  parent: akathists-quickhear
  order: 8
type: "akathist"
---

## І҆́косъ д҃:

<red>С</red>лы́шавъ гла́съ бжⷭ҇твенный ѿ ст҃ы́ѧ і҆кѡ̑ны твоеѧ̀, влⷣчцѣ, трапеза́рь ні́лъ позна̀ тѧ̀ скоропослꙋ́шницꙋ бы́ти всѣ́мъ съ вѣ́рою и҆ любо́вїю притека́ющымъ къ чꙋдотво́рномꙋ твоемꙋ̀ ѡ҆́бразꙋ, и҆ прїѧ́въ ѿ негѡ̀ вразꙋмле́нїе своемꙋ̀ невѣ́жествїю и҆ прозрѣ́нїе свои́мъ слепо́тствꙋющымъ ѻ҆чесе́мъ, возгласѝ тебѐ бл҃года́рственно ѿ дꙋшѝ:

<red>Р</red>а́дꙋйсѧ, вре́меннымъ наказа́нїемъ невѣ́ждъ ѹ҆мꙋдрѧ́ющаѧ: ра́дꙋйсѧ, согрѣша́ющихъ покаѧ́нїе млⷭ҇тивѡ прїе́млющаѧ. Ра́дꙋйсѧ, на пꙋ́ть и҆справлє́нїѧ заблꙋжда́ющихсѧ направлѧ́ющаѧ: ра́дꙋйсѧ, ра́ны грѣхѡ́вныѧ бл҃гоꙋтро́бнѡ врачꙋ́ющаѧ. Ра́дꙋйсѧ, въ нерадѣ́нїи коснѣ́ющихъ любвеѡби́льно ѡ҆блича́ющаѧ: ра́дꙋйсѧ, го́рестїю тѣле́сныхъ страда́нїй вѣ́чныхъ мꙋ́къ и҆збавлѧ́ющаѧ. Ра́дꙋйсѧ, волне́нїе страсте́й ѹ҆тиша́ющаѧ: ра́дꙋйсѧ, рꙋ́кꙋ по́мощи твоеѧ̀ погиба́ющымъ простира́ющаѧ. Ра́дꙋйсѧ, безнаде́жныхъ наде́ждо: ра́дꙋйсѧ, скорбѧ́щихъ ѡ҆тра́до. Ра́дꙋйсѧ, наги́хъ ѻ҆дѣѧ́нїе: ра́дꙋйсѧ, си́рыхъ призрѣ́нїе.

<red>Р</red>а́дꙋйсѧ, всебл҃га́ѧ скоропослꙋ́шнице, прошє́нїѧ на̑ша во бла́гѡ и҆сполнѧ́ющаѧ.
