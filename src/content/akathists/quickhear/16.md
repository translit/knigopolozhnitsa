---
title: "І҆́косъ и҃"
navigation:
  key: akathists-quickhear-16
  title: "І҆́косъ и҃"
  parent: akathists-quickhear
  order: 16
type: "akathist"
---

## І҆́косъ и҃:

<red>В</red>сѣ́мъ вѣ̑рнымъ ѹ҆тѣ́шительно є҆́сть взира́ти на ст҃ꙋ́ю і҆кѡ́нꙋ твою̀, влⷣчцѣ, на не́йже зри́мъ тѧ̀, на рꙋкꙋ̑ твоє́ю держа́щꙋю предвѣ́чнаго млⷣнца, гдⷭ҇а на́шегѡ і҆и҃са хрⷭ҇та̀, є҆мꙋ́же поклонѧ́ющесѧ бг҃олѣ́пно ꙗ҆́кѡ творцꙋ̀ и҆ бг҃ꙋ на́шемꙋ, тебѐ, и҆́стиннѣй бцⷣе, ѹ҆миле́нно глаго́лемъ:

<red>Р</red>а́дꙋйсѧ, ѡ҆бра́дованнаѧ а҆рха́гг҃льскимъ бл҃говѣ́щенїемъ пр҃снодв҃о: ра́дꙋйсѧ, невѣ́сто неневѣ́стнаѧ. Ра́дꙋйсѧ, мт҃и свѣ́та ѹ҆́мнагѡ, всѣ́хъ дꙋ́ши просвѣща́ющаго: ра́дꙋйсѧ, престо́ле ѡ҆дꙋшевле́нный нб҃сѐ и҆ зе́мли творца̀. Ра́дꙋйсѧ, кро́ткаѧ голꙋби́цѣ: ра́дꙋйсѧ, непоро́чнаѧ а҆́гнице. Ра́дꙋйсѧ, ча́шѣ, чє́рплющаѧ ра́дость: ра́дꙋйсѧ, неисчерпа́емый сосꙋ́де воды̀ живѡ́тныѧ. Ра́дꙋйсѧ, мѷрополо́жнице бл҃гоꙋха̑нїѧ хрⷭ҇то́ва: ра́дꙋйсѧ, є҆́юже ѕлосмра́дїе страсте́й на́шихъ ѿго́нитсѧ. Ра́дꙋйсѧ, є҆́юже позна́хомъ сн҃а бж҃їѧ: ра́дꙋйсѧ, є҆́юже наꙋчи́хомсѧ поклонѧ́тисѧ трїеди́номꙋ бг҃ꙋ.

<red>Р</red>а́дꙋйсѧ, всебл҃га́ѧ скоропослꙋ́шнице, прошє́нїѧ на̑ша во бла́гѡ и҆сполнѧ́ющаѧ.
