---
title: "Конда́къ ѳ҃"
navigation:
  key: akathists-quickhear-17
  title: "Конда́къ ѳ҃"
  parent: akathists-quickhear
  order: 17
type: "akathist"
---

## Конда́къ ѳ҃:

<red>В</red>сѝ родѝ блажа́тъ тѧ̀ по до́лгꙋ, бл҃гослове́ннаѧ мр҃і́е бцⷣе, ѿ восто́ка бо и҆ до за́пада хва́льно и҆́мѧ твоѐ, и҆́нокѡвъ же ли́цы покрови́тельницꙋ тѧ̀ свою̀ и҆менꙋ́ютъ, наипа́че подвиза́ющїисѧ въ жрє́бїи твое́мъ горѣ̀ а҆ѳѡ́нстѣй, ю҆́же ѻ҆со́бымъ бл҃говоле́нїемъ твои́мъ ѻ҆сени́ла є҆сѝ, мно́гаѧ чꙋдеса̀ въ не́й содѣва́ющи, и҆ млⷭ҇ти твоѧ̑ бога́тыѧ насе́льникомъ є҆ѧ̀ ꙗ҆влѧ́ющи, да бл҃года́рнѡ вопїю́тъ ѡ҆ тебѐ бг҃ꙋ: <red>А҆</red>ллилꙋ́їѧ.
