---
title: "І҆́косъ ѕ҃"
navigation:
  key: akathists-quickhear-12
  title: "І҆́косъ ѕ҃"
  parent: akathists-quickhear
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ въ пречⷭ҇тѣй і҆кѡ́нѣ твое́й, мр҃і́е бцⷣе, свѣ́тъ спⷭ҇нїѧ всѣ́мъ, блꙋжда́ющымъ во тьмѣ̀ грѣхѡ́въ и҆ страсте́й, и҆ сїю̀ нарекла̀ є҆сѝ скоропослꙋ́шницꙋ, молѧ́щимсѧ пред̾ не́ю съ вѣ́рою и҆ бл҃гоговѣ́нїемъ ѿ дꙋшѝ, ско́рꙋю по́мощь твою̀ подаю́щи вопїю́щымъ ти такова̑ѧ:

<red>Р</red>а́дꙋйсѧ, мо́лнїе, дꙋ́ши просвѣща̑ющаѧ: ра́дꙋйсѧ, гро́ме, соблазнѧ́ющыѧ ѹ҆страша́ѧй. Ра́дꙋйсѧ, бл҃гоѿи́шное прибѣ́жище ѹ҆томле́нныхъ треволне́нїемъ жите́йскагѡ морѧ̀: ра́дꙋйсѧ, небꙋ́рное приста́нище ѡ҆бꙋрева́емыхъ волна́ми страсте́й. Ра́дꙋйсѧ, ю҆́ныхъ наста́вницѣ цѣломꙋ́дрїѧ: ра́дꙋйсѧ, покро́ве и҆ ѡ҆гражде́нїе дв҃ства. Ра́дꙋйсѧ, ѡ҆каменѣ́нїе серде́чное ѹ҆мѧгча́ющаѧ: ра́дꙋйсѧ, хла́дность дꙋше́внꙋю блгⷣтнѡ согрѣва́ющаѧ. Ра́дꙋйсѧ, на стезю̀ спⷭ҇нїѧ вѣ́рныхъ наставлѧ́ющаѧ: ра́дꙋйсѧ, ѿ пꙋте́й поги́бельныхъ претыка́ющихсѧ ѹ҆далѧ́ющаѧ. Ра́дꙋйсѧ, спорꙋ́чнице на̑ша къ сн҃ꙋ твоемꙋ̀ и҆ бг҃ꙋ: ра́дꙋйсѧ, при́сно ѹ҆молѧ́ющаѧ є҆го̀ ѡ҆ поми́лованїи на́съ грѣ́шныхъ.

<red>Р</red>а́дꙋйсѧ, всебл҃га́ѧ скоропослꙋ́шнице, прошє́нїѧ на̑ша во бла́гѡ и҆сполнѧ́ющаѧ.
