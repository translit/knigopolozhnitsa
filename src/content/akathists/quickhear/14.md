---
title: "І҆́косъ з҃"
navigation:
  key: akathists-quickhear-14
  title: "І҆́косъ з҃"
  parent: akathists-quickhear
  order: 14
type: "akathist"
---

## І҆́косъ з҃:

<red>Н</red>о́вое зна́менїе млⷭ҇рдїѧ твоего̀ ꙗ҆ви́ла є҆сѝ, влⷣчцѣ, въ чꙋде́снѣмъ прославле́нїи ст҃ы́ѧ і҆кѡ̑ны твоеѧ̀ скоропослꙋ́шницы, не то́кмо и҆́нокѡмъ горы̀ а҆ѳѡ́нскїѧ, но и҆ всѣ́мъ правосла́внымъ хрⷭ҇тїа́нѡмъ, въ ни́хже бл҃гоговѣ́йнѡ че́ствꙋетсѧ сеѧ̀ і҆кѡ̑ны твоеѧ̀ и҆зѡбраже́нїе, да всѝ тебѐ зовꙋ́тъ:

<red>Р</red>а́дꙋйсѧ, бг҃а на́шегѡ мт҃и: ра́дꙋйсѧ, въ ржⷭ҇твѣ̀ и҆ по ржⷭ҇твѣ̀ дв҃о. Ра́дꙋйсѧ, ꙗ҆́кѡ тѧ̀ бл҃жа́тъ всѝ родѝ: ра́дꙋйсѧ, ꙗ҆́кѡ сотворѝ тебѐ вели́чїе си́льный. Ра́дꙋйсѧ, ꙗ҆́кѡ призрѣ̀ на смире́нїе твоѐ гдⷭ҇ь: ра́дꙋйсѧ, ꙗ҆́кѡ возжелѣ̀ добро́ты твоеѧ̀ цр҃ь царе́й. Ра́дꙋйсѧ, дщѝ бл҃гослове́ннаѧ ѻ҆ц҃а̀ нбⷭ҇наго: ра́дꙋйсѧ, роди́тельнице неискꙋсомꙋ́жнаѧ сн҃а предвѣ́чнаго. Ра́дꙋйсѧ, прїѧ́телище непоро́чное дх҃а ст҃а́гѡ: ра́дꙋйсѧ, таи́ннице бжⷭ҇твенныѧ блгⷣти. Ра́дꙋйсѧ, го́рнѧгѡ мі́ра ѹ҆краше́нїе: ра́дꙋйсѧ, до́льнѧгѡ мі́ра застꙋпле́нїе.

<red>Р</red>а́дꙋйсѧ, всебл҃га́ѧ скоропослꙋ́шнице, прошє́нїѧ на̑ша во бла́гѡ и҆сполнѧ́ющаѧ.
