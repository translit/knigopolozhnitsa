---
title: "І҆́косъ в҃"
navigation:
  key: akathists-quickhear-4
  title: "І҆́косъ в҃"
  parent: akathists-quickhear
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный ѿкрыва́ющи, бцⷣе, бл҃говоли́ла є҆сѝ въ земно́мъ жрє́бїи твое́мъ, ст҃ѣ́й горѣ̀ а҆ѳѡ́нстѣй, мно́гими чꙋдесы̀ просла́вити і҆кѡ́нꙋ твою̀, ю҆́же сама̑ скоропослꙋ́шницꙋ наименова́ла є҆сѝ гла́сомъ бжⷭ҇твеннымъ ѿ неѧ̀ и҆зше́дшимъ, да всѝ вѣ́дꙋще таково́е твоѐ ѡ҆ не́й бл҃говоле́нїе, пѣ́сненнѡ тебѐ вопїю́тъ:

<red>Р</red>а́дꙋйсѧ, млⷭ҇рдаѧ всѣ́хъ на́съ ѡ҆ хрⷭ҇тѐ мт҃и: ра́дꙋйсѧ, дх҃а ст҃а́гѡ жили́ще. Ра́дꙋйсѧ, любвѐ бж҃їѧ къ чл҃вѣ́кѡмъ проѧвле́нїе: ра́дꙋйсѧ, ро́да чл҃вѣ́ческаго возвыше́нїе. Ра́дꙋйсѧ, свѣ̑тлаѧ пала́то бг҃а сло́ва: ра́дꙋйсѧ, ст҃а́ѧ ст҃ы́хъ бѡ́льшаѧ. Ра́дꙋйсѧ, ро́ждшаѧ бжⷭ҇твеннагѡ а҆́гнца: ра́дꙋйсѧ, возрасти́вшаѧ на́мъ кла́съ живота̀. Ра́дꙋйсѧ, бра́шна неги́блющаго ста́мно всезлата̑ѧ: ра́дꙋйсѧ, пита́тельнице пита́телѧ вселє́нныѧ. Ра́дꙋйсѧ, ꙗ҆́кѡ предста́тельствомъ твои́мъ сп҃сти́сѧ ѹ҆пова́емъ: ра́дꙋйсѧ, ꙗ҆́кѡ мл҃твами твои́ми наслѣ́дїе нбⷭ҇ное полꙋчи́ти ча́емъ.

<red>Р</red>а́дꙋйсѧ, всебл҃га́ѧ скоропослꙋ́шнице, прошє́нїѧ на̑ша во бла́гѡ и҆сполнѧ́ющаѧ.
