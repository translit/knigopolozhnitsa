---
title: "Конда́къ ѕ҃"
navigation:
  key: akathists-tolg-11
  title: "Конда́къ ѕ҃"
  parent: akathists-tolg
  order: 11
type: "akathist"
---

## Конда́къ ѕ҃:

<red>П</red>роповѣ́дницы бг҃опросвѣще́ннїи, а҆пⷭ҇ли хрⷭ҇то́вы, є҆гда̀ ѹ҆зрѣ́ша въ лѵ́ддѣ, на стѣнѣ̀ хра́ма твоегѡ̀, нерꙋкотворе́ннѡ и҆зѻбрази́вшꙋюсѧ і҆кѡ́нꙋ твою̀, со бл҃гоговѣ́нїемъ є҆́й поклони́шасѧ, бг҃омт҃и пречⷭ҇таѧ, и҆́мже подража̑юще, и҆ мы̀, смире̑ннїи, колѣ́на на́ша пред̾ ди́внымъ и҆ многоцѣле́бнымъ ѻ҆́бразомъ твои́мъ, є҆го́же на то́лгѣ ѻ҆гневи́днѡ ꙗ҆ви́ти бл҃говоли́ла є҆сѝ, ѹ҆се́рднѡ преклонѧ́емъ и҆ съ любо́вїю воспѣва́емъ ро́ждшемꙋсѧ ѿ тебє̀ сп҃си́телю мі́ра хвале́бнꙋю пѣ́снь: <red>А҆</red>ллилꙋ́їа.
