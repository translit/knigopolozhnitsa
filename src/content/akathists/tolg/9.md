---
title: "Конда́къ є҃"
navigation:
  key: akathists-tolg-9
  title: "Конда́къ є҃"
  parent: akathists-tolg
  order: 9
type: "akathist"
---

## Конда́къ є҃:

<red>Б</red>г҃оте́чнаѧ ѕвѣзда̀, і҆кѡ́на твоѧ̀ чтⷭ҇на́ѧ, гпⷭ҇же бг҃омт҃и, странꙋ̀ на́шꙋ полꙋ́нощнꙋю сїѧ́нїемъ пресла́вныхъ чꙋде́съ просвѣтѝ, ю҆́же, ꙗ҆́кѡ да́ръ бж҃е́ственный, рѡссі́ѧ воспрїе́мши, прославлѧ́етъ и҆ воспѣва́етъ твоѧ̀ щедрѡ́ты: ты́ же, всеще́драѧ и҆ всебл҃га́ѧ ро́да на́шегѡ застꙋ́пнице, ѡ҆зарѝ и҆ на́ша се́рдца свѣ́томъ блгⷣтнымъ, да возмо́жемъ бг҃опрїѧ̑тнѡ пѣ́ти гдⷭ҇ꙋ на́шемꙋ серафі̑мскꙋю пѣ́снь: <red>А҆</red>ллилꙋ́їа.
