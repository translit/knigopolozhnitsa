---
title: "І҆́косъ а҃"
navigation:
  key: akathists-tolg-2
  title: "І҆́косъ а҃"
  parent: akathists-tolg
  order: 2
type: "akathist"
---

## І҆́косъ а҃:

<red>А҆́</red>гг҃лъ земны̑й и҆ чл҃вѣ́къ нб҃сный, ст҃и́тель хрⷭ҇то́въ трѵ́фѡнъ, свы́ше пред̾избра́нъ бы́сть послꙋжи́ти ст҃ѣ́й і҆кѡ́нѣ твое́й на то́лгѣ ꙗ҆вле́нїю, влⷣчице пребл҃га́ѧ: то́й бо, пꙋ́ть творѧ̑ ѿ бѣлое́зера по рѣцѣ̀ во́лгѣ, въ но́щи сто́лпъ ѻ҆́гненный ѹ҆зрѣ̀ на бре́зѣ є҆ѧ̀ пꙋсты̑ннѣмъ и҆, дости́гнꙋвъ мѣ́ста, тобо́ю и҆збра́ннагѡ, ви́дѣ ст҃ꙋ́ю і҆кѡ́нꙋ твою̀ на воздꙋ́сѣ стоѧ́щꙋю и҆ свѣ́томъ нбⷭ҇нымъ сїѧ́ющꙋю, къ не́йже моле́бнѡ припа́даѧ, со слеза́ми те́плыми си́це къ тебѣ̀ возглаша́ше:

<red>Р</red>а́дꙋйсѧ, свѣ́ще бг҃опрїе́мнаѧ, темнотꙋ̀ дꙋ́шъ на́шихъ ѡ҆зарѧ́ющаѧ. Ра́дꙋйсѧ, зарѐ невече́рнѧѧ, мглꙋ̀ грѣхѡ́въ на́шихъ разгонѧ́ющаѧ. Ра́дꙋйсѧ, чꙋ́днѡ прїѧ́вшаѧ хрⷭ҇та̀ бг҃а, ꙗ҆́кѡ ѹ҆́гль горѧ́щїй съ нбⷭ҇нагѡ же́ртвенника. Ра́дꙋйсѧ, кꙋпино̀ неѡпали́маѧ, законополо̑жникомъ мѡѷсе́емъ предзри́маѧ. Ра́дꙋйсѧ, сто́лпе ѻ҆́гненный, но́вагѡ і҆и҃лѧ пꙋтеводѧ́щїй. Ра́дꙋйсѧ, ѻ҆́блаче росоно́сный, зно́й страсте́й на́шихъ ѹ҆толѧ́ющїй. Ра́дꙋйсѧ, предста́тельнице всемогꙋ̑щаѧ, тꙋ́чи гнѣ́ва бж҃їѧ ѿ гла́въ на́шихъ ѿводѧ́щаѧ. Ра́дꙋйсѧ, застꙋ́пнице ѹ҆се́рднаѧ, ѿ поги́бели вѣ́чныѧ на́съ и҆збавлѧ́ющаѧ. Ра́дꙋйсѧ, ѻ҆́бразъ тво́й чтⷭ҇ны́й въ зало́гъ сп҃се́нїѧ на́мъ дарова́вшаѧ. Ра́дꙋйсѧ, ѻ҆гнезра́чнымъ ꙗ҆вле́нїемъ є҆гѡ̀ на то́лгѣ странꙋ̀ рѡссі́йскꙋю бл҃гослови́вшаѧ.

<red>Р</red>а́дꙋйсѧ, ра́досте на́ша, і҆кѡ́ною твое́ю на́съ при́снѡ ѹ҆тѣша́ющаѧ.
