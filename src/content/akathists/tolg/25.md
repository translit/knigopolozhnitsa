---
title: "Конда́къ г҃і"
navigation:
  key: akathists-tolg-25
  title: "Конда́къ г҃і"
  parent: akathists-tolg
  order: 25
type: "akathist"
---

## Конда́къ г҃і:

<red>Ѽ</red>, всепѣ́таѧ мт҃и, ро́ждшаѧ ра́дость вѣ́чнꙋю гдⷭ҇а на́шегѡ і҆и҃са хрⷭ҇та̀, земны́мъ и҆ нбⷭ҇нымъ сп҃си́телѧ! Прїимѝ бл҃гоꙋтро́бнѡ моле́бное пѣ́нїе на́ше, пред̾ чꙋдотво́рною і҆кѡ́ною твое́ю съ вѣ́рою и҆ бл҃гоговѣ́нїемъ тебѣ̀ возноси́мое, и҆ всеси́льными моли́твами твои́ми и҆зба́ви на́съ ѿ вре́менныхъ бѣ́дъ и҆ вѣ́чныѧ мꙋ́ки, сподо́би же въ бл҃гоче́стїи и҆ правовѣ́рїи пожи́ти здѣ̀, въ земно̑мъ житїѝ, та́може, въ бꙋ́дꙋщемъ вѣ́цѣ въ ра́дости ра́йстѣй, со всѣ́ми ст҃ы́ми, вѣ́чнѡ воспѣва́ти созда́телю на́шемꙋ: А҆ллилꙋ́їа.

<rubric>Се́й конда́къ чте́тсѧ три́жды.</rubric>

<rubric>И҆ па́ки і҆́косъ а҃-й: <incipit><red>А҆́</red>гг҃лъ земны́й:</incipit></rubric>

<rubric>И҆ конда́къ а҃-й: <incipit><red>В</red>збра́нной воево́дѣ:</incipit></rubric>
