---
title: "Мл҃тва в҃"
navigation:
  key: akathists-tolg-27
  title: "Мл҃тва в҃"
  parent: akathists-tolg
  order: 27
type: "akathist"
---

## Мл҃тва в҃:

<versal>П</versal>рїи́ми, ѽ, всебл҃гослове́ннаѧ и҆ всемо́щнаѧ, пречⷭ҇таѧ гпⷭ҇же влⷣчице, бцⷣе дв҃о, сїѧ̑ моли́твы, со слеза́ми тебѣ̀ ны́нѣ приноси̑мыѧ ѿ на́съ, недосто̑йныхъ рабѡ́въ твои́хъ, къ цѣльбоно́сномꙋ ѻ҆́бразꙋ твоемꙋ̀ со ѹ҆миле́нїемъ притека́ющихъ, ꙗ҆́кѡ тебѣ̀ самѣ́й тꙋ̀ сꙋ́щей, и҆ слы́шащей моле́нїѧ на́ша, и҆ подаю́щей съ вѣ́рою просѧ́щимъ по коемꙋ́ждо проше́нїю и҆сполне́нїе. Скорбѧ́щимъ бо ско́рби ѡ҆блегча́еши, не́мощнымъ здра́вїе да́рꙋеши, разсла́бленныхъ и҆ недꙋ́жныхъ и҆сцѣлѧ́еши, ѿ бѣсны̑хъ бѣ́сы прогонѧ́еши, ѡ҆би́димыѧ ѿ ѻ҆б́идъ и҆збавлѧ́еши и҆ ги́бнꙋщїѧ сп҃са́еши, грѣ́шныхъ ка́ющихсѧ проща́еши, прокаже́нныхъ ѡ҆чища́еши, ма́лыхъ дѣте́й ми́лꙋеши, ѿ ѹ҆́зъ и҆ темни́цъ свобожда́еши, и҆ всѧ̑кїѧ многоразли́чныѧ стра́сти врачꙋ́еши ты̀, гпⷭ҇же влⷣчице бцⷣе: всѧ̑ бо сꙋ́ть возмо́жна хода́тайствомъ твои́мъ къ сн҃ꙋ твоемꙋ̀, хрⷭ҇тꙋ̀ бг҃ꙋ на́шемꙋ. Ѽ, всепѣ́таѧ мт҃и, прест҃а́ѧ бцⷣе дв҃о мр҃і́е! Не преста́й моли́тисѧ ѡ҆ на́съ, недосто́йныхъ рабѣ́хъ твои́хъ, сла́вѧщи́хъ тѧ̀ и҆ почита́ющихъ, и҆ поклонѧ́ющихсѧ пречⷭ҇томꙋ ѻ҆́бразꙋ твоемꙋ̀, и҆ наде́ждꙋ и҆́мꙋщихъ невозвра́тнꙋ и҆ вѣ́рꙋ несꙋмнѣ́ннꙋ къ тебѣ̀, приснодв҃ѣ пресла́внѣй и҆ непоро́чнѣй, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
