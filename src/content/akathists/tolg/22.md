---
title: "І҆́косъ а҃і"
navigation:
  key: akathists-tolg-22
  title: "І҆́косъ а҃і"
  parent: akathists-tolg
  order: 22
type: "akathist"
---

## І҆́косъ а҃і:

<red>С</red>вѣтопода́тельнꙋю лампа́дꙋ, є҆ле́емъ ми́лости и҆спо́лненнꙋю и҆ преизлива́ющꙋюсѧ, созерца́емъ тѧ̀ ѻ҆ча́ми вѣ́ры, бг҃оизбра́ннаѧ бг҃оѻтрокови́це, и҆, кро́ткимъ сїѧ́нїемъ твои́мъ ѡ҆зарѧ̑еми, любо́вїю же твое́ю при́снѡ согрѣва̑еми, тебѣ̀, бл҃го́й застꙋ́пницѣ на́шей, і҆кѡ́ною твое́ю ди́вныѧ щедрѡ́ты твоѧ̑ на́мъ ниспосыла́ющей, бл҃года́рственнѡ и҆ ѹ҆миле́ннѡ глаго́лемъ:

<red>Р</red>а́дꙋйсѧ, во всѧ́кихъ нꙋжда́хъ и҆ дѣла́хъ ско́рое вспоможе́нїе на́мъ да́рꙋющаѧ. Ра́дꙋйсѧ, въ ско́рбѣхъ и҆ печа́лѣхъ нбⷭ҇нꙋю ѿра́дꙋ въ сердца̀ на́ша пролива́ющаѧ. Ра́дꙋйсѧ, кли́рїка ѻ҆би́тели твоеѧ̀ ѿ потопле́нїѧ во̑днагѡ и҆зба́вившаѧ. Ра́дꙋйсѧ, женꙋ̀ ѹ҆ме̑ршꙋю къ жи́зни возврати́вшаѧ. Ра́дꙋйсѧ, бѣсны́хъ мно́гажды и҆сцѣли́вшаѧ. Ра́дꙋйсѧ, и҆зстꙋплє́нныхъ ѹ҆мо́мъ смы́сломъ здра́вымъ ѡ҆дари́вшаѧ. Ра́дꙋйсѧ, ѻ҆ча́ми болѣ́зновавшихъ врачева́вшаѧ. Ра́дꙋйсѧ, слѣпца̀ прозрѣ́ти пред̾ і҆кѡ́ною твое́ю сотвори́вшаѧ. Ра́дꙋйсѧ, хрома̑гѡ и҆ нича̑щагѡ прѧ́мѡ ходи́ти ѹ҆стро́ившаѧ. Ра́дꙋйсѧ, главо́ю болѣ̑зновавшемꙋ ꙗ҆вле́нїемъ твои́мъ во снѣ̀ и҆сцѣле́нїе пода́вшаѧ.

<red>Р</red>а́дꙋйсѧ, ра́досте на́ша, і҆кѡ́ною твое́ю на́съ при́снѡ ѹ҆тѣша́ющаѧ.
