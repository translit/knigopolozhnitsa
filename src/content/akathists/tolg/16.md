---
title: "І҆́косъ и҃"
navigation:
  key: akathists-tolg-16
  title: "І҆́косъ и҃"
  parent: akathists-tolg
  order: 16
type: "akathist"
---

## І҆́косъ и҃:

<red>В</red>сѣ́мъ всѧ̑ бл҃га́ѧ и҆ сп҃си́тельнаѧ да́рꙋеши ѿ ст҃ы́ѧ чꙋдотво́рныѧ і҆кѡ́ны твоеѧ̀, бг҃омт҃и пречⷭ҇таѧ, ю҆́же ꙗ҆́кѡ сокро́вище многоцѣ́нное зрѧ́ще, со гла́сомъ ра́дованїѧ и҆ бл҃годаре́нїѧ взыва́емъ тѝ:

<red>Р</red>а́дꙋйсѧ, ско́рбей и҆ печа́лей блгⷣтнаѧ ѹ҆толи́тельнице. Ра́дꙋйсѧ, недꙋ́гѡвъ дꙋше́вныхъ и҆ тѣле́сныхъ до́браѧ цѣле́бнице. Ра́дꙋйсѧ, ѹ҆топа̑ющихъ скоропредста́тельнаѧ и҆зба́вительнице. Ра́дꙋйсѧ, пꙋтеше́ствꙋющихъ бл҃гонадѣ́жнаѧ хани́тельнице. Ра́дꙋйсѧ, слѣпы́хъ просвѣще́нїе. Ра́дꙋйсѧ, хромы́хъ правохожде́нїе. Ра́дꙋйсѧ, нѣмы́хъ ꙗ҆сноглаго́ланїе. Ра́дꙋйсѧ, прокаже́нныхъ ѡ҆чище́нїе. Ра́дꙋйсѧ, глꙋхи́хъ бл҃гослы́шанїе. Ра́дꙋйсѧ, мертвецє́въ ѡ҆живле́нїе.

<red>Р</red>а́дꙋйсѧ, ра́досте на́ша, і҆кѡ́ною твое́ю на́съ при́снѡ ѹ҆тѣша́ющаѧ.
