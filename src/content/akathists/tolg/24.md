---
title: "І҆́косъ в҃і"
navigation:
  key: akathists-tolg-24
  title: "І҆́косъ в҃і"
  parent: akathists-tolg
  order: 24
type: "akathist"
---

## І҆́косъ в҃і:

<red>П</red>ое́мъ пѣ́снь хвалы̀ и҆ бл҃годаре́нїѧ тебѣ̀, бг҃ора́дованнаѧ дв҃о, проповѣ́дꙋемъ велегла́снѡ вели́чїе чꙋде́съ твои́хъ и҆ бога́тство ми́лости твоеѧ̀, на на́съ и҆ ѻ҆те́чествїи на́шемъ ꙗ҆вле́нныхъ, и҆ ѿ глꙋбины̀ серде́чныѧ прино́симъ тѝ со смире́нїемъ и҆ вѣ́рою сїѧ̑ похва́льныѧ да́ры:

<red>Р</red>а́дꙋйсѧ, бл҃га́ѧ мт҃и всѣ́хъ любо́вїю чтꙋ́щихъ тѧ̀ и҆ поклонѧ́ющихсѧ чтⷭ҇но́мꙋ ѻ҆́бразꙋ твоемꙋ̀. Ра́дꙋйсѧ, до́браѧ младопита́тельнице дѣ́въ и҆ безма́тернихъ сирѡ́тъ. Ра́дꙋйсѧ, мі́ра хрⷭ҇тїа́нскагѡ крѣ́посте несокрꙋши́маѧ. Ра́дꙋйсѧ, держа́вы рѡссі́йскїѧ защище́нїе неѡбори́мое. Ра́дꙋйсѧ, ст҃ы́ѧ правосла́вный цр҃кве многопѣ́таѧ сла́во. Ра́дꙋйсѧ, ст҃и́телей и҆ сщ҃е́нникѡвъ блгⷣтное ѹ҆добре́нїе. Ра́дꙋйсѧ, и҆́нокомъ бл҃гоподвиза́ющимсѧ хода́таице вѣ́чнагѡ ра́дованїѧ. Ра́дꙋйсѧ, и҆ въ ми́рѣ бл҃гоче́стнѡ живꙋ́щихъ не лиша́ющаѧ твоегѡ̀ застꙋпле́нїѧ. Ра́дꙋйсѧ, тѣлеса̀ на́ша врачꙋ́ющаѧ ѿ недꙋ́гѡвъ многоразли́чныхъ. Ра́дꙋйсѧ, дꙋ́ши на́ша и҆збавлѧ́ющаѧ ѿ врагѡ́въ неви́димыхъ.

<red>Р</red>а́дꙋйсѧ, ра́досте на́ша, і҆кѡ́ною твое́ю на́съ при́снѡ ѹ҆тѣша́ющаѧ.
