---
title: "Конда́къ а҃і"
navigation:
  key: akathists-tolg-21
  title: "Конда́къ а҃і"
  parent: akathists-tolg
  order: 21
type: "akathist"
---

## Конда́къ а҃і:

<red>П</red>ѣ́нїе и҆ моле́нїѧ на́ша смире̑нныѧ, пред̾ ст҃о́ю и҆ чꙋдотво́рною твое́ю і҆кѡ́ною ѿ любвѐ те́плыѧ тебѣ̀ возноси́мыѧ, не презрѝ, гпⷭ҇жѐ всеми́лостиваѧ, но бл҃гопослꙋ̑шлива бꙋ̑ди къ на́мъ, поклонѧ́ющимсѧ со бл҃гоговѣ́нїемъ и҆ вѣ́рою твоемꙋ̀ бж҃е́ственномꙋ ѻ҆́бразꙋ и҆ просѧ́щимъ со слеза́ми ми́лостивнагѡ твоегѡ̀ застꙋпле́нїѧ, є҆го́же си́ла вои́стиннꙋ превосхо́дитъ всѧ́кое разꙋмѣ́нїе и҆ созыва́етъ а҆́гг҃лѡвъ и҆ чл҃вѣкѡ́въ собо́ры вкꙋ̑пѣ хвали́ти творца̀ бг҃окра́сною пѣ́снїю: <red>А҆</red>ллилꙋ́їа.
