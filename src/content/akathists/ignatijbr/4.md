---
title: "І҆́косъ в҃"
navigation:
  key: akathists-ignatijbr-4
  title: "І҆́косъ в҃"
  parent: akathists-ignatijbr
  order: 4
type: "akathist"
---

## І҆́косъ в҃:

<red>Р</red>а́зꙋмъ бжⷭ҇твенный ѿ возлю́бленнагѡ тобо́ю сп҃са хрⷭ҇та̀ прїѧ́лъ є҆сѝ, і҆гна́тїе досточꙋ́дне, є҆гда̀, є҆щѐ ѻ҆́трѡкъ сы́й, во всѣ́хъ ви́димыхъ ѡ҆́бразѣхъ мі́ра сегѡ̀ рꙋ́кꙋ нбⷭ҇нагѡ творца̀ и҆ промысли́телѧ проразꙋмѣва́лъ є҆сѝ. Тѣ́мже прославлѧ́ѧ тѧ̀, вопїе́мъ тѝ си́це:

<red>Р</red>а́дꙋйсѧ, въ ви́димыхъ ꙗ҆вле́нїихъ приро́ды неви́димаго бг҃а созерца́вый: ра́дꙋйсѧ, тишинꙋ̀ и҆ ѹ҆едине́нїе лѣсно́е возлюби́вый. Ра́дꙋйсѧ, ѿ лѣ́тъ ѻ҆́троческихъ къ бг҃ꙋ ве́лїе раче́нїе и҆мѣ́вый: ра́дꙋйсѧ, всѧ̑ кра̑снаѧ и҆ сла̑дкаѧ мі́ра сегѡ̀ презрѣ́вый. Ра́дꙋйсѧ, мздꙋ̀ нбⷭ҇нꙋю ѿ гдⷭ҇а воспрїѧ́вый: ра́дꙋйсѧ, мл҃твꙋ їи҃совꙋ ѹ҆сты̀ непреста́ннѡ твори́вый и҆ во ѹ҆́мѣ̀ содержа́вый. Ра́дꙋйсѧ, соверше́ннꙋю любо́вь ко гдⷭ҇ꙋ показа́вый: ра́дꙋйсѧ, возлю́бленнагѡ тобо́ю і҆и҃са вы́нꙋ въ се́рдцы твое́мъ носи́вый.

<red>Р</red>а́дꙋйсѧ, ст҃и́телю і҆гна́тїе, покаѧ́нїѧ и҆ моли́твы дѣ́лателю и҆ ѹ҆чи́телю преизрѧ́дный.
