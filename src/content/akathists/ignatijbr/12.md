---
title: "І҆́косъ ѕ҃"
navigation:
  key: akathists-ignatijbr-12
  title: "І҆́косъ ѕ҃"
  parent: akathists-ignatijbr
  order: 12
type: "akathist"
---

## І҆́косъ ѕ҃:

<red>В</red>озсїѧ̀ въ тебѣ̀ ѡ҆би́льнѡ блгⷣть бж҃їѧ, є҆гда̀ ты̀, чи́нъ а҆́гг҃льскїй воспрїѧ́въ, вско́рѣ са́номъ сщ҃е́нства почте́нъ бы́лъ є҆сѝ. Дꙋ́хъ же тво́й, прїѧ́тый во ѡ҆бъѧ́тїѧ ѻ҆́ч҃а, тебѣ̀ ѿвє́рстаѧ, бл҃же́нство неизрече́нное вкꙋсѝ. Є҆гда́ же и҆збра̀ тѧ̀ гдⷭ҇ь во и҆гꙋ́мена ѡ҆би́тели п́ельшемскїѧ, ты̀ ѡ҆ слове́сныхъ ѻ҆вца́хъ твои́хъ, тебѣ̀ бг҃омъ врꙋче́нныхъ, деннѡ и҆ но́щнѡ пе́клсѧ є҆сѝ, да ни є҆ди́на ѿ ни́хъ поги́бнетъ нерадѣ́нїѧ ра́ди твоегѡ̀. Таково́мꙋ бж҃їю ѡ҆ тебѣ̀ промышле́нїю ра́дꙋющесѧ, зове́мъ тѝ:

<red>Р</red>а́дꙋйсѧ, въ прїѧ́тїи а҆́гг҃льскагѡ чи́на заверше́нїе ча́ѧнїй твои́хъ ѹ҆зрѣ́вый: ра́дꙋйсѧ, нбⷭ҇номꙋ покрови́телю своемꙋ̀, сщ҃енномч҃никꙋ і҆гна́тїю бг҃оно́сцꙋ, подража́вый. Ра́дꙋйсѧ, ꙗ҆́кѡже и҆ то́й, гдⷭ҇а і҆и҃са хрⷭ҇та̀ въ се́рдцы твое́мъ вы́нꙋ носи́вый: ра́дꙋйсѧ, са́нъ сщ҃е́нства, ꙗ҆́кѡ вели́кїй да́ръ бж҃їй, прїѧ́вый. Ра́дꙋйсѧ, ѻ҆гню̀ тезоимени́тый, ѻ҆гне́мъ вѣ́ры и҆ любвѐ къ бг҃ꙋ и҆ бли̑жнимъ пламенѣ́вый: ра́дꙋйсѧ, съ бл҃гоговѣ́нїемъ вели́кимъ и҆ стра́хомъ безкро́внꙋю же́ртвꙋ приноси́вый. Ра́дꙋйсѧ, пренепоро́чнꙋю мт҃рь хрⷭ҇та̀ бг҃а на́шегѡ, ꙗ҆́кѡ чистѣ́йшꙋю ст҃ы́ню и҆ сокро́вище сла́вы бж҃їѧ бл҃гоговѣ́йнѡ почита́вый: ра́дꙋйсѧ, хра́мъ бл҃гоꙋкраше́нный во и҆́мѧ ми́лостивыѧ врата́рницы во ѡ҆би́тели воздви́гнꙋвый.

<red>Р</red>а́дꙋйсѧ, ст҃и́телю і҆гна́тїе, покаѧ́нїѧ и҆ моли́твы дѣ́лателю и҆ ѹ҆чи́телю преизрѧ́дный.
