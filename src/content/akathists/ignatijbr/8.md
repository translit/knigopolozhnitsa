---
title: "І҆́косъ д҃"
navigation:
  key: akathists-ignatijbr-8
  title: "І҆́косъ д҃"
  parent: akathists-ignatijbr
  order: 8
type: "akathist"
---

## І҆́косъ д҃:

<red>Є҆</red>гда̀ слы́шано бы́сть во ѻ҆те́чествїи твое́мъ, ꙗ҆́кѡ ты̀, ю҆́нъ сы́й лѣ́ты, лѣ́потою и҆ дарова́ньми ѹ҆кра́шенъ, сла́вꙋ мі́ра сегѡ̀ и҆ сла́дости є҆гѡ̀ возненави́дѣвъ, въ пꙋсты́ню ѹ҆дали́лсѧ є҆сѝ, всѝ сро́дницы твоѝ вельмѝ ѹ҆дивлѧ́хꙋсѧ, а҆́гг҃ли же на нб҃сѝ возра́довашасѧ ѕѣлѡ̀ и҆ просла́виша бг҃а, восхитившаго тѧ̀ ѿ сꙋ́етнагѡ пꙋтѝ мїрска́гѡ и҆ поста́вившагѡ на тѣ́сный пꙋ́ть и҆́ноческїй, ведꙋ́щїй въ црⷭ҇твїе нбⷭ҇ное. Мы́ же, похвалѧ́юще ст҃ꙋ́ю ре́вность твою̀ ѡ҆ гдⷭ҇ѣ, зове́мъ тѝ:

<red>Р</red>а́дꙋйсѧ, зва́нїю во́ина царѧ̀ земна́гѡ зва́нїе во́ина цр҃ѧ̀ нбⷭ҇нагѡ предпочты́й: ра́дꙋйсѧ, на и҆скꙋшє́нїѧ ѿ мі́ра, пло́ти и҆ дїа́вола нахѡдѧ́щаѧ крѣ́пкѡ ѡ҆полчи́выйсѧ. Ра́дꙋйсѧ, ѡ҆рꙋ́жїемъ бж҃їимъ, крⷭ҇то́мъ хрⷭ҇то́вымъ, всѧ̑ ко́зни вра̑жїѧ побѣди́вый: ра́дꙋйсѧ, броне́ю пра́ведности ѡ҆блече́нный. Ра́дꙋйсѧ, шле́мъ сп҃се́нїѧ стѧжа́вый: ра́дꙋйсѧ, ме́чъ дꙋхо́вный, и҆́же є҆́сть глаго́лъ бж҃їй, па́че всѧ́кагѡ человѣ́ческагѡ ѡ҆рꙋ́жїѧ возлюби́вый. Ра́дꙋйсѧ, щито́мъ вѣ́ры ѿ стрѣ́лъ лꙋка́вагѡ себѐ ѡ҆гради́вый: ра́дꙋйсѧ, чи́на а҆́гг҃льскаго бл҃же́нство неизрече́нное въ черто́зѣ нбⷭ҇нѣмъ полꙋчи́вый.

<red>Р</red>а́дꙋйсѧ, ст҃и́телю і҆гна́тїе, покаѧ́нїѧ и҆ моли́твы дѣ́лателю и҆ ѹ҆чи́телю преизрѧ́дный.
