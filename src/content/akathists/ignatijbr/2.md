---
title: "І҆́косъ а҃"
navigation:
  key: akathists-ignatijbr-2
  title: "І҆́косъ а҃"
  parent: akathists-ignatijbr
  order: 2
type: "akathist"
---

## І҆́косъ а҃:

<red>А҆</red>рха́гг҃ли и҆ а҆́гг҃ли ѹ҆дивлѧ́хꙋсѧ житїю̀ твоемꙋ̀, ст҃и́телю ѻ҆́ч҃е і҆гна́тїе, ка́кѡ ты̀ ѿ лѣ́тъ ма́лыхъ къ бг҃ꙋ ве́лїе раче́нїе и҆мѣ́лъ є҆сѝ и҆ по за́повѣдемъ є҆гѡ̀ житїѐ твоѐ неꙋкло́ннѡ проводи́лъ є҆сѝ. дивѧ́щесѧ таково́мꙋ бл҃горазꙋ́мїю твоемꙋ̀, со ѹ҆миле́нїемъ взыва́емъ тѝ:

<red>Р</red>а́дꙋйсѧ, скорбѧ́щихъ безча́дныхъ роди́телей твои́хъ рожде́нїемъ свои́мъ ѹ҆тѣ́шивый: ра́дꙋйсѧ, ро́да честна́гѡ ѻ҆́трасль прекра́снаѧ. Ра́дꙋйсѧ, а҆́гг҃ла храни́телѧ твоегѡ̀ непреста́нное весе́лїе: ра́дꙋйсѧ, роди́телей и҆ наста́вникѡвъ твои́хъ своє́ю кро́тостїю и҆ поко́рностїю ѹ҆диви́вый. Ра́дꙋйсѧ, ѿ лѣ́тъ младе́нческихъ ко и҆́ноческомꙋ послꙋша́нїю себѐ приꙋгото́вивый: ра́дꙋйсѧ, дꙋ́шꙋ свою̀ младе́нческꙋю къ бг҃ꙋ ѹ҆стреми́вый. Ра́дꙋйсѧ, въ моли́твѣ и҆ бг҃омы́слїи ѻ҆́трочєскїѧ своѧ̑ досꙋги проводи́вый: ра́дꙋйсѧ, ме́ншыхъ бра́тїѧмъ и҆ сестра́мъ твои̑мъ примѣ́ръ моли́твы и҆ послꙋ́шанїѧ бы́вый.

<red>Р</red>а́дꙋйсѧ, ст҃и́телю і҆гна́тїе, покаѧ́нїѧ и҆ моли́твы дѣ́лателю и҆ ѹ҆чи́телю преизрѧ́дный.
