---
title: "І҆́косъ и҃"
navigation:
  key: akathists-ignatijbr-16
  title: "І҆́косъ и҃"
  parent: akathists-ignatijbr
  order: 16
type: "akathist"
---

## І҆́косъ и҃:

<red>В</red>е́сь добродѣ́тей и҆спо́лненный, воистинꙋ бы́лъ є҆сѝ во пло́ти а҆́гг҃лъ, ст҃и́телю і҆гна́тїе, всѣ́хъ притека́вшихъ къ тебѣ̀ съ любо́вїю прїимаѧ, ско́рби и҆́хъ ѹ҆тѣша́ѧ, на пꙋ́ть покаѧ́нїѧ наставлѧ́ѧ, непреста́ннѣй моли́твѣ и҆ пла́чꙋ серде́чномꙋ наꙋча́ѧ. Сегѡ̀ ра́ди бога́тїи и҆ бѣ́днїи, зна́тнїи и҆ ѹ҆бо́зїи лю́дїе, дꙋхо́внаѧ ча̑да твоѧ̑, взыва́хꙋ тѝ:

<red>Р</red>а́дꙋйсѧ, но́вый златоꙋ́сте, ѻ҆́гненными словесы̀ твои́ми мнѡ́гїѧ заблꙋ́дшыѧ пꙋте́мъ покаѧ́нїѧ къ бг҃ꙋ приведы́й: ра́дꙋйсѧ, писа́ньми твои́ми дꙋ́шы и҆ сердца̀ всѣ́хъ чтꙋ́щихъ тѧ̀ просвѣти́вый. Ра́дꙋйсѧ, за врагѝ своѧ̑ моли́тисѧ наставлѧ́вый: ра́дꙋйсѧ, и҆ са́мъ за врагѝ твоѧ̑ съ те́плою любо́вїю моли́выйсѧ. Ра́дꙋйсѧ, во враждꙋ́ющихъ на на́съ ѡ҆рꙋ́жїе бж҃їе ко и҆справле́нїю на́шемꙋ разꙋмѣ́ти ѹ҆чи́вый: ра́дꙋйсѧ, є҆зекі̑ины слезы̀ и҆ манассі̑ина воздыха̑нїѧ дꙋхѡ́внымъ ѻ҆чесє́мъ ка́ющихсѧ представлѧ́вый. Ра́дꙋйсѧ, по́двиги и҆ трꙋды̀ подви́жникѡвъ дре́внихъ въ бг҃омꙋ́дрыхъ творе́нїих твои́хъ из̾ѡбрази́вый: ра́дꙋйсѧ, въ житїѝ твое́мъ всецѣ́лѡ и҆мъ подража́вый.

<red>Р</red>а́дꙋйсѧ, ст҃и́телю і҆гна́тїе, покаѧ́нїѧ и҆ моли́твы дѣ́лателю и҆ ѹ҆чи́телю преизрѧ́дный.
