---
title: "І҆́косъ а҃і"
navigation:
  key: akathists-ignatijbr-22
  title: "І҆́косъ а҃і"
  parent: akathists-ignatijbr
  order: 22
type: "akathist"
---

## І҆́косъ а҃і:

<red>С</red>вѣти́льникъ вели́кїй ст҃ы́ѧ правосла́вныѧ цр҃кве въ житїѝ свое́мъ бы́лъ є҆сѝ, ст҃и́телю і҆гна́тїе, и҆ сегѡ̀ ра́ди дарова́ тебѣ̀ вседержи́тель гдⷭ҇ь кончи́нꙋ чꙋ́днꙋ и҆ просла́ви тѧ̀ на нб҃сѣ́хъ. Про́симъ тѧ̀, ст҃и́телю ми́лостивый, и҆спросѝ и҆ на́мъ грѣ́шнымъ, твоеѧ̀ по́мощи и҆ предста́тельства ѹ҆молѧ́ющымъ, кончи́нꙋ житїѧ̀ на́шегѡ ми́рнꙋ и҆ безболѣ́зненнꙋ, до́брый ѿвѣ́тъ на страшнѣ́мъ сꙋди́щи хрⷭ҇то́вѣ и҆ црⷭ҇тва нбⷭ҇нагѡ наслѣ́дїе, да зове́мъ тѝ ра́достнѡ:

<red>Р</red>а́дꙋйсѧ, пра́ведною кончи́ною пра́ведность житїѧ̀ твоегѡ̀ запечатлѣ́вый: ра́дꙋйсѧ, бли́зость ѿше́ствїѧ твоегѡ̀ предꙋвѣ́дѣвый. Ра́дꙋйсѧ, со свѣти́льникомъ горѧ́щимъ нбⷭ҇нагѡ жениха̀ дꙋшѝ своеѧ̀ срѣ́тивый: ра́дꙋйсѧ, въ де́нь кончи́ны твоеѧ̀ съ жена́ми мѷроно́сицами воскре́сшагѡ сп҃си́телѧ ѹ҆зрѣ́вый. Ра́дꙋйсѧ, чтꙋ́щихъ тѧ̀ и҆ по сме́рти николи́же своегѡ̀ предста́тельства лиша́ѧй: ра́дꙋйсѧ, всѣ́хъ ѹ҆се́рднѡ тебѣ̀ молѧ́щихсѧ бл҃года́тїю и҆ попече́нїемъ свои́мъ покрыва́ѧй. Ра́дꙋйсѧ, тве́рдѡ держа́тисѧ є҆ди́ныѧ и҆́стинныѧ ст҃ы́ѧ правосла́вныѧ вѣ́ры ча̑да своѧ̑ ѹ҆чи́вый: ра́дꙋйсѧ, всѧ̑ прельщє́нїѧ є҆реті́чєскаѧ прїима́ти и҆ ѹ҆вѣща́нїємъ и҆́хъ лꙋка́вымъ внима́ти стро́гѡ запрети́вый.

<red>Р</red>а́дꙋйсѧ, ст҃и́телю і҆гна́тїе, покаѧ́нїѧ и҆ моли́твы дѣ́лателю и҆ ѹ҆чи́телю преизрѧ́дный.
