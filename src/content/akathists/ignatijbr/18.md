---
title: "І҆́косъ ѳ҃"
navigation:
  key: akathists-ignatijbr-18
  title: "І҆́косъ ѳ҃"
  parent: akathists-ignatijbr
  order: 18
type: "akathist"
---

## І҆́косъ ѳ҃:

<red>Н</red>а но́вое многотрꙋ́дное послꙋша́нїе въ да́льнїй кра́й ѻ҆те́чествїѧ на́шегѡ ѿше́лъ є҆сѝ, ст҃и́телю і҆гна́тїе, є҆гда̀ же́злъ а҆рхїере́йскїй ѿ предвѣ́чнагѡ а҆рхїере́а гдⷭ҇а на́шего і҆и҃са хрⷭ҇та̀ врꙋчѝ тебѣ̀ а҆рхїпа́стырь ца́рствꙋющагѡ гра́да въ каза́нстѣмъ собо́ре цр҃и́цы нбⷭ҇ныѧ. Разꙋмѣ́юще въ се́мъ вѡ́лю бж҃їю, да и҆ въ чꙋждѣ́й странѣ̀ проповѣ́стсѧ тобо́ю є҆ѵⷢ҇лїе црⷭ҇твїѧ бж҃їѧ, смире́ннѡ зове́мъ тѝ:

<red>Р</red>а́дꙋйсѧ, въ хиротоні́и ѡ҆би́льнѡ блгⷣть бжⷭ҇твеннꙋю воспрїѧ́вый: ра́дꙋйсѧ, а҆пⷭ҇льскагѡ ѹ҆че́нїѧ и҆спо́лненный и҆ всѧ̑ вѣ́рныѧ сп҃си́тельными стрꙋѧ́ми є҆гѡ̀ напаѧ́ѧй. Ра́дꙋйсѧ, вѣ́рный дѣ́лателю вїногра́да хрⷭ҇то́ва: ра́дꙋйсѧ, цѣвни́це дꙋхо́внаѧ, дх҃а ст҃а́гѡ и҆спо́лненнаѧ. Ра́дꙋйсѧ, а҆рхїере́євъ бг҃одꙋхнове́нное ѹ҆краше́нїе: ра́дꙋйсѧ, ꙗ҆́кѡ ѹ҆сты̀ твои́ми провѣщава́ше возлю́бленный тобо́ю гдⷭ҇ь. Ра́дꙋйсѧ, дꙋхо́вныхъ бра́тїй и҆ ча́дъ твои́хъ во ѡ҆би́тели прпⷣбнагѡ се́ргїѧ, а҆́ще и҆ тѣ́ломъ ѡ҆ста́вивый, ѻ҆ба́че въ мл҃твахъ свои́хъ и҆̀хъ николи́же забы́вый: ра́дꙋйсѧ, всѣ̑мъ вѣ̑рнымъ и҆ невѣ́рнымъ, призыва́ющымъ тѧ̀ на по́мощь, ми́лостивый застꙋ́пниче.

<red>Р</red>а́дꙋйсѧ, ст҃и́телю і҆гна́тїе, покаѧ́нїѧ и҆ моли́твы дѣ́лателю и҆ ѹ҆чи́телю преизрѧ́дный.
