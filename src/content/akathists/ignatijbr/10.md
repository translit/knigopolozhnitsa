---
title: "І҆́косъ є҃"
navigation:
  key: akathists-ignatijbr-10
  title: "І҆́косъ є҃"
  parent: akathists-ignatijbr
  order: 10
type: "akathist"
---

## І҆́косъ є҃:

<red>В</red>сѧ̀ бра́тїѧ ѡ҆би́тели ѹ҆дивлѧ́хꙋсѧ, зрѧ́щи вели́кое тща́нїе твоѐ во и҆сполне́нїи послꙋша́нїй, и҆́миже и҆спытова́ше твоѐ смире́нїе дꙋхо́вный ѻ҆ц҃ъ тво́й. мы́ же, почита́юще по́двиги и҆ трꙋды̀ твоѧ̑, во млады́хъ лѣ́тѣхъ во́лею хрⷭ҇та̀ ра́ди под̾ѧ̑тыѧ, ѹ҆миле́ннѡ вопїе́мъ тѝ:

<red>Р</red>а́дꙋйсѧ, крⷭ҇тъ сво́й на ра́мена под̾ѧ́вый и҆ хрⷭ҇тꙋ̀ послѣ́довавый: ра́дꙋйсѧ, ѹ҆́зкїй и҆ приско́рбный пꙋ́ть житїѧ̀ мона́шескагѡ во́лею и҆збра́вый. Ра́дꙋйсѧ, вспѧ́ть николи́же ѡ҆брати́выйсѧ: ра́дꙋйсѧ, смире́нїемъ свои́мъ дꙋ́ха горды́ни низложи́вый. Ра́дꙋйсѧ, тала́нтъ сво́й въ землѝ нѐ сокры́вый: ра́дꙋйсѧ, во сла́вꙋ бж҃їю и҆ на сп҃се́нїе дꙋ́шъ человѣ́ческихъ є҆гѡ̀ ѹ҆потреби́вый. Ра́дꙋйсѧ, бг҃омꙋ́дрыми писа́ньми твои́ми мнѡ́гїѧ дꙋ́шы, во грѣсѣ́хъ погрѧ́зшыѧ, ѡ҆живи́вый: ра́дꙋйсѧ, сла́дкїй гла́съ нбⷭ҇нагѡ домовлⷣки: рабе бл҃гі́й и҆ вѣ́рный, вни́ди въ ра́дость гдⷭ҇а твоегѡ̀, ѹ҆слы́шавый.

<red>Р</red>а́дꙋйсѧ, ст҃и́телю і҆гна́тїе, покаѧ́нїѧ и҆ моли́твы дѣ́лателю и҆ ѹ҆чи́телю преизрѧ́дный.
