---
title: "Конда́къ є҃"
navigation:
  key: akathists-savvaserb-9
  title: "Конда́къ є҃"
  parent: akathists-savvaserb
  order: 9
type: "akathist"
---

## Конда́къ є҃:

<red>Б</red>г҃осїѧ́нное свѣти́ло бы́въ, са́вво бг҃омꙋ́дре, во́лею пастыренача́льника і҆и҃са, на свѣ́щницѣ се́рбскїѧ цр҃кве поста́вленъ бы́лъ є҆сѝ, и҆ ѿ патрїа́рха вселе́нскагѡ во а҆рхїепⷭ҇копа се́рбскомꙋ наро́дꙋ ѿ землѝ є҆гѡ̀ ꙗ҆ви́лсѧ є҆сѝ, є҆го́же тща́тельнѣ вездѣ̀ и҆ всегда̀ поꙋча́лъ є҆сѝ въ вѣ́рѣ ст҃ѣ́й правосла́внѣй тве́рдѡ и҆ неꙋкло́ннѡ пребыва́ти, бг҃оꙋгоднѡ же возноси́ти хвале́бнꙋю пѣ́снь прест҃ѣ́й трⷪ҇цѣ: <red>А҆</red>ллилꙋ́їа.
