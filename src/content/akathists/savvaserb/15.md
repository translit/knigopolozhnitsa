---
title: "Конда́къ и҃"
navigation:
  key: akathists-savvaserb-15
  title: "Конда́къ и҃"
  parent: akathists-savvaserb
  order: 15
type: "akathist"
---

## Конда́къ и҃:

<red>С</red>тра́нникъ и҆ пришле́цъ восхотѣ́лъ є҆сѝ, хрⷭ҇та̀ ра́ди бы́ти, ст҃и́телю са́вво, подража́ѧй сп҃сꙋ̀ дꙋ́шъ на́шихъ, не и҆мѣ́вшемꙋ гдѣ̀ главꙋ̀ приклонити, є҆го́же ра́ди ты̀ ѻ҆те́чество твоѐ ѡ҆ста́вилъ є҆сѝ, и҆ на поклоне́нїе ст҃ы̑мъ мѣстѡ́мъ въ разли̑чныѧ страны̑ поте́клъ є҆сѝ, съ вѣ́рою и҆ любо́вїю ст҃ы́нѧмъ въ ни́хъ покланѧ́ѧсѧ, ми́лостыню же мно́гꙋ це́рквамъ, ѻ҆би́телємъ и҆ ни́щымъ раздава́ѧ и҆ воспѣва́ѧ при́снѡ бг҃ꙋ: <red>А҆</red>ллилꙋ́їа.
