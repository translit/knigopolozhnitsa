---
title: "Конда́къ ѕ҃"
navigation:
  key: akathists-savvaserb-11
  title: "Конда́къ ѕ҃"
  parent: akathists-savvaserb
  order: 11
type: "akathist"
---

## Конда́къ ѕ҃:

<red>П</red>роповѣ́дникъ правосла́вныѧ вѣ́ры ꙗ҆ви́лсѧ є҆сѝ въ се́рбїи, са́вво свѧще́нне, є҆гда̀ въ собо́рнѣмъ хра́мѣ твое́мъ жи́чстѣмъ сѷмво́лъ правосла́вныѧ вѣ́ры громогла́снѡ и҆сповѣ́далъ є҆сѝ, и҆ сѣ́й и҆сповѣ́дати па́ствꙋ твою̀ наꙋчи́лъ є҆сѝ, да всѝ единомы́сленїи пребꙋ́дꙋтъ съ тобо́ю, и҆ возмо́гꙋтъ є҆ди́нѣми ѹ҆сты̀ и҆ є҆ди́нѣмъ се́рдцемъ пѣ́ти вкꙋ́пѣ съ тобо́ю пѣ́снь хвалы̀ и҆ бл҃годаре́нїѧ трїѷпоста́сномꙋ бг҃ꙋ: <red>А҆</red>ллилꙋ́їа.
