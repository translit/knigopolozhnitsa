---
title: "Конда́къ в҃і"
navigation:
  key: akathists-savvaserb-23
  title: "Конда́къ в҃і"
  parent: akathists-savvaserb
  order: 23
type: "akathist"
---

## Конда́къ в҃і:

<red>Б</red>лгⷣти бж҃їѧ сокро́вище, ст҃ы́ѧ и҆ нетлѣ́нныѧ мо́щи твоѧ̑, са́вво, ѻ҆́ч҃е на́шъ, грѣ̑хъ ра́ди на́шихъ ѿ нечести́выхъ а҆га́рѧнъ, врагѡ́въ хрⷭ҇тїа́нскихъ, ѻ҆гню̀ пре́дани бы́ша. ѻ҆ба́че вѣ́рꙋемъ, ꙗ҆́кѡ ты̀ и҆ ны́нѣ съ на́ми є҆сѝ, ꙗ҆́кѡже и҆ пре́жде, є҆гда̀ бл҃говоли́лъ є҆сѝ моща́ми твои́ми ви́димѡ ро́дъ сво́й ѹ҆тѣша́ти, и҆ мл҃твами твои́ми на́съ сохранѧ́еши ѿ всѧ́кагѡ ѕла̀. Тѣ́мже покланѧ́ющесѧ мѣ́стꙋ ст҃о́мꙋ, на не́мже мо́щи твоѧ̑ злочести́выми ѻ҆гню̀ преда́шасѧ, лобыза́емъ пе́рсть, и҆́ми ѡ҆сщ҃е́ннꙋю, и҆ пое́мъ бг҃ꙋ: <red>А҆</red>ллилꙋ́їа.
