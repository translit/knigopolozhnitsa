---
title: "Конда́къ і҃"
navigation:
  key: akathists-savvaserb-19
  title: "Конда́къ і҃"
  parent: akathists-savvaserb
  order: 19
type: "akathist"
---

## Конда́къ і҃:

<red>С</red>п҃се́нїѧ наде́ждꙋ несꙋмнѣ́ннꙋю и҆мѣ́ѧ, ст҃и́телю ѹ҆го́дниче бж҃їй, во гра́дъ те́рновъ прише́лъ є҆сѝ и҆ здѣ̀ коне́цъ стра́нствїѧ земна́гѡ соверши́лъ є҆сѝ, почи́въ ѡ҆ гдⷭ҇ѣ кончи́ною пра́ведною и҆ ст҃о́ю, є҆́ю же мнѡ́гъ пла́чь землѝ се́рбстѣй сотвори́лъ є҆сѝ. Ѻ҆ба́че вѣ́рꙋемъ, ѻ҆́ч҃е и҆ а҆рхїере́ю на́шъ, ꙗ҆́кѡ а҆́ще и҆ внѣ̀ ѻ҆те́чества, по смотре́нїю гдⷭ҇ню почи́лъ є҆сѝ, неразлꙋ́ченъ же съ ни́мъ дꙋ́хомъ твои́мъ пребыва́еши и҆ вы́нꙋ мо́лишисѧ бг҃ꙋ ѡ҆ воспѣва́ющихъ є҆мꙋ̀ пѣ́снь: <red>А҆</red>ллилꙋ́їа.
