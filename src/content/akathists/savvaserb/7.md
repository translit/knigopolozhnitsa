---
title: "Конда́къ д҃"
navigation:
  key: akathists-savvaserb-7
  title: "Конда́къ д҃"
  parent: akathists-savvaserb
  order: 7
type: "akathist"
---

## Конда́къ д҃:

<red>Б</red>ꙋ́рею мо́рѧ жите́йскагѡ ѡ҆бꙋрева́ємымъ, ти́хое приста́нище на а҆ѳѡ́нѣ постро́ити потща́лсѧ є҆сѝ, ѻ҆́ч҃е са́вво, и҆́ноческꙋю се́рбскомꙋ ро́дꙋ ѡ҆би́тель, хиленда́рь именꙋ́емꙋ, ю҆́же прест҃ѣ́й бцⷣѣ посвѧти́лъ є҆сѝ, хра́мы бж҃їими и҆ зда́ньми мно́гими сїю̀ ѹ҆краси́въ, и҆мѣ́нїемъ же дово́льнымъ ю҆̀ снабди́въ, и҆ гра́мматами царе́й ѹ҆тверди́въ, въ не́йже и҆ са́мъ съ роди́телемъ твои́мъ, прпⷣбнымъ сѷмеѡ́номъ, всели́лсѧ є҆сѝ жи́ти. Сегѡ̀ ра́ди ѡ҆би́тель сїѧ̀ вы̀ ѻ҆́ба ктиторѡма свои́ма почита́етъ, и҆ па́мѧти ва́ши торжествꙋ́ющи, моле́бнѡ возсыла́етъ хвале́бнꙋю пѣ́снь бг҃ꙋ: <red>А҆</red>ллилꙋ́їа.
