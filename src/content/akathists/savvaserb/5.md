---
title: "Конда́къ г҃"
navigation:
  key: akathists-savvaserb-5
  title: "Конда́къ г҃"
  parent: akathists-savvaserb
  order: 5
type: "akathist"
---

## Конда́къ г҃:

<red>С</red>и́лою всевы́шнѧгѡ ѹ҆крѣплѧ́емый, свѧ́тче бж҃їй, по́двиги вели́кїѧ во и҆́ночествѣ соверша́лъ є҆сѝ, во ѡ҆би́тели ватопе́дстѣй на а҆ѳѡ́нѣ, посто́мъ, бдѣ́нїемъ и҆ всѧ́кимъ и҆знꙋре́нїемъ ѹ҆мерщвлѧ́ѧ пло́ть твою̀, мра́зъ и҆ зно́й терпѣ́лъ є҆сѝ, а҆́ки безпло́тный, и҆ бо́съ ходѧ́й по ѻ҆́стромꙋ ка́мени неꙋѧзви́мъ пребыва́лъ є҆сѝ, покорѧ́ѧ пло́ть дꙋ́хꙋ, любо́вїю ко гдⷭ҇ꙋ вы́нꙋ пламенѣ́вый, во є҆́же пѣ́ти тебѣ̀ немо́лчнꙋю є҆мꙋ̀ пѣ́снь: <red>А҆</red>ллилꙋ́їа.
