---
title: "Конда́къ з҃"
navigation:
  key: akathists-savvaserb-13
  title: "Конда́къ з҃"
  parent: akathists-savvaserb
  order: 13
type: "akathist"
---

## Конда́къ з҃:

<red>Х</red>отѣ́нїе є҆ди́но и҆мѣ́лъ є҆сѝ, свѧ́тче бжїй, є҆́же бг҃ꙋ бл҃гоꙋгожда́ти и҆ сп҃се́нїю дꙋше́вномꙋ бли́жнихъ твои́хъ слꙋжи́ти. сегѡ̀ ра́ди не да́лъ є҆сѝ сна̀ ѻ҆чи́ма твои́ма, ни вѣ́ждома дрема́нїѧ, нелѣ́ностнѡ подвиза́ѧсѧ во бла́го ст҃ы́ѧ цр҃кве се́рбскїѧ и҆ во сп҃се́нїе и҆ по́льзꙋ ввѣ́ренныхъ тѝ ѿ бг҃а благовѣ́рныхъ люде́й, и҆ вои́стиннꙋ содѣ́лалсѧ є҆сѝ сто́лпъ правосла́вїѧ и҆ сохране́нїе наро́да се́рбскагѡ непоколеби́мое, и҆же тѧ̀ неле́стнѡ хвали́тъ и҆ зове́тъ ѹ҆крѣпи́вшемꙋ тѧ̀ цр҃кве зижди́телю хрⷭ҇тꙋ̀: <red>А҆</red>ллилꙋ́їа.
