---
title: "Конда́къ ѳ҃"
navigation:
  key: akathists-savvaserb-17
  title: "Конда́къ ѳ҃"
  parent: akathists-savvaserb
  order: 17
type: "akathist"
---

## Конда́къ ѳ҃:

<red>В</red>сѝ и҆́ноцы вели́кїѧ ла́ѵры прпⷣбнагѡ са́ввы ѡ҆свѧще́ннагѡ съ ра́достїю срѣто́ша тѧ̀, бг҃омꙋ́дре са́вво, є҆гда̀ къ ни́мъ на поклоне́нїе прише́лъ є҆сѝ, и҆ позна́ша тѧ̀ ди́внаго прише́льца, ѿ лѣ́тъ дре́внихъ и҆мъ ѡ҆бѣтова́ннагѡ. Тѣ́мже тебѣ̀, ꙗ҆́кѡ досто́йномꙋ, же́злъ прпⷣбнагѡ са́ввы ѡ҆свѧще́ннагѡ и҆ двѣ̀ і҆кѡ́нѣ бг҃оро́дични чꙋдотво́рнѣи, троерꙋ́чицы и҆ млекопита́тельницы именꙋ́емѣи, на бл҃гослове́нїе дарова́ша тѝ, пою́ще гла́сы прпⷣбными творцꙋ̀ всѧ́ческихъ бг҃ꙋ: <red>А҆</red>ллилꙋ́їа.
