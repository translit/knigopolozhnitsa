---
title: "Конда́къ а҃"
navigation:
  key: akathists-savvaserb-1
  title: "Конда́къ а҃"
  parent: akathists-savvaserb
  order: 1
type: "akathist"
---

## Конда́къ а҃:

<red>И҆</red>збра́нный ѿ цр҃ѧ̀ си́лъ гдⷭ҇а і҆и҃са хрⷭ҇та̀ и҆ призва́нный блгⷣтїю ѿ кра́левскагѡ ро́да во и҆́ночество и҆ а҆рхїере́йство, первост҃ителю се́рбскїѧ цр҃кве, бг҃оно́сне ѻ҆́ч҃е са́вво, ѹ҆довлѝ на́съ восхвалѧ́ти тѧ̀ съ любо́вїю, ꙗ҆́кѡ бг҃одарованнаго па́стырѧ и҆ ѹ҆чи́телѧ на́шего: ты́ же, и҆мѣ́ѧ дерзнове́нїе ко гдⷭ҇ꙋ, вкꙋ́пѣ съ ѻ҆тцє́мъ и҆ бра́томъ твои́ма по пло́ти, мѷроточи́вымъ сѷмеѡ́номъ и҆ прпⷣбнымъ сі́мѡномъ, первовѣ́нчаннымъ кра́лемъ, моли́сѧ вы́нꙋ ѡ҆ сп҃се́нїи всегѡ̀ достоѧ́нїѧ своегѡ̀, правосла́внагѡ наро́да се́рбскагѡ, и҆ ѡ҆ на́съ грѣ́шныхъ, и҆збавлѧ́ѧ ѿ всѧ́кихъ ѕѡ́лъ, бѣ́дъ и҆ скорбе́й, вопїю́щыѧ тѝ:

<red>Р</red>а́дꙋйсѧ, ст҃и́телю са́вво, первопа́стырю и҆ ѹ҆чи́телю се́рбскїй, ди́вный чꙋдотво́рче.
