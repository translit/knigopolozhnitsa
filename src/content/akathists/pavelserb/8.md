---
title: "І҆́косъ д҃"
navigation:
  key: akathists-pavelserb-8
  title: "І҆́косъ д҃"
  parent: akathists-pavelserb
  order: 8
type: "akathist"
---

## І҆́косъ д҃:

<red>С</red>лы́шавше лю́дїе бл҃гочести́вїи по возвраще́нїи твое́мъ и҆зъ гра́да а҆ѳи́нскагѡ, и҆дѣ́же ты̀ воспрїѧ́лъ є҆сѝ наꙋ́кꙋ богосло́вскꙋю и҆ ѹ҆чє́нїѧ свѧтоѻте́ческїѧ, ѡ҆ твои́хъ добродѣ́телѣхъ и҆ ве́лїемъ ра́зꙋмѣ твое́мъ, па́вле прехва́льне, прихожда́хꙋ къ тебѣ̀, блгⷭ҇ве́нїѧ, совѣ́та и҆ мл҃твъ ѿ тебѐ и҆́щꙋще и҆ зрѧ́ще тѧ̀, па́стырѧ до́браго и҆ крѣ́пкаго предъ бг҃омъ мл҃твенника, да́ры дх҃а ст҃а́гѡ преиспо́лненнаго, ра́дꙋѧсѧ бл҃годари́ша бг҃а, тѧ̀ наро́дꙋ се́рбскомꙋ дарова́вшаго. Сегѡ̀ ра́ди и҆ мы велича́емъ тѧ̀ си́це:

<red>Р</red>а́дꙋйсѧ, восхождє́нїѧ ѿ добродѣ́тєли къ добродѣ̑тели неви́димѡ соверши́вый. Ра́дꙋйсѧ, совершє́нства ѡ҆ хрⷭ҇тѣ̀ бг҃омꙋ́дреннѡ дости́гнꙋвый. Ра́дꙋйсѧ, ꙗ҆́кѡ данїи́лъ, премꙋ́дрость бж҃їю разꙋмѣ́ти вожделѣ́вый. Ра́дꙋйсѧ, ꙗ҆́кѡ и҆лїа̀, мл҃твою чꙋдеса̀ вє́лїѧ сотвори́вый. Ра́дꙋйсѧ, ꙗ҆́кѡ є҆лисе́й, сꙋгꙋ́бꙋю блгⷣть ѿ бг҃а воспрїѧ́вый. Ра́дꙋйсѧ, ꙗ҆́кѡ бг҃ови́децъ мѡѷсе́й, чи́стымъ срⷣцемъ бг҃а зрѣ́вый. Ра́дꙋйсѧ, съ нбⷭ҇ными си́лами бг҃а ны́нѣ прославлѧ́ющїй. Ра́дꙋйсѧ, подли́нные пꙋти̑ жи́зни дꙋхо́вной на́мъ ѿкрыва́ющїй.

<red>Р</red>а́дꙋйсѧ, вели́кїй ст҃и́телю па́вле, ско́рый помо́щниче и҆ моли́твенниче ѡ҆ сп҃се́нїи на́шемъ.
