---
title: "І҆́косъ є҃"
navigation:
  key: akathists-pavelserb-10
  title: "І҆́косъ є҃"
  parent: akathists-pavelserb
  order: 10
type: "akathist"
---

## І҆́косъ є҃:

<red>В</red>и́дѧ па́ствꙋ свою̀ се́рбскꙋю ѿ многолѣ́тныхъ ѹ҆гнѣте́нїй, безбо́жныма побо́рниками раѧ̀ земна́гѡ возви́гнꙋтагѡ, въ запꙋстѣ́нїи сꙋ́щꙋ, ѹ҆млⷭ҇рдивсѧ, ст҃и́телю хрⷭ҇то́въ, скѡ́рби и҆̀хъ на ра́мена своѧ̑ под̾ѧ́лъ є҆сѝ и҆ да́же до сме́рти пострада́ти за ни́хъ и҆ вѣ́рꙋ правосла́внꙋю гото́въ бы́лъ є҆сѝ. Тѣ́мже бл҃года́рственнѡ вопїе́мъ ти:

<red>Р</red>а́дꙋйсѧ, самоѿверже́нїе всецѣ́лое показа́вый. Ра́дꙋйсѧ, сп҃се́нїе мно́гихъ взыска́вый. Ра́дꙋйсѧ, ꙗ҆́кѡ па́ствѣ твое́й до́брый во́ждь показа́лсѧ є҆сѝ. Ра́дꙋйсѧ, це́ркве хрⷭ҇то́вой до́брый ко́рмчїй бы́лъ є҆сѝ. Ра́дꙋйсѧ, свѣ́тъ хрⷭ҇то́въ вѣ̑рнымъ возсїѧ́вый. Ра́дꙋйсѧ, ѿ потопле́нїѧ бꙋ́рѧми жите́йскими правовѣ́рныхъ сп҃са́ѧй. Ра́дꙋйсѧ, ѹ҆ныва́ющихъ и҆ мѧтꙋ́щихсѧ ѹ҆крѣплѧ́ѧй. Ра́дꙋйсѧ, и҆ ѿ заблꙋждє́нїѧ ѿрѣва́ѧй.

<red>Р</red>а́дꙋйсѧ, вели́кїй ст҃и́телю па́вле, ско́рый помо́щниче и҆ моли́твенниче ѡ҆ сп҃се́нїи на́шемъ.
