---
title: "І҆́косъ і҃"
navigation:
  key: akathists-pavelserb-20
  title: "І҆́косъ і҃"
  parent: akathists-pavelserb
  order: 20
type: "akathist"
---

## І҆́косъ і҃:

<red>С</red>тѣна̀ ѡ҆гражда́ющаѧ ѿ всѧ́кагѡ ѕла̀ бы́лъ є҆сѝ на́мъ, бг҃оно́сный ст҃и́телю па́вле, и҆ по сме́рти, ꙗ҆́коже ѡ҆бѣща́лсѧ є҆сѝ, ны не ѡ҆ставлѧ́еши твои́мъ застꙋпле́нїемъ и҆ всѣ̑мъ, съ вѣ́рою къ тебѣ̀ прибѣга́ющымъ, по́мощь неѡскꙋ́днꙋю подае́ши. Си́це тебѣ́ же, ꙗ҆́кѡ мо́щномꙋ ѡ҆ на́съ моли́твенникꙋ ѹ҆ прⷭ҇то́ла всевы́шнѧгѡ и҆ всемилосе́рднагѡ гдⷭ҇а на́шегѡ, хвале́бнаѧ прино́симъ:

<red>Р</red>а́дꙋйсѧ, тѧготы̑ ча̑дъ твои́хъ на себѣ̀ понесы́й. Ра́дꙋйсѧ, и҆́стиннꙋю любо́вь ко бли́жнемꙋ на́мъ показꙋ́ѧй. Ра́дꙋйсѧ, къ тебѣ̀ взыва́ющихъ ско́рое ѹ҆слыша́нїе. Ра́дꙋйсѧ, ѿча́ѧнныѧ ѿ сме́рти во́льныѧ ѿвраща́ѧй. Ра́дꙋйсѧ, вѣ̑рныѧ ѿ напра́сныѧ сме́рти сп҃са́ѧй. Ра́дꙋйсѧ, ѿ бѣсѡ́въ стꙋжа́ємыѧ и҆́менемъ хрⷭ҇то́вымъ свобожда́ѧй. Ра́дꙋйсѧ, ѿ напа́стей предлежа́щихъ ско́рый и҆зба́вителю. Ра́дꙋйсѧ, бл҃гоче́стїѧ вѣ́рныхъ мꙋ́дрый ѹ҆чи́телю.

<red>Р</red>а́дꙋйсѧ, вели́кїй ст҃и́телю па́вле, ско́рый помо́щниче и҆ моли́твенниче ѡ҆ сп҃се́нїи на́шемъ.
