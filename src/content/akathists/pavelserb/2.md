---
title: "І҆́косъ а҃"
navigation:
  key: akathists-pavelserb-2
  title: "І҆́косъ а҃"
  parent: akathists-pavelserb
  order: 2
type: "akathist"
---

## І҆́косъ а҃:

<red>А҆́</red>гг҃льское житїѐ ѿ ю҆́ности возлюби́вше, ко и҆ска́нїю є҆ди́наго на потре́бꙋ напра́вивъ по́мыслы твоѧ̑, ст҃ы́й ѻ҆́тче на́шъ па́вле, и҆ ди́вный ѡ҆́бразъ добродѣ́телей хрⷭ҇тїа́нскихъ и҆ соверше́нства дх҃о́внагѡ во всѣ́мъ житїѝ и҆ ве́лїемъ слꙋже́нїи твое́мъ ꙗ҆ви́лъ є҆сѝ. Сегѡ̀ ра́ди и҆ возвели́ченъ бы́лъ є҆сѝ на землѝ ѿ бг҃олюби́вагѡ наро́да се́рбскагѡ и҆ на небесѣ́хъ ѿ вседержи́телѧ просла́вленъ. Мы́ же, бл҃гоговѣ́йнѡ ст҃ꙋ́ю па́мѧть твою̀ чтꙋ́ще, таковы̑ѧ похвалы̑ тебѣ̀ возно́симъ:

<red>Р</red>а́дꙋйсѧ, землѝ се́рбскїѧ ст҃о́е прозѧбе́нїе. Ра́дꙋйсѧ, всѣ́хъ славѧ́нскихъ стра́нъ дх҃о́внаѧ лѣ́пото. Ра́дꙋйсѧ, мно́гихъ ст҃ы́хъ добродѣ́тєли въ себѣ̀ соедини́вшїй. Ра́дꙋйсѧ, разрꙋши́телю страсте́й дꙋшетлѣ́нныхъ. Ра́дꙋйсѧ, сокро́вище слове́съ бг҃одꙋхнове́нныхъ. Ра́дꙋйсѧ, гро́зное бѣсо́вское ѹ҆страше́нїе. Ра́дꙋйсѧ, пречꙋ́дное въ чл҃вѣ́цѣхъ ѹ҆дивле́нїе. Ра́дꙋйсѧ, скорбѧ́щимъ дꙋша́мъ ѹ҆тѣше́нїе.

<red>Р</red>а́дꙋйсѧ, вели́кїй ст҃и́телю па́вле, ско́рый помо́щниче и҆ моли́твенниче ѡ҆ сп҃се́нїи на́шемъ.
