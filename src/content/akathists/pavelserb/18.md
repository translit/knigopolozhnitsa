---
title: "І҆́косъ ѳ҃"
navigation:
  key: akathists-pavelserb-18
  title: "І҆́косъ ѳ҃"
  parent: akathists-pavelserb
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи не возмо́гꙋтъ по достоѧ́нїю восхвали́ти твоѝ, ст҃и́телю ѻ҆́тче па́вле, трꙋды̑ неꙋста́ннїи, на бла́го се́рбскагѡ наро́да и҆ всѣ́хъ хрⷭ҇тїа́нъ правосла́вныхъ, тобо́ю понесе́ннїи, и҆́миже сопле́лъ є҆сѝ себѣ̀ неꙋвѧда́емїи вѣнцы̑ на небесѣ́хъ. Тѣ́мже и҆ мы, на землѝ сꙋ́щїи, воспѣва́емъ ти таковы̑ѧ похвалы̑:

<red>Р</red>а́дꙋйсѧ, ꙗ҆́кѡ съ цр҃е́мъ хрⷭ҇то́мъ во вѣ̑ки пребыва́еши. Ра́дꙋйсѧ, ꙗ҆́кѡ є҆сѝ прича́стникъ неизрече́нныѧ є҆гѡ̀ сла́вы. Ра́дꙋйсѧ, свѣти́льниче, пра̑вы стєзѝ ко сп҃се́нїю ѡ҆свѧща́ѧй. Ра́дꙋйсѧ, ѹ҆ны́лыхъ, къ моли́твѣ ѻ҆крылѧ́ющїй. Ра́дꙋйсѧ, въ пренесе́нїи скорбе́й ѹ҆твержда́ющїй. Ра́дꙋйсѧ, къ воздержа́нїю подвиза́ющїй. Ра́дꙋйсѧ, срⷣца на́ша ѿ скве́рнъ грѣхо́вныхъ ѡ҆чища́ющїй. Ра́дꙋйсѧ, сꙋето́ю помраче́нный на́шъ ѹ҆́мъ просвѣща́ющїй.

<red>Р</red>а́дꙋйсѧ, вели́кїй ст҃и́телю па́вле, ско́рый помо́щниче и҆ моли́твенниче ѡ҆ сп҃се́нїи на́шемъ.
