---
title: "І҆́косъ и҃"
navigation:
  key: akathists-pavelserb-16
  title: "І҆́косъ и҃"
  parent: akathists-pavelserb
  order: 16
type: "akathist"
---

## І҆́косъ и҃:

<red>В</red>е́сь и҆спо́лненъ любвѝ и҆ сострада́нїѧ къ бли̑жнимъ, премилосе́рдный ст҃и́телю па́вле, всѧ́комꙋ притека́вшемꙋ къ тебѣ̀ помога́лъ є҆сѝ, скорбѧ́щыѧ ѹ҆тѣша́ѧ, сомнева́ющихсѧ въ вѣ́рѣ сп҃си́тельнѣй ѹ҆твержда́ѧ, та́же и҆ мнѡ́гаѧ дѡ́браѧ дѣла̑ творѧ̀ вта́йнѣ, и҆̀хже са́мъ гдⷭ҇ь вѣ́сть. Ны́нѣ про́симъ тѧ̀, ѻ҆́тче ст҃ы́й: сотворѝ ѹ҆сє́рдныѧ моли́твы твоѧ̑ за всѧ̑ ча̑ды твоѧ̑, за ко́сово и҆ мето́хїю, за се́рбїю, славо́нїю, і҆а́довно, за пе́щь, и҆ де́чаны, и҆ грача́ницꙋ. За всю̀ вселе́ннꙋю и҆ ве́сь мі́ръ. Сегѡ̀ ра́ди съ наде́ждою возно́симъ ти похвалы̑ сїѧ̑:

<red>Р</red>а́дꙋйсѧ, пла́те бл҃гослове́нный, слє́зы ѻ҆тира́ющий. Ра́дꙋйсѧ, сосꙋ́де бл҃года́ти хрⷭ҇то́вой, ѿра́дою напоѧ́ющїй. Ра́дꙋйсѧ, коле́блющихсѧ въ вѣ́рѣ ѹ҆крѣплѧ́ющїй. Ра́дꙋйсѧ, согрѣша́ющихъ кро́ткїй вразꙋми́телю. Ра́дꙋйсѧ, ско́рби и҆ болѣ́зни безро́потнѡ нестѝ наꙋча́ѧй. Ра́дꙋйсѧ, ѿ заблꙋжде́нїй и҆ кривото́лковъ ѹ҆мы̑ на̑ши ѡ҆чища́ѧй. Ра́дꙋйсѧ, ѿ теплохла́дїѧ срⷣца на̑ши бл҃года́тнѡ и҆сцѣлѧ́й. Ра́дꙋйсѧ, внꙋ́треннїй мра́къ дꙋ́шъ на́шихъ свѣ́томъ хрⷭ҇то́вымъ ѡ҆зарѧ́й.

<red>Р</red>а́дꙋйсѧ, вели́кїй ст҃и́телю па́вле, ско́рый помо́щниче и҆ моли́твенниче ѡ҆ сп҃се́нїи на́шемъ.
