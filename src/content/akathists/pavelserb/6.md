---
title: "І҆́косъ г҃"
navigation:
  key: akathists-pavelserb-6
  title: "І҆́косъ г҃"
  parent: akathists-pavelserb
  order: 6
type: "akathist"
---

## І҆́косъ г҃:

<red>И҆</red>мꙋ́ще срⷣце твоѐ, ꙗ҆́кѡ до́брꙋю по́чвꙋ, къ воспрїѧ́тїю бл҃га́гѡ сѣ́мене сло́ва бж҃їѧ всегда̀ ѿве́рстымъ, ди́вный ѹ҆го́дниче хрⷭ҇то́въ, всѧ̀ мі́ра сегѡ̀ кра̑снаѧ ни во что́ же вмѣни́въ, неꙋкло́ннѡ ше́лъ є҆сѝ по стопа́мъ хрⷭ҇та̀, зовꙋ́ща: «а҆́ще кто̀ хо́четъ въ слѣ́дъ менѐ и҆дтѝ, да ѿве́ржетсѧ себѐ и҆ во́зметъ кре́стъ сво́й, и҆ въ слѣ́дъ менѐ да и҆де́тъ». После́жде и҆ блгⷣть сщ҃е́нства воспрїи́мъ, мл҃твою и҆ посто́мъ по чре́слемъ препоѧ́савсѧ, во всѧ́цѣмъ дѣ́лѣ дх҃омъ твои́мъ бо́дрствовалъ є҆сѝ, є҆ди́наго ко сп҃се́нїю взыскꙋ́ѧ. Мы́ же, таковꙋ́ю ре́вность твою̀ прославлѧ́юще, прино́симъ ти сицева̑ѧ:

<red>Р</red>а́дꙋйсѧ, нбⷭ҇наѧ и҆ нетлѣ̑ннаѧ сокрѡ́вища вожделѣ́вый. Ра́дꙋйсѧ, бл҃гоꙋвѣ́тїемъ и҆ неѕло́бїемъ и҆спо́лненный. Ра́дꙋйсѧ, въ братолю́бїи дѣ́лателю прилѣ́жный. Ра́дꙋйсѧ, чи́на а҆́гг҃льскагѡ досто́йный носи́телю. Ра́дꙋйсѧ, блгⷣтїю бг҃а ѻ҆ц҃а̀ ѡ҆заре́нный. Ра́дꙋйсѧ, хрⷭ҇то́мъ сп҃си́телемъ возлю́бленный. Ра́дꙋйсѧ, си́лою дх҃а ст҃а́гѡ свы́ше ѡ҆бличе́нный. Ра́дꙋйсѧ, пре́жде всегѡ̀ ѡ҆ бз҃ѣ мы́слити наставлѧ́ѧй.

<red>Р</red>а́дꙋйсѧ, вели́кїй ст҃и́телю па́вле, ско́рый помо́щниче и҆ моли́твенниче ѡ҆ сп҃се́нїи на́шемъ.
