---
title: "І҆́косъ в҃"
navigation:
  key: akathists-pavelserb-4
  title: "І҆́косъ в҃"
  parent: akathists-pavelserb
  order: 4
type: "akathist"
---

## І҆́косъ в҃:

<red>Р</red>а́зꙋмъ тво́й ѹ҆че́нїемъ хрⷭ҇то́вымъ ѹ҆мꙋдри́вшїй, се́рдцемъ же твои́мъ ѿ дне́й дѣ́тства твоегѡ̀ во бл҃гоче́стїи бл҃гочести́вою те́тею твое́ю воспи́танный, ра́дость и҆ ѹ҆тѣше́нїе бли̑жнимъ твои̑мъ приноси́лъ є҆сѝ, всехва́льный ѹ҆го́дниче гдⷭ҇ень: и҆, ви́дѧ сꙋетꙋ̀ мїрскꙋ́ю, къ бг҃ꙋ всевы́шнемꙋ ѡ҆брати́лъ взо́ры дꙋ́ши твое́й. Сегѡ̀ ра́ди таковы́е похвалы̑ тебѣ̀ прино́симъ:

<red>Р</red>а́дꙋйсѧ, ѻ҆бы́чаи бл҃ги́ми ѕѣлѡ̀ ѹ҆до́бреный. Ра́дꙋйсѧ, пꙋ́ть хрⷭ҇то́въ ѿ ю҆́ности возлюби́вый. Ра́дꙋйсѧ, чистотꙋ̀ тѣле́снꙋю томꙋ̀ сохрани́вый. Ра́дꙋйсѧ, кро́тостїю и҆ смире́нїемъ срⷣце твоѐ ѹ҆мѧгчи́вый. Ра́дꙋйсѧ, всѐ за́повѣди гдⷭ҇ни вѣ́рнѡ и҆ непоро́чнѡ сохрани́вшїй. Ра́дꙋйсѧ, на милосе́рдїе бг҃а ѻ҆ц҃а̀ ѹ҆пова́нїе твоѐ возложи́вшїй. Ра́дꙋйсѧ, ѹ҆се́рдною мл҃твою ко хрⷭ҇тꙋ̀ дх҃ъ тво́й ѻ҆крыли́вшїй. Ра́дꙋйсѧ, всенепоро́чнꙋю мт҃рь є҆гѡ̀ горѧ́чѡ почита́вшїй.

<red>Р</red>а́дꙋйсѧ, вели́кїй ст҃и́телю па́вле, ско́рый помо́щниче и҆ моли́твенниче ѡ҆ сп҃се́нїи на́шемъ.
