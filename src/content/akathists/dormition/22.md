---
title: "І҆́косъ а҃і"
navigation:
  key: akathists-dormition-22
  title: "І҆́косъ а҃і"
  parent: akathists-dormition
  order: 22
type: "akathist"
---

## І҆́косъ а҃і:

<red>С</red>вѣтопрїе́мнаѧ свѣща̀ и҆́стиннагѡ свѣ́та, сꙋ́щымъ на́мъ на землѝ ꙗ҆́вльшисѧ, дꙋ́шы просвѣща́еши, и҆ чтꙋ́щихъ твоѐ всечестно́е преставле́нїе къ ра́зꙋмꙋ бж҃е́ственномꙋ наставлѧ́еши, да пое́мъ тѝ сицєва́ѧ:

<red>Р</red>а́дꙋйсѧ, свѣщѐ неꙋгаси́маѧ ѻ҆гнѧ̀ невеще́ственнагѡ: ра́дꙋйсѧ, зарѐ незаходи́маѧ свѣ́та невече́рнѧгѡ. Ра́дꙋйсѧ, лꙋно̀ ѿ со́лнца пра́вды ѡ҆блистава́емаѧ: ра́дꙋйсѧ, свѣ́тлосте во тмѣ̀ свѣтѧ́щаѧ. Ра́дꙋйсѧ, свѣти́льниче на свѣ́щницѣ превы́шнемъ поста́вленный: ра́дꙋйсѧ, и҆сто́чниче жи́зни, и҆з̾ гро́ба во свѣ́тъ и҆зведе́нный. Ра́дꙋйсѧ, мт҃и свѣ́та ѹ҆́мнагѡ, бл҃гочести́выхъ дꙋ́шы просвѣща́ющагѡ: ра́дꙋйсѧ, мт҃и всѣ́хъ бг҃а, ѡ҆ѕло́бленныхъ дꙋ́шы ѹ҆тѣша́ющагѡ. Ра́дꙋйсѧ, ѹ҆пова́ющымъ на тѧ̀ живота̀ коне́цъ непосты́дный да́рꙋющаѧ: ра́дꙋйсѧ, достоѧ́нїе бж҃їимъ и҆ свои̑мъ рабѡ́мъ, на сꙋдѣ̀ сн҃а твоегѡ̀, ѡ҆деснꙋ́ю є҆гѡ̀ ѹ҆строѧ́ющаѧ. Ра́дꙋйсѧ, преблаже́ннаѧ, ꙗ҆́кѡ тобо́ю блаже́ни є҆смы̀ и҆ мы̀, и҆́же помо́щницꙋ тѧ̀ и҆́мамы: ра́дꙋйсѧ, преблагослове́ннаѧ въ ро́дъ и҆ ро́дъ, ꙗ҆́кѡ гдⷭ҇ь съ тобо́ю, и҆ тобо́ю съ на́ми.

<red>Р</red>а́дꙋйсѧ ѡ҆бра́дованнаѧ, во ѹ҆спе́нїи твое́мъ на́съ не ѡ҆ставлѧ́ющаѧ.
