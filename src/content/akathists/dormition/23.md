---
title: "Конда́къ в҃і"
navigation:
  key: akathists-dormition-23
  title: "Конда́къ в҃і"
  parent: akathists-dormition
  order: 23
type: "akathist"
---

## Конда́къ в҃і:

<red>Б</red>л҃года́ть высокопресто́льныѧ сла́вы, на небесѣ́хъ дарова́ннꙋю бг҃ома́тери, почте́ной сѣдѣ́нїемъ ѡ҆деснꙋ́ю сн҃а є҆ѧ̀ и҆ бг҃а, ви́дѧще го́рнїи ѹ҆мы̀, под̾ѧ́ша ю҆̀ престо́ли и҆ си̑лы, ѡ҆крꙋжи́ша нача̑ла и҆ вла̑сти, припадо́ша стра́шнїи херꙋві́ми, серафі́ми и҆ гдⷭ҇ьства, со а҆рха́гг҃лы и҆ а҆́гг҃лы вопїю́ще: <red>А҆</red>ллилꙋ́їа.
