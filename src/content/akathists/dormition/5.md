---
title: "Конда́къ г҃"
navigation:
  key: akathists-dormition-5
  title: "Конда́къ г҃"
  parent: akathists-dormition
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ восхи́ти ѿ і҆нді́и ѳѡмꙋ̀, за нѣ́кое и҆зволе́нїе бж҃їе не прилꙋ́чшꙋсѧ є҆мꙋ̀ въ пречестно́е ѹ҆спе́нїе бг҃ома́тере, и҆ предпоста́ви живопрїе́мномꙋ є҆ѧ̀ гро́бꙋ, и҆́же преста́вльшꙋюсѧ прини́къ ви́дѣти, ѹ҆разꙋмѣ̀ вознесе́ннꙋю на нб҃са̀ съ тѣ́ломъ, и҆ вѣ́ровавъ ѡ҆ се́мъ, возопѝ: <red>А҆</red>ллилꙋ́їа.
