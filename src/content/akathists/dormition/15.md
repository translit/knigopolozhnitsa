---
title: "Конда́къ и҃"
navigation:
  key: akathists-dormition-15
  title: "Конда́къ и҃"
  parent: akathists-dormition
  order: 15
type: "akathist"
---

## Конда́къ и҃:

<red>С</red>тра́ннѡ въ превы́шнихъ вѣ́дꙋще тѧ̀ и҆збра́ннаѧ, ꙗ҆́кѡ со́лнце, влⷣчце, внꙋ́трь пренбⷭ҇ныхъ недомы́слимыхъ красо́тъ и҆ неизрече́нныхъ добро́тъ, ѹ҆ми́льнѡ къ сн҃ꙋ и҆ бг҃ꙋ дла́ньма є҆гѡ̀ держи́мꙋ возше́дшꙋю, и҆ прера́достнѡ прекло́ншꙋюсѧ живонача́льнѣй є҆гѡ̀ десни́цѣ, ѡ҆ се́мъ вы́нꙋ вопїе́мъ: <red>А҆</red>ллилꙋ́їа.
