---
title: "І҆́косъ д҃"
navigation:
  key: akathists-dormition-8
  title: "І҆́косъ д҃"
  parent: akathists-dormition
  order: 8
type: "akathist"
---

## І҆́косъ д҃:

<red>С</red>лы́шавше таи̑нницы и҆ самови́дцы сло́ва а҆́гг҃лѡвъ пою́щихъ превы́шними пѣ́сньми, при погребе́нїи бг҃опрїѧ́тнагѡ тѣ́ла бж҃їѧ мт҃ре, и҆ че́сть пода́ти хотѧ́ще бг҃оꙋго́днꙋю, потща́шасѧ согла́снѡ пѣ́ти, глаго́люще:

<red>Р</red>а́дꙋйсѧ, благовѣ́стїе прїе́мшаѧ ѡ҆ преше́ствїи твое́мъ въ го́рнее ца́рствїе: ра́дꙋйсѧ, ѿ бл҃говѣсти́вшагѡ гаврїи́ла прїе́мшаѧ ра́достнагѡ раѧ̀ вра́вїе. Ра́дꙋйсѧ, пречестно́е херꙋві́мское мно́жество просвѣти́вшаѧ: ра́дꙋйсѧ, пресла́вное серафі́мское є҆стество̀ возра́довавшаѧ. Ра́дꙋйсѧ, ѿ патрїа́рхѡвъ проѡбразова́ннаѧ: ра́дꙋйсѧ, ѿ проро́кѡвъ предвозвѣще́ннаѧ. Ра́дꙋйсѧ, ѕлꙋ́ю де́рзость і҆ꙋде́евꙋ ско́рѡ ѿмсти́вшаѧ: ра́дꙋйсѧ, и҆сцѣле́нїе томꙋ́жде пода́вшаѧ. Ра́дꙋйсѧ, ѡ҆брати́вшаѧ въ вѣ́рꙋ а҆фѳо́нїево невѣ́рїе: ра́дꙋйсѧ, вѣ́рное тогѡ̀ прїе́мшаѧ и҆сповѣ́данїе. Ра́дꙋйсѧ, возводѧ́щаѧ къ нб҃сѝ, любо́вь и҆ вѣ́рꙋ къ тебѣ̀ и҆мꙋ́щихъ: ра́дꙋйсѧ, спаса́ющаѧ вѣ́рою и҆́мѧ твоѐ призыва́ющихъ.

<red>Р</red>а́дꙋйсѧ ѡ҆бра́дованнаѧ, во ѹ҆спе́нїи твое́мъ на́съ не ѡ҆ставлѧ́ющаѧ.
