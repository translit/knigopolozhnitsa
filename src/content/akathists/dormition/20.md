---
title: "І҆́косъ і҃"
navigation:
  key: akathists-dormition-20
  title: "І҆́косъ і҃"
  parent: akathists-dormition
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ вѣ̑рнымъ, бцⷣе дв҃о, и҆ застꙋпле́нїе всѣ̑мъ къ тебѣ̀ прибѣга́ющымъ: и҆́бо нб҃сѐ и҆ землѝ творе́цъ ѿ тебѐ пло́тїю проше́дъ, пречи́стаѧ, дх҃омъ и҆ тѣ́ломъ въ небє́снаѧ тѧ̀ преселѝ ко ближа́йшемꙋ предста́тельствꙋ ѡ҆ всѣ́хъ, и҆̀хже приглаша́ти наꙋчѝ:

<red>Р</red>а́дꙋйсѧ, гра́де цр҃ѧ̀ вели́кагѡ верхꙋ̀ горы̀ небе́сныѧ: ра́дꙋйсѧ, стѣно̀ и҆ покро́ве, некры́ющїйсѧ ѿ на́шегѡ притека́нїѧ. Ра́дꙋйсѧ, вѣ̑рнымъ царє́мъ на врагѝ посо́бствꙋющаѧ: ра́дꙋйсѧ, нашє́ствїѧ а҆га̑рѧнскаѧ побѣжда́ющаѧ. Ра́дꙋйсѧ, вѣ́ры благочести́выѧ недви́жимое сохране́нїе: ра́дꙋйсѧ, є҆реті́чествꙋющихъ полкѡ́въ разоре́нїе. Ра́дꙋйсѧ, ра́дость и҆ ѹ҆мире́нїе мі́рꙋ сꙋ́щаѧ: ра́дꙋйсѧ, всегꙋби́тельнаго а҆́да попра́вшаѧ. Ра́дꙋйсѧ, во́инствꙋющихъ на пло́ть цѣломꙋ́дрїемъ, и҆зрѧ́дное вѣнча́нїе: ра́дꙋйсѧ, мꙋ́ченическихъ по́двигѡвъ всечестно́е прославле́нїе. Ра́дꙋйсѧ, преподо́бныхъ трꙋдѡ́мъ хода́таице блаже́ннагѡ ѹ҆покое́нїѧ: ра́дꙋйсѧ, и҆́нокѡмъ бл҃госкорбѧ́щымъ пода́тельнице вѣ́чнагѡ ра́дованїѧ.

<red>Р</red>а́дꙋйсѧ ѡ҆бра́дованнаѧ, во ѹ҆спе́нїи твое́мъ на́съ не ѡ҆ставлѧ́ющаѧ.
