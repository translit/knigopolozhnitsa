---
title: "І҆́косъ и҃"
navigation:
  key: akathists-eleazaranz-16
  title: "І҆́косъ и҃"
  parent: akathists-eleazaranz
  order: 16
type: "akathist"
---

## І҆́косъ и҃:

<red>В</red>е́сь пла́менемъ бжⷭ҇твенныѧ любвѐ ѡ҆б̾ѧ́тъ бы́лъ є҆сѝ, прпⷣбне є҆леаза́ре, є҆гда̀ во ѻ҆́стровѣ пꙋ́стѣ бг҃омы́слиемъ непреста́ннымъ и҆ пло́ти ѹ҆мерщвле́нїемъ подвиза́лсѧ є҆сѝ, дꙋ́шꙋ ѹ҆́бѡ мл҃твою пита́ѧ, тѣ́ло же вери́гами ѹ҆дрꙋча́ѧ. Ѡ҆ се́мъ хва́лѧще тѧ̀, зове́мъ такова̑ѧ:

<red>Р</red>а́дꙋйсѧ, вѣ́тхагѡ человѣ́ка въ себѣ̀ не пощади́вый: ра́дꙋйсѧ, си́лою крⷭ҇та̀ въ по́двизѣхъ себѐ ѹ҆тверди́вый. Ра́дꙋйсѧ, пꙋсты́нное лише́нїе до́блественнѣ претерпѣ́вый: ра́дꙋйсѧ, па́мѧть сме́ртнꙋю при́снѡ и҆мѣ́вый. Ра́дꙋйсѧ, власѧни́цею и҆ вери́гами пло́ть свою̀ смири́вый: ра́дꙋйсѧ, всѐ плотско́е мꙋдрова́нїе дꙋ́хꙋ покори́вый. Ра́дꙋйсѧ, бг҃одꙋхнове́нныхъ кни́гъ списа́тель бы́вый: ра́дꙋйсѧ, мꙋ́дрость дх҃о́внꙋю возлюби́вый.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
