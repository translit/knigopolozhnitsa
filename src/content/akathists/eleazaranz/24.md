---
title: "І҆́косъ в҃і"
navigation:
  key: akathists-eleazaranz-24
  title: "І҆́косъ в҃і"
  parent: akathists-eleazaranz
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀ и҆ прⷪ҇ро́ческїй да́ръ тво́й бл҃гоговѣ́йнѡ почита́юще, все́ же бг҃оꙋгодное твоѐ житїѐ и҆ мнѡ́гаѧ и҆сцѣлє́нїѧ, ѿ ра́ки твоеѧ̀ ст҃ы́ѧ болѧ́щымъ подава́емаѧ, любо́вїю воспомина́юще, мо́лимъ тѧ̀, ѹ҆го́дниче хрⷭ҇то́въ є҆леаза́ре, твоегѡ̀ предста́тельства и҆ на́съ грѣ́шныхъ не ѡ҆тщети́ти, но прїѧ́ти ѿ на́съ хва́лєнїѧ сицева̑ѧ:

<red>Р</red>а́дꙋйсѧ, блгⷣтїю прест҃ы́ѧ трⷪ҇цы ѡ҆свѧще́нный: ра́дꙋйсѧ, блгⷣтїю прест҃ы́ѧ бцⷣы ѡ҆сѣне́нный. Ра́дꙋйсѧ, въ ли́цѣ прпⷣбныхъ ѹ҆блажа́емый: ра́дꙋйсѧ, къ вели́кимъ чꙋдотво́рцємъ соловє́цкимъ сопричте́нный. Ра́дꙋйсѧ, со всѣ́ми ст҃ы́ми прославлѧ́емый: ра́дꙋйсѧ, со а҆́гг҃лы прест҃ѣ́й трⷪ҇це предстоѧ́й. Ра́дꙋйсѧ, є҆щѐ на землѝ гдⷭ҇а зрѣ́ти сподо́бивыйсѧ: ра́дꙋйсѧ, ны́нѣ того̀ лице́мъ къ лицꙋ́ созерца́ѧй.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
