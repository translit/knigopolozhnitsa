---
title: "І҆́косъ і҃"
navigation:
  key: akathists-eleazaranz-20
  title: "І҆́косъ і҃"
  parent: akathists-eleazaranz
  order: 20
type: "akathist"
---

## І҆́косъ і҃:

<red>Ц</red>р҃ю превѣ́чномꙋ въ нбⷭ҇нѣмъ црⷭ҇твїи предста́лъ є҆сѝ, свѧ́те є҆леаза́ре, ѿше́дъ ѿ вре́менныѧ жи́зни. мы̀ же, мл҃твенника тѧ̀ те́пла пред̾ прⷭ҇то́ломъ гдⷭ҇нимъ и҆мꙋ́ще, зове́мъ си́це:

<red>Р</red>а́дꙋйсѧ, ѿ трꙋдѡ́въ вре́менных къ поко́ю вѣ́чномꙋ сла́внѡ преше́дый: ра́дꙋйсѧ, и҆ на́съ трꙋды̀ бг҃оꙋго́дныѧ возлюби́ти наꙋча́ѧй. Ра́дꙋйсѧ, на землѝ прест҃ꙋ́ю трⷪ҇цꙋ при́снѡ сла́вити ѡ҆бы́кнꙋвый: ра́дꙋйсѧ, ст҃ѣ́й трⷪ҇цѣ ны́нѣ со а҆́гг҃лы предстоѧ́й ра́достнѡ. Ра́дꙋйсѧ, дерзнове́нїе мл҃твенное ко гдⷭ҇ꙋ стѧжа́вый: ра́дꙋйсѧ, да́ръ чꙋдотворе́нїѧ свы́ше воспрїе́мый. Ра́дꙋйсѧ, здра́вїе болѧ́щымъ подава́ѧй: ра́дꙋйсѧ, во всѧ́кой нꙋ́ждѣ и҆ бѣдѣ̀ сꙋ́щымъ ско́ро помога́ѧй.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
