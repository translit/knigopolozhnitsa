---
title: "Мл҃тва"
navigation:
  key: akathists-eleazaranz-26
  title: "Мл҃тва"
  parent: akathists-eleazaranz
  order: 26
type: "akathist"
---

## Мл҃тва:

<red>Ѽ</red> прпⷣбне ѻ҆́ч҃е на́шъ є҆леаза́ре, безмо́лвнагѡ и҆́ноческагѡ житїѧ̀ въ пꙋсты́ни а҆́нзерстѣй бг҃оизбра́нный нача́льниче и҆ ѡ҆снова́телю! Мо́лимъ тѧ̀ мы̀, смире́ннїи и҆ недосто́йнїи, ѡ҆бстоѧ́ще свѧще́нный гро́бъ тво́й во хра́мѣ прест҃ы́ѧ трⷪ҇цы, и҆́мже мѣ́сто сїѐ ѡ҆ст҃и́сѧ и҆, сꙋ́щїѧ ра́ди въ тебѣ̀ блгⷣти прⷪ҇ро́ческїѧ, просла́висѧ: и҆спросѝ, ѹ҆го́дниче бж҃їй, ѹ҆ вседержи́телѧ бг҃а, въ трⷪ҇цѣ покланѧ́емагѡ, є҆мꙋ́же въ дерзнове́нїи съ ли́ки ст҃ы́хъ предстои́ши, да да́рꙋетъ правосла́вномꙋ наро́дꙋ на́шемꙋ на врагѝ побѣ́дꙋ и҆ ѡ҆доле́нїе, держа́вѣ рѡссі́йстѣй ми́ръ и҆ ѹ҆твержде́нїе, це́рквамъ бл҃гостоѧ́нїе и҆ всѣ̑мъ лю́демъ тишинꙋ̀, и҆ бл҃годе́нствїе, и҆ из̾ѡби́лїе плодѡ́въ земны́хъ. Ѹ҆гасѝ мл҃твами твои́ми разжжє́нныѧ на ны̀ стрѣ̑лы дїа́вольскїѧ, да не прико́снетсѧ на́мъ ѕло́ба вра́жїѧ, да бл҃гоче́стнѡ сконча́вше вре́менное житїѐ, сподо́бимсѧ наслѣ́довати црⷭ҇твїе нбⷭ҇ное и҆ кꙋ́пнѡ съ тобо́ю сла́вити ѻ҆ц҃а̀ и҆ сн҃а и҆ ст҃а́гѡ дх҃а во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
