---
title: "І҆́косъ а҃"
navigation:
  key: akathists-eleazaranz-2
  title: "І҆́косъ а҃"
  parent: akathists-eleazaranz
  order: 2
type: "akathist"
---

## І҆́косъ а҃:

<red>А҆́</red>гг҃лъ житїе́мъ и҆ пꙋтеводи́тель мнѡ́гимъ ко сп҃се́нїю бы́лъ є҆сѝ, прпⷣбне ѻ҆́ч҃е є҆леаза́ре. Тѣ́мже и҆ мы̀ ны́нѣ къ твоемꙋ̀ предста́тельствꙋ прибѣга́юще, прино́симъ тѝ хвалє́нїѧ сицева̑ѧ:

<red>Р</red>а́дꙋйсѧ, є҆ди́нагѡ гдⷭ҇а и҆змла́да возлюби́вый: ра́дꙋйсѧ, чистотꙋ̀ дꙋше́внꙋю ѿ ю҆́ности сохрани́вый. Ра́дꙋйсѧ, равноа҆́гг҃льнѡ пожи́вый на землѝ: ра́дꙋйсѧ, ꙗ҆́кѡ со а҆́гг҃лы ликꙋ́еши на нб҃сѝ. Ра́дꙋйсѧ, на де́мѡны мꙋ́жественнѡ ѡ҆полчи́выйсѧ: ра́дꙋйсѧ, нбⷭ҇ныхъ видѣ́нїй сподо́бивыйсѧ. Ра́дꙋйсѧ, смире́нїе се́рдца до конца̀ сохрани́вый: ра́дꙋйсѧ, безмо́лвное житїѐ те́плѣ возлюби́вый.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
