---
title: "І҆́косъ д҃"
navigation:
  key: akathists-eleazaranz-8
  title: "І҆́косъ д҃"
  parent: akathists-eleazaranz
  order: 8
type: "akathist"
---

## І҆́косъ д҃:

<red>С</red>лы́шавъ хрⷭ҇толюби́вый ца́рь мїхаи́лъ слꙋ́хъ бг҃оꙋгоднагѡ твоегѡ̀ житїѧ̀, прпⷣбне є҆леаза́ре, лицѐ твоѐ ви́дѣти возжела̀: ты̀ же, повелѣ́нїю царе́вꙋ повинꙋ́ѧсѧ, во сто́льный гра́дъ прите́клъ є҆сѝ и҆ ѡ҆ рожде́нїи пе́рвенца є҆мꙋ̀ проре́клъ є҆сѝ. Сегѡ̀ ра́ди глаго́лемъ тебѣ̀ си́це:

<red>Р</red>а́дꙋйсѧ, дерзнове́нїе ко гдⷭ҇ꙋ стѧжа́вый: ра́дꙋйсѧ, прⷪ҇ро́ческагѡ да́ра и҆спо́лненный. Ра́дꙋйсѧ, хрⷭ҇толюбивагѡ царѧ̀ вѣ́рꙋ ѹ҆мно́живый: ра́дꙋйсѧ, на хвалꙋ̀ гдⷭ҇ню того̀ подви́гнꙋвый. Ра́дꙋйсѧ, че́стїю царевою не превозноси́выйсѧ: ра́дꙋйсѧ, ѡ҆ сла́вѣ є҆ди́нагѡ бг҃а возвесели́выйсѧ. Ра́дꙋйсѧ, ꙗ҆́кѡ твое́ю мл҃твою непло́дїе цари́цы прекратисѧ: ра́дꙋйсѧ, ꙗ҆́кѡ пло́дъ благослове́нъ землѝ рѡссі́йстѣй мл҃твою твое́ю дарова́сѧ.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
