---
title: "І҆́косъ а҃і"
navigation:
  key: akathists-eleazaranz-22
  title: "І҆́косъ а҃і"
  parent: akathists-eleazaranz
  order: 22
type: "akathist"
---

## І҆́косъ а҃і:

<red>С</red>вѣтоза́рнаѧ ѕвѣзда̀ ꙗ҆ви́лсѧ є҆сѝ, ѻ҆́ч҃е є҆леаза́ре, во мра́цѣ страсте́й на́съ сꙋ́щихъ ѡ҆зарѧ́ющаѧ и҆ ко свѣ́тꙋ сп҃се́нїѧ приводѧ́щаѧ всѣ́хъ вопїю́щихъ тебѣ̀ такова̑ѧ:

<red>Р</red>а́дꙋйсѧ, ѡ҆би́тель твою̀ и҆ по сме́рти не ѡ҆ставлѧ́ѧй: ра́дꙋйсѧ, живꙋ́щыѧ въ не́й неви́димѡ назираѧй. Ра́дꙋйсѧ, пи́щею дх҃о́вною на́съ ѹ҆довлѧ́ѧй: ра́дꙋйсѧ, на потре́бꙋ тѣле́снꙋю всѧ̑ ѿ гдⷭ҇а на́мъ подава́ѧй. Ра́дꙋйсѧ, въ житїѝ твое́мъ мл҃твѣ денноно́щнѣй бра́тїю наꙋчи́вый: ра́дꙋйсѧ, и҆ по преставле́нїи твое́мъ въ мл҃твѣ на́съ ѹ҆крѣплѧ́ѧй. Ра́дꙋйсѧ, скорбѧ́щихъ та́йный ѹ҆тѣ́шителю: ра́дꙋйсѧ, страда́льцєвъ незри́мый посѣти́телю.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
