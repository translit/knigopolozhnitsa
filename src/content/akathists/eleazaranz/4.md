---
title: "І҆́косъ в҃"
navigation:
  key: akathists-eleazaranz-4
  title: "І҆́косъ в҃"
  parent: akathists-eleazaranz
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣще́нный стѧжа́въ, мїрска́гѡ пристра́стїѧ и҆збѣ́глъ є҆сѝ, пречꙋ́дне є҆леаза́ре, и҆ по́двиги пло́ть ѹ҆мертви́въ, ѡ҆́бразъ до́брагѡ житїѧ̀ и҆́нокѡмъ препода́лъ є҆сѝ. сегѡ̀ ра́ди восхвалѧ́емъ тѧ̀ си́це:

<red>Р</red>а́дꙋйсѧ, ѻ҆те́чество и҆ ро́дъ тво́й ѡ҆ста́вивый: ра́дꙋйсѧ, бога́тство и҆ сла́вꙋ возненави́дѣвый. Ра́дꙋйсѧ, сꙋро́вое житїѐ возлюби́вый: ра́дꙋйсѧ, хрⷭ҇тꙋ̀ послѣ́довати возжела́вый. Ра́дꙋйсѧ, ꙗ҆́кѡ приста́нища ти́хагѡ дости́глъ є҆сѝ: ра́дꙋйсѧ, ꙗ҆́кѡ сп҃се́нїю мно́гихъ послꙋжи́лъ є҆сѝ. Ра́дꙋйсѧ, грѧдꙋ̑щаѧ прозира́ѧй: ра́дꙋйсѧ, дале́че сꙋ̑щаѧ прови́дѧй.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
