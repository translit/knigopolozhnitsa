---
title: "І҆́косъ ѳ҃"
navigation:
  key: akathists-eleazaranz-18
  title: "І҆́косъ ѳ҃"
  parent: akathists-eleazaranz
  order: 18
type: "akathist"
---

## І҆́косъ ѳ҃:

<red>В</red>иті́йственныхъ слове́съ плете́нїе не довлѣ́етъ восхвали́ти досто́йнѡ чꙋдотворє́нїѧ твоѧ̑, прпⷣбне є҆леаза́ре. Ѻ҆ба́че любо́вїю дви́жими, восписꙋ́емъ тѝ сицева̑ѧ:

<red>Р</red>а́дꙋйсѧ, вождю̀ дꙋхо́вныхъ во́инѡвъ: ра́дꙋйсѧ, бѣснꙋ́емыхъ свободи́телю. Ра́дꙋйсѧ, прїе́мый ѿ гдⷭ҇а вла́сть на дꙋ́хи нечи́стыѧ: ра́дꙋйсѧ, и҆ по сме́рти твое́й низлага́ѧй вра̑жїѧ на на́съ ѡ҆полчє́нїѧ. Ра́дꙋйсѧ, ꙗ҆́кѡ моще́й твои́хъ дꙋ́си ѕло́бы ѹ҆страша́ютсѧ: ра́дꙋйсѧ, ꙗ҆́кѡ предста́тельствомъ твои́мъ всѧ̑кїѧ болѣ̑зни и҆сцѣлѧ́ютсѧ. Ра́дꙋйсѧ, въ пꙋчи́нѣ морстѣ́й пла́вающымъ помо́щниче: ра́дꙋйсѧ, ѡ҆би́димыхъ защи́тниче.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
