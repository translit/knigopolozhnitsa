---
title: "І҆́косъ г҃"
navigation:
  key: akathists-eleazaranz-6
  title: "І҆́косъ г҃"
  parent: akathists-eleazaranz
  order: 6
type: "akathist"
---

## І҆́косъ г҃:

<red>И҆</red>мѣ́ѧ мл҃твꙋ и҆ крⷭ҇тное зна́менїе ꙗ҆́кѡ щи́тъ непобѣди́мый, досточꙋ́дне є҆леаза́ре, мꙋ́жественнѡ прогонѧ́лъ є҆сѝ вра̑жїѧ ѡ҆полчє́нїѧ, страхова́нїи многоѡбра́зными на тѧ̀ вою́ющаѧ. Мы́ же ꙗ҆́кѡ во́ина хрⷭ҇то́ва ѹ҆блажа́емъ тѧ̀ си́це:

<red>Р</red>а́дꙋйсѧ, те́мныхъ дꙋхѡ́въ прогони́телю: ра́дꙋйсѧ, ѕлоко́зненныхъ и҆́хъ сѣте́й разрꙋши́телю. Ра́дꙋйсѧ, и҆́менемъ їи҃совымъ врагѝ неви̑димыѧ ѿражавый: ра́дꙋйсѧ, мꙋ́дрость дꙋхо́внꙋю стѧжа́вый. Ра́дꙋйсѧ, на неви́димꙋю бра́нь вѣ́рою и҆ мл҃твою воѡрꙋжи́выйсѧ: ра́дꙋйсѧ, вѡ́инъ хрⷭ҇то́въ непобѣди́мь ꙗ҆ви́выйсѧ. Ра́дꙋйсѧ, полꙋ́нѡщныѧ страны̀ свѣти́льниче: ра́дꙋйсѧ, неꙋсы́пный ѡ҆ лю́дехъ мл҃твенниче.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
