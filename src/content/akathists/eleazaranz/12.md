---
title: "І҆́косъ ѕ҃"
navigation:
  key: akathists-eleazaranz-12
  title: "І҆́косъ ѕ҃"
  parent: akathists-eleazaranz
  order: 12
type: "akathist"
---

## І҆́косъ ѕ҃:

<red>В</red>озсїѧва́ше лицѐ твоѐ нбⷭ҇ною ра́достїю и҆ дꙋхѡ́внымъ весе́лїемъ, а҆́гг҃лоподобне є҆леаза́ре, є҆гда̀ сподоблѧ́лсѧ є҆сѝ бжⷭ҇твенныхъ ѿкрове́нїй и҆ видѣ́нїй. Сегѡ̀ ра́ди си́це тебѣ̀ зове́мъ:

<red>Р</red>а́дꙋйсѧ, гла́съ бжⷭ҇твенный многа́жды слы́шавый: ра́дꙋйсѧ а҆пⷭ҇лꙋ па́ѵлꙋ собесѣ́дникъ въ видѣ́нїи бы́вый. Ра́дꙋйсѧ, хрⷭ҇то́въ ли́къ при́снѡ во ѹ҆мѣ̀ твое́мъ предноси́вый: ра́дꙋйсѧ, многострада́льнагѡ ѡ҆ хрⷭ҇тѣ житїѧ̀ благі́й ѡ҆́бразъ ꙗ҆ви́вый. Ра́дꙋйсѧ, на де́мѡны вои́нствꙋющымъ при́сный спобо́рникъ бы́вый: ра́дꙋйсѧ, бра́тїю твою̀ ко́зни дє́мѡнскїѧ прозира́ти наꙋчи́вый. Ра́дꙋйсѧ, пра́выѧ вѣ́ры до́брый ѹ҆чи́телю: ра́дꙋйсѧ, сомнѧ́щихсѧ вѣ́рѣ мꙋ́дрый наказа́телю.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
