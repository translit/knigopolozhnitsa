---
title: "Конда́къ ѳ҃"
navigation:
  key: akathists-eleazaranz-17
  title: "Конда́къ ѳ҃"
  parent: akathists-eleazaranz
  order: 17
type: "akathist"
---

## Конда́къ ѳ҃:

<red>В</red>сѝ жи́тельствꙋющїи въ бг҃оспаса́емѣй ѡ҆би́тели се́й къ ра́цѣ че́стныхъ моще́й твои́хъ соше́дшесѧ дне́сь, приснопа́мѧтне є҆леаза́ре, и҆ па́мѧтїю добродѣ́телей твои́хъ сердца̀ ѹ҆милѧ́юще, прино́симъ тѝ хвале́бнꙋю пѣ́снь, а҆́гг҃льски пою́ще бг҃ꙋ: <red>А҆</red>ллилꙋ́їа.
