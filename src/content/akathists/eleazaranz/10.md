---
title: "І҆́косъ є҃"
navigation:
  key: akathists-eleazaranz-10
  title: "І҆́косъ є҃"
  parent: akathists-eleazaranz
  order: 10
type: "akathist"
---

## І҆́косъ є҃:

<red>В</red>и́дѣша ѹ҆ченицы̀ твоѝ, прпⷣбне є҆леаза́ре, царе́во къ тебѣ̀ бл҃говоле́нїе, и҆ повелѣ́нїе є҆гѡ̀ къ построению хра́ма во ѡ҆би́тели твое́й прїе́мше, ра́довахꙋсѧ. Мы̀ же, гдⷭ҇не на то̀ бл҃гослове́нїе ѹ҆вѣ́дѣвше и҆ видѣ́нїѧ чꙋдє́снаѧ тебѣ̀ ꙗ҆влє́ннаѧ воспомина́юще, глаго́лемъ:

<red>Р</red>а́дꙋйсѧ, хрⷭ҇то́вы словє́сныѧ ѻ҆́вцы ко сп҃се́нїю подвиза́ѧй: ра́дꙋйсѧ, неради̑выѧ ѿ сна̀ грѣхо́внагѡ возбꙋждаѧй. Ра́дꙋйсѧ, ѹ҆ченикѝ твоѧ̀ нелѣ́ностнѡ въ житїѝ назида́вый: ра́дꙋйсѧ, и҆ по преставле́нїи писа́ньми твои́ми тѣ́хъ сердца̀ ѹ҆милѧ́ѧй. Ра́дꙋйсѧ, словеса̀ и҆ ѹ҆чє́нїѧ ст҃оѻте́ческаѧ въ се́рдцѣ твое́мъ запечатлѣ́вый: ра́дꙋйсѧ, тѣ́ми дꙋ́ши ко сп҃се́нїю наставлѧ́ѧй. Ра́дꙋйсѧ, вѣ́рный подража́тель бг҃оно́снымъ ѹ҆чи́телемъ бы́вый: ра́дꙋйсѧ, и҆скꙋ́сный и҆́нокѡвъ наста́вникъ ꙗ҆ви́выйсѧ.

<red>Р</red>а́дꙋйсѧ, прпⷣбне ѻ҆́ч҃е на́шъ є҆леаза́ре.
