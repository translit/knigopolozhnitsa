---
title: "Конда́къ в҃"
navigation:
  key: akathists-eleazaranz-3
  title: "Конда́къ в҃"
  parent: akathists-eleazaranz
  order: 3
type: "akathist"
---

## Конда́къ в҃:

<red>В</red>и́дѣвше бл҃гочести́вїи роди́телїе твоѝ ѹ҆се́рдїе твоѐ ко и҆́ноческомꙋ житїю̀, на се́й сп҃си́тельный пꙋ́ть тѧ̀ бл҃гослови́ти не ѿреко́шасѧ. Ты́ же, прпⷣбне, и҆з̾ до́мꙋ ѻ҆те́ческагѡ а҆́бїе и҆зше́дъ, во ѡ҆би́тель солове́цкꙋю ѹ҆стреми́лсѧ є҆сѝ, є҆ѧ́же дости́же, ра́достнѡ воспѣ́лъ є҆сѝ бг҃ꙋ: <red>А҆</red>ллилꙋ́їа.
