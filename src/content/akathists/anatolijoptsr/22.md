---
title: "І҆́косъ а҃і"
navigation:
  key: akathists-anatolijoptsr-22
  title: "І҆́косъ а҃і"
  parent: akathists-anatolijoptsr
  order: 22
type: "akathist"
---

## І҆́косъ а҃і:

<red>Т</red>ве́рдь цр҃ко́внꙋю ѡ҆зари́лъ є҆сѝ ѻ҆́тче сїѧ́нїемъ мл҃твы твоеѧ̀ и҆ ꙗ҆́коже со́лнце бг҃окра́сное прогна́лъ є҆сѝ тмꙋ̀ бѣсо́вскꙋю, лꙋча́ми любвѐ согрѣва́ѧй ча̑да твоѧ̑, де́монскаѧ попалѧ́ѧй по́лчища. Сегѡ̀ ра́ди во свѣ́тѣ дѣѧ́нїй твои́хъ ꙗ҆́коже во днѝ ходѧ́ще си́це тебѣ̀ вопїе́мъ:

<red>Р</red>а́дꙋйсѧ, солнцезра́чный проповѣ́дниче. Ра́дꙋйсѧ, мл҃твы бг҃осїѧ́нный свѣти́льниче. Ра́дꙋйсѧ, теплото́ю любвѐ согрѣва́ѧй ча̑да твоѧ̑. Ра́дꙋйсѧ, свѣ́томъ смире́нїѧ попалѧ́ѧй де́моны. Ра́дꙋйсѧ, во тмѣ̀ невѣ́дѣнїѧ возсїѧ́лъ є҆сѝ ꙗ҆́кѡ разсꙋжде́нїѧ ѕвѣздо̀. Ра́дꙋйсѧ, се́рдце твоѐ ꙗ҆ви́сѧ ꙗ҆́кѡ нб҃о невмѣсти́мое. Ра́дꙋйсѧ, сы́не невече́рнѧгѡ днѣ̀. Ра́дꙋйсѧ, трисо́лнечнагѡ бжⷭ҇тва̀ та́инниче.

<red>Р</red>а́дꙋйсѧ, а҆нато́лїе, зерца́ло мл҃твы ѹ҆́мныѧ.
