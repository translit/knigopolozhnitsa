---
title: "І҆́косъ і҃"
navigation:
  key: akathists-anatolijoptsr-20
  title: "І҆́косъ і҃"
  parent: akathists-anatolijoptsr
  order: 20
type: "akathist"
---

## І҆́косъ і҃:

<red>А҆</red>рома́тами мл҃твы твоеѧ̀ бг҃одарова́нныѧ прⷭ҇нѡ ѹ҆веселѧ́еши ча́дъ твои́хъ, ѻ҆́тче бг҃оно́сне, є҆́юже и҆ посѣща́еши и҆ просвѣща́еши и҆ сп҃са́еши ѿ бѣ́дъ и҆ напа́стей многоразли́чныхъ, вопїю́щихъ тебѣ̀ сицева̑ѧ:

<red>Р</red>а́дꙋйсѧ, мл҃твы бг҃овдохнове́ннаѧ цѣвни́це. Ра́дꙋйсѧ, ѻ҆рга́не ѱалмопѣ́нїѧ, дви́жимый дх҃омъ ст҃ы́мъ. Ра́дꙋйсѧ, чⷭ҇тоты̀ серде́чныѧ стро́гое соблюде́нїе. Ра́дꙋйсѧ, па́мѧти ѡ҆ бз҃ѣ бы́строе воспламене́нїе. Ра́дꙋйсѧ, ѿ мл҃твы дѣ́ѧтельное рожде́нїе любвѐ ꙗ҆влѧ́еши. Ра́дꙋйсѧ, ѿ хране́нїѧ ѹ҆ма̀ дꙋхо́вный пло́дъ созерца́нїѧ показꙋ́еши. Ра́дꙋйсѧ, и҆́мже плѣне́нїй ѹ҆ма̀ свобожда́емсѧ. Ра́дꙋйсѧ, и҆́мже непреста́ннѡ моли́тисѧ наꙋча́емсѧ.

<red>Р</red>а́дꙋйсѧ, а҆нато́лїе, зерца́ло мл҃твы ѹ҆́мныѧ.
