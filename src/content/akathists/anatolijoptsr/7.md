---
title: "Конда́къ д҃"
navigation:
  key: akathists-anatolijoptsr-7
  title: "Конда́къ д҃"
  parent: akathists-anatolijoptsr
  order: 7
type: "akathist"
---

## Конда́къ д҃:

<red>Ѹ҆́</red>мнꙋю мл҃твꙋ ꙗ҆́кѡ ме́чъ ѻ҆боюдоѻ́стрый воспрїѧ́лъ є҆сѝ, ѻ҆́тче а҆нато́лїе, ꙗ҆́коже въ чи́нѣ по́стрига мона́шескагѡ ѡ҆ се́мъ глаго́летсѧ, и҆́мже посѣ́клъ є҆сѝ пле́велы страсте́й и҆ всѧ́кое вра́жїе прираже́нїе ѿрази́въ, прⷭ҇нѡ взыва́ѧй бг҃ꙋ: <red>А҆</red>ллилꙋ́їа.
