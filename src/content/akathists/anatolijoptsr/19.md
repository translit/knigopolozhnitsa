---
title: "Конда́къ і҃"
navigation:
  key: akathists-anatolijoptsr-19
  title: "Конда́къ і҃"
  parent: akathists-anatolijoptsr
  order: 19
type: "akathist"
---

## Конда́къ і҃:

<red>В</red>озрасти́лъ є҆сѝ са́дъ въ дꙋшѝ твое́й добродѣ́телей неꙋвѧда́емыхъ, ѻ҆́тче а҆нато́лїе, по́стъ и҆ бдѣ́нїе, цѣломꙋ́дрїе и҆ чⷭ҇тотꙋ̀, любы̀ є҆ѵⷢ҇льскꙋю и҆ мл҃твꙋ дꙋходви́жнꙋю, за ны̀ бг҃а ѹ҆молѧ́ющꙋю, є҆́юже и҆ пое́ши прⷭ҇нѡ: <red>А҆</red>ллилꙋ́їа.
