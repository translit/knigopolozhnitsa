---
title: "І҆́косъ и҃"
navigation:
  key: akathists-anatolijoptsr-16
  title: "І҆́косъ и҃"
  parent: akathists-anatolijoptsr
  order: 16
type: "akathist"
---

## І҆́косъ и҃:

<red>С</red>вѣти́льникъ ꙗ҆ви́лсѧ є҆сѝ бг҃оза́рный, ѻ҆́тче а҆нато́лїе, свѣтоводѧ́й къ невече́рнемꙋ дню̀ ча̑да твоѧ̑, ѿ но́щи невѣ́дѣнїѧ и҆збавлѧ́ѧй и҆ ѿ страсте́й и҆зыма́ѧй, вопїю́щихъ тебѣ̀ сїѧ̑:

<red>Р</red>а́дꙋйсѧ, свѣти́льникъ под̾ спꙋ́домъ жите́йскїѧ толстоты̀ несокры́тый. Ра́дꙋйсѧ, гра́де на верхꙋ̀ горы̀ добродѣ́телей стоѧ́й соѻрꙋже́нный. Ра́дꙋйсѧ, на тве́рдѣ ѹ҆́мнѣй незаходи́мое свѣти́ло. Ра́дꙋйсѧ, на высотѣ̀ дꙋхо́внѣй разсꙋжде́нїѧ ѕвѣздо̀. Ра́дꙋйсѧ, сла́дкимъ и҆́менемъ і҆и҃совымъ пита́ѧй ча̑да твоѧ̑. Ра́дꙋйсѧ, мече́мъ ѻ҆боюдоѻ́стрымъ сло́ва бж҃їѧ посѣца́ѧй врагѝ твоѧ̑. Ра́дꙋйсѧ, невѣстово́децъ цр҃ко́вный дꙋ́шъ бг҃ꙋ посвѧще́нныхъ. Ра́дꙋйсѧ, ѡ҆брꙋ́чникъ мона́шескихъ чинѡ́въ цр҃кви невѣ́стѣ хрⷭ҇то́вой.

<red>Р</red>а́дꙋйсѧ, а҆нато́лїе, зерца́ло мл҃твы ѹ҆́мныѧ.
