---
title: "І҆́косъ г҃"
navigation:
  key: akathists-anatolijoptsr-6
  title: "І҆́косъ г҃"
  parent: akathists-anatolijoptsr
  order: 6
type: "akathist"
---

## І҆́косъ г҃:

<red>С</red>мире́нїемъ ꙗ҆́кѡ покро́вомъ бж҃їимъ тѧ̀ ѡ҆хранѧ́ше бг҃омꙋ́дрый ста́рецъ мака́рїй и҆ проти́вꙋ похва́лъ ѡ҆бличе́ньми тѧ̀ наставлѧ́ше. Ты́ же ѹ҆коре́нїѧ ѿ ста́рца ꙗ҆́кѡ во́дꙋ чисти́тельнꙋю прїима́лъ є҆сѝ. Сегѡ̀ ра́ди чⷭ҇тотѣ̀ дꙋшѝ твоеѧ̀ дивѧ́щесѧ, си́це тебѣ̀ вопїе́мъ:

<red>Р</red>а́дꙋйсѧ, бл҃годꙋ́шное ѹ҆кори́зны терпѣ́нїе. Ра́дꙋйсѧ, доблемꙋ́дрое къ трꙋда́мъ понꙋжде́нїе. Ра́дꙋйсѧ, ѿ мїрски́хъ похва́лъ ѹ҆дале́нїе. Ра́дꙋйсѧ, нищеты̀ и҆́ноческїѧ взыска́нїе. Ра́дꙋйсѧ, ꙗ҆́кѡ ста́рцꙋ твоемꙋ̀ всѧ́кїй по́мыслъ ѿкрыва́лъ є҆сѝ. Ра́дꙋйсѧ, ꙗ҆́кѡ всѧ́кꙋю стра́сть мече́мъ разсꙋжде́нїѧ закла́лъ є҆сѝ. Ра́дꙋйсѧ, послꙋша́нїемъ животво́рнымъ во́лю свою̀ ѹ҆мертви́вый. Ра́дꙋйсѧ, нечꙋ́вствїе ꙗ҆́кѡ ка́мень ѿ се́рдца твоегѡ̀ ѿвали́вый.

<red>Р</red>а́дꙋйсѧ, а҆нато́лїе, зерца́ло мл҃твы ѹ҆́мныѧ.
