---
title: "І҆́косъ ѳ҃"
navigation:
  key: akathists-anatolijoptsr-18
  title: "І҆́косъ ѳ҃"
  parent: akathists-anatolijoptsr
  order: 18
type: "akathist"
---

## І҆́косъ ѳ҃:

<red>А҆</red>гг҃лѡ́въ сослꙋжа́щихъ тебѣ̀ бжⷭ҇твеннꙋю лїтꙋргі́ю сподо́билсѧ є҆сѝ и҆мѣ́ти, ѻ҆́тче а҆нато́лїе, є҆гда̀ съ пра́веднымъ і҆ѡа́нномъ па́стыремъ кроншта́дтскимъ сослꙋжи́лъ є҆сѝ. Сегѡ̀ ра́ди а҆гг҃лоподо́бномꙋ твоемꙋ̀ житїю̀ чꙋдѧ́щесѧ, а҆гг҃лолѣ́пнꙋю тебѣ̀ прино́симъ хвалꙋ̀:

<red>Р</red>а́дꙋйсѧ, бжⷭ҇твенныѧ ча́ши ѹ҆миле́нный прича́стниче. Ра́дꙋйсѧ, безкро́вныѧ же́ртвы тре́петный соверши́телю. Ра́дꙋйсѧ, нб҃о ѿве́рзый мл҃твами твои́ми. Ра́дꙋйсѧ, ꙗ҆́кѡ славосло́виши и҆ ны́нѣ съ а҆́гг҃льскими чи́нми. Ра́дꙋйсѧ, а҆гг҃лѡ́въ ꙗ҆́кѡ дїа́конѡвъ и҆мѣ́лъ є҆сѝ тебѣ̀ слꙋжа́щими. Ра́дꙋйсѧ, а҆гг҃лоре́вностномꙋ і҆ѡа́ннꙋ примѣ́ромъ бы́въ длѧ̀ подража́нїѧ. Ра́дꙋйсѧ, ꙗ҆́кѡ тебѐ ра́ди та́йнамъ хрⷭ҇то́вымъ съ тре́петомъ прїѻбща́емсѧ. Ра́дꙋйсѧ, ꙗ҆́кѡ тебѐ ра́ди на лїтꙋргі́ю ꙗ҆́кѡ къ а҆́гг҃льскомꙋ слꙋже́нїю поспѣша́емъ.

<red>Р</red>а́дꙋйсѧ, а҆нато́лїе, зерца́ло мл҃твы ѹ҆́мныѧ.
