---
title: "Конда́къ г҃"
navigation:
  key: akathists-anatolijoptsr-5
  title: "Конда́къ г҃"
  parent: akathists-anatolijoptsr
  order: 5
type: "akathist"
---

## Конда́къ г҃:

<red>І҆</red>ѡ́сифомъ прекра́снымъ тѧ̀ ст҃и́тель и҆гна́тїй наре́клъ є҆́сть, ѻ҆́тче а҆нато́лїе, є҆гда̀ ѡ҆ мл҃твѣ ѹ҆́мнѣй тѧ̀ вопросѝ. Ты́ же ꙗ҆́снѡ ѹ҆че́нїе ст҃оѻте́ческое возвѣсти́лъ є҆сѝ є҆мꙋ̀. Тѣ́мже ѹ҆диви́выйсѧ ѿвѣ́тꙋ твоемꙋ̀, возопѝ: <red>А҆</red>ллилꙋ́їа.
