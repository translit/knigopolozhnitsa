---
title: "І҆́косъ з҃"
navigation:
  key: akathists-anatolijoptsr-14
  title: "І҆́косъ з҃"
  parent: akathists-anatolijoptsr
  order: 14
type: "akathist"
---

## І҆́косъ з҃:

<red>Ѻ҆́</red>птинскїй ста́рецъ а҆мвро́сїй, ꙗ҆́кѡ ви́дѣ тѧ̀, ѻ҆́тче а҆нато́лїе, въ во́зрастъ хрⷭ҇то́въ прише́дша, граждани́на тѧ̀ го́рнѧгѡ і҆ерⷭ҇ли́ма наре́клъ є҆́сть, є҆щѐ на землѝ живꙋ́щагѡ. Мы́ же соверше́нствꙋ твоемꙋ̀ чꙋдѧ́щесѧ, си́це тебѣ̀ зове́мъ:

<red>Р</red>а́дꙋйсѧ, земны́й нб҃ожи́телю. Ра́дꙋйсѧ, го́рнѧгѡ і҆ерⷭ҇ли́ма слꙋжи́телю. Ра́дꙋйсѧ, мона́шествꙋющихъ бг҃омꙋ́дрый наста́вниче. Ра́дꙋйсѧ, моли́твенникѡмъ дꙋхоно́сный ѹ҆чи́телю. Ра́дꙋйсѧ, непари́тельное пребыва́нїе въ мл҃твѣ. Ра́дꙋйсѧ, созерца́тельное ѹ҆строе́нїе ѹ҆ма̀. Ра́дꙋйсѧ, чⷭ҇тое зрѣ́нїе невече́рнѧгѡ свѣ́та. Ра́дꙋйсѧ, ꙗ҆́сное ви́дѣнїе сокрове́нныхъ та́инъ.

<red>Р</red>а́дꙋйсѧ, а҆нато́лїе, зерца́ло мл҃твы ѹ҆́мныѧ.
