---
title: "І҆́косъ и҃"
navigation:
  key: akathists-moisejnovg-16
  title: "І҆́косъ и҃"
  parent: akathists-moisejnovg
  order: 16
type: "akathist"
---

## І҆́косъ и҃:

<red>В</red>е́сь и҆спо́лненъ любвѐ хрⷭ҇то́вы и҆ бл҃га́гѡ бг҃а подража́тель бы́въ, па́стырски порꙋченное тебѣ̀ ѿ хрⷭ҇та̀ ста́до ѹ҆па́слъ є҆сѝ: лица́ бо си́льныхъ не стыдѧ́сѧ наставлѧ́лъ и҆́хъ на пꙋ́ть сп҃се́нїѧ, немощны̑ѧ застꙋпа́лъ є҆сѝ, вдова́мъ и҆ сирота́мъ бы́въ помо́щникъ и҆ любо́вь нелицемѣ́рнꙋю ко всѣ̑мъ стѧжа́въ. Сегѡ̀ ра́ди, чтꙋ́ще ст҃ꙋ́ю па́мѧть твою̀, любо́вїю тѝ вопїе́мъ:

<red>Р</red>а́дꙋйсѧ, свидѣ́нїй гдⷭ҇нихъ непосты́дный проповѣ́дниче: ра́дꙋйсѧ, ꙗ҆́кѡ кро́ткими глаго́лы и҆ мно́гимъ ра́зꙋмомъ проти̑вныѧ вразꙋмлѧ́лъ є҆сѝ. Ра́дꙋйсѧ, горды́ни смири́телю, ѹ҆бо́гихъ же застꙋ́пниче: ра́дꙋйсѧ, ꙗ҆́кѡ стѧжа́лъ є҆сѝ любо́вь, николи́же ѿпада́ющꙋю. Ра́дꙋйсѧ, милосе́рдїѧ и҆сто́чниче: ра́дꙋйсѧ, непреста́нное ѡ҆ лю́дехъ промышле́нїе. Ра́дꙋйсѧ, ни́щихъ пита́телю: ра́дꙋйсѧ, а҆́лчꙋщымъ хлѣ́бе неѡскꙋдѣва́емый. Ра́дꙋйсѧ, всѣ́хъ наде́жное прибѣ́жище: ра́дꙋйсѧ, ненаде́жныхъ наде́ждо свѣ́тлаѧ. Ра́дꙋйсѧ, болѧ́щихъ ѹ҆слы́шанїе ско́рое: ра́дꙋйсѧ, ско́рбныхъ ѿра́до.

<red>Р</red>а́дꙋйсѧ, с҃ти́телю мѡѷсе́е, похвало̀ цр҃кве хрⷭ҇то́вы и҆ вели́кїй чꙋдотво́рче.
