---
title: "І҆́косъ є҃"
navigation:
  key: akathists-moisejnovg-10
  title: "І҆́косъ є҃"
  parent: akathists-moisejnovg
  order: 10
type: "akathist"
---

## І҆́косъ є҃:

<red>В</red>и́дѣша тѧ̀ лю́дїе па́стырѧ вои́стиннꙋ до́бра, нелѣ́ностнаго строи́телѧ и҆ бо́дреннаго рачи́телѧ ѡ҆ сп҃се́нїи и҆́хъ: цє́ркви бо и҆ монастыри̑ созида́лъ є҆сѝ, и҆́хже і҆кѡ́нами ѹ҆кра́силъ и҆ кни́гами ѹ҆дово́лилъ, всѧ̑ восполнѧ́ѧ мздо́ю твое́ю. сегѡ̀ ра́ди похвала́ми тѧ̀ вѣнча́емъ си́це:

<red>Р</red>а́дꙋйсѧ, ѻ҆́ч҃е пресла́вный: ра́дꙋйсѧ, правосла́вныхъ ѹ҆твержде́нїе. Ра́дꙋйсѧ, хра́мѡвъ бж҃їихъ созида́телю: ра́дꙋйсѧ, ѡ҆би́телей и҆́ноческихъ ѹ҆строи́телю. Ра́дꙋйсѧ, ꙗ҆́кѡ видѣ́нїе дѣѧ́нїй бжⷭ҇твенныхъ вѣ̑рнымъ преда́лъ є҆сѝ: ра́дꙋйсѧ, ꙗ҆́кѡ заблꙋжда́ющихъ бг҃омꙋ́дреннѡ вразꙋмлѧ́еши. Ра́дꙋйсѧ, правосла́вїѧ преда́нїе со дерзнове́нїемъ проповѣ́давый: ра́дꙋйсѧ, бл҃года́тїю бж҃їею преꙋкра́шенный. Ра́дꙋйсѧ, цр҃кве красото̀: ра́дꙋйсѧ, ꙗ҆́кѡ всѧ̑ ѹ҆че́ньми твои́ми просвѣща́еши. Ра́дꙋйсѧ, непосты́дный ѡ҆ на́съ предста́телю: ра́дꙋйсѧ, мл҃твенниче ѡ҆ дꙋша́хъ на́шихъ.

<red>Р</red>а́дꙋйсѧ, ст҃и́телю мѡѷсе́е, похвало̀ ц҃ркве хрⷭ҇товы и҆ вели́кїй чꙋдотво́рче.
