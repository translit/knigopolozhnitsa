---
title: "І҆́косъ ѕ҃"
navigation:
  key: akathists-moisejnovg-12
  title: "І҆́косъ ѕ҃"
  parent: akathists-moisejnovg
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ꙗ҆́кѡ ѕвѣзда̀ лꙋчеза́рнаѧ, блиста́нїемъ ѹ҆че́нїй и҆ дѣѧ́нїй твои́хъ, є҆гда̀ по осьмна́десѧти лѣ́тѣхъ во́льнаго твоегѡ̀ ѹ҆дале́нїѧ со ст҃ительскаго престо́ла па́ки, а҆́ще и҆ проти́вꙋ твоеѧ̀ во́ли, призва́хꙋ тѧ̀ лю́дїе на па́стырство, и҆ прїѧ́въ бл҃гослове́нїе ѿ патрїа́рха царегра́дскагѡ и҆ митрополі́та всерѡссі́йскагѡ, сто́лпъ и҆ ѹ҆твержде́нїе цр҃кве пока́залсѧ є҆сѝ. И҆ ны́нѣ не пре́зри притека́ющихъ къ тебѣ̀ и҆ вопїю́щихъ:

<red>Р</red>а́дꙋйсѧ, и҆́стины побо́рниче: ра́дꙋйсѧ, є҆ресе́й посрами́телю. Ра́дꙋйсѧ, свѣти́ло бл҃гоче́стїѧ: ра́дꙋйсѧ, собла́знѡвъ прогони́телю. Ра́дꙋйсѧ, ꙗ҆́кѡ ле́сть беззако́нныхъ ѡ҆бличи́лъ є҆сѝ: ра́дꙋйсѧ, ꙗ҆́кѡ чꙋ̑ждаѧ ѹ҆чє́нїѧ ѿ цр҃кве вѣ́рныхъ ѿгна́лъ є҆сѝ. Ра́дꙋйсѧ, бо́дренный въ вертогра́дѣ хрⷭ҇товѣ дѣ́лателю: ра́дꙋйсѧ, ꙗ҆́кѡ вра̑жїѧ ѡ҆полчє́нїѧ низложи́вый. Ра́дꙋйсѧ, вѣ́ры правосла́вныѧ таи́нниче: ра́дꙋйсѧ, ꙗ҆́кѡ тобо́ю вои́стиннꙋ пра́во ходи́ти позна́хомъ. Ра́дꙋйсѧ, ꙗ҆́кѡ стра́хъ бж҃їй, нача́ло премꙋ́дрости, въ сердца̀ пасо́мыхъ внꙋша́лъ є҆сѝ: ра́дꙋйсѧ, ꙗ҆́кѡ ѡ҆дожде́нїемъ слове́съ твои́хъ непло́дное серде́цъ возделывал є҆сѝ.

<red>Р</red>а́дꙋйсѧ, с҃ти́телю мѡѷсе́е, похвало̀ цр҃кве хрⷭ҇то́вы и҆ вели́кїй чꙋдотво́рче.
