---
title: "І҆́косъ д҃"
navigation:
  key: akathists-moisejnovg-8
  title: "І҆́косъ д҃"
  parent: akathists-moisejnovg
  order: 8
type: "akathist"
---

## І҆́косъ д҃:

<red>С</red>лы́шаше бли́жнїи и҆ да́льнїи бг҃оꙋгодное житїѐ твоѐ, и҆ є҆гда̀ на а҆рхїпа́стырскїй престо́лъ цр҃кве новгра́да вели́кагѡ и҆ска́хꙋ мꙋ́жа досто́йна, а҆́бїе всѝ жела́нїемъ возжелѣ́ша и҆мѣ́ти тѧ̀ пастыренача́льника и҆ ст҃и́телѧ. Сегѡ̀ ра́ди и҆ же́злъ па́стырства прїѧ́лъ є҆сѝ ѿ всерѡссі́йскагѡ митрополі́та петра̀ и҆ па́ствꙋ твою̀ до́брѣ ѹ҆па́слъ є҆сѝ. Мы̀ же, ѻ҆́вцы па́жити твоеѧ̀, свѣ́томъ твоегѡ̀ бг҃оразꙋ́мїѧ ѡ҆зарѧ́еми, вопїе́мъ тѝ:

<red>Р</red>а́дꙋйсѧ, а҆рхїере́ю, премꙋ́дрый ѹ҆чи́телю: ра́дꙋйсѧ, мꙋ́жꙋ жела́нїй, пастѝ ста́до хрⷭ҇то́во призва́нный. Ра́дꙋйсѧ, чистото́ю ꙗ҆́кѡ со́лнце возсїѧ́вый: ра́дꙋйсѧ, ѻ҆́ч҃е преди́вный. Ра́дꙋйсѧ, па́стырю прелюбе́зный: ра́дꙋйсѧ, и҆збра́нный сосꙋ́де блгⷣти бжⷭ҇твенныѧ. Ра́дꙋйсѧ, а҆пⷭ҇лѡвъ соприча́стниче: ра́дꙋйсѧ, вели́кихъ ст҃и́телей новгоро́дскихъ прее́мниче и҆ сопресто́льниче. Ра́дꙋйсѧ, бо́дрый стра́же слове́сныхъ ѻ҆ве́цъ: ра́дꙋйсѧ, і҆ера́рхѡвъ ѹ҆краше́нїе. Ра́дꙋйсѧ, бл҃гочести́выхъ велѣ́нїй сказа́телю и҆ насади́телю: ра́дꙋйсѧ, ꙗ҆́кѡ сла́вꙋ цр҃кве ѡ҆богати́лъ є҆сѝ ѹ҆че́ньми твои́ми, бг҃омꙋ́дре.

<red>Р</red>а́дꙋйсѧ, с҃ти́телю мѡѷсе́е, похвало̀ цр҃кве хрⷭ҇то́вы и҆ вели́кїй чꙋдотво́рче.
