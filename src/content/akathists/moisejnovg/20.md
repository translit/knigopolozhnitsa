---
title: "І҆́косъ і҃"
navigation:
  key: akathists-moisejnovg-20
  title: "І҆́косъ і҃"
  parent: akathists-moisejnovg
  order: 20
type: "akathist"
---

## І҆́косъ і҃:

<red>С</red>тѣ́нꙋ прибѣ́жища стѧжа́хомъ тѧ̀, досточꙋ́дне мѡѷсе́е, и҆ въ ско́рбехъ застꙋпле́нїе: предварѧ́еши бо въ бѣда́хъ сꙋ́щыѧ, ꙗ҆́кѡже и҆ногда̀ кꙋ́плю дѣ́ющагѡ ѿ потопле́нїѧ спа́слъ є҆сѝ, и҆ разбо́йничо ѹ҆мышле́нїе на того̀ па́ки раззори́лъ є҆сѝ. Не ѿри́ни ѹ҆́бѡ и҆ на́съ, ѹ҆миле́ннѡ тѝ взыва́ющихъ:

<red>Р</red>а́дꙋйсѧ, въ бѣда́хъ сꙋ́щымъ предста́телю: ра́дꙋйсѧ, напа́ствꙋємымъ свободи́телю. Ра́дꙋйсѧ, пла́вающихъ храни́телю: ра́дꙋйсѧ, пꙋтеше́ствꙋющымъ благо́е поспѣше́нїе. Ра́дꙋйсѧ, спаса́ѧй ѿ сме́рти го́рькїѧ: ра́дꙋйсѧ, въ неча́ѧнїи сꙋ́щымъ ско́рое поможе́нїе. Ра́дꙋйсѧ, ꙗ҆́кѡ рѣ̑чнаѧ волнє́нїѧ ѹ҆ставлѧ́еши: ра́дꙋйсѧ, ꙗ҆́кѡ ѡ҆бстоѧ̑нїѧ лꙋка́вства и҆ навѣ́ты ѕло́бы разрꙋша́еши. Ра́дꙋйсѧ, ѡ҆би́димыхъ покро́ве: ра́дꙋйсѧ, не́моществꙋющихъ крѣ́посте. Ра́дꙋйсѧ, ꙗ҆́кѡ впада́ющихъ во и҆скꙋшє́нїѧ возставлѧ́еши: ра́дꙋйсѧ, ꙗ҆́кѡ ѿ скорбе́й и҆ ѡ҆ѕлобле́нїй и҆схища́еши.

<red>Р</red>а́дꙋйсѧ, с҃ти́телю мѡѷсе́е, похвало̀ цр҃кве хрⷭ҇то́вы и҆ вели́кїй чꙋдотво́рче.
