---
title: "І҆́косъ г҃"
navigation:
  key: akathists-moisejnovg-6
  title: "І҆́косъ г҃"
  parent: akathists-moisejnovg
  order: 6
type: "akathist"
---

## І҆́косъ г҃:

<red>И҆</red>мѣ́ѧ любо́вь бжⷭ҇твеннꙋю и҆ высото́ю смире́нїѧ ѹ҆краша́емь, бы́лъ є҆сѝ ꙗ҆́кѡ ѕвѣзда̀ пꙋтево́днаѧ мнѡ́гимъ и҆ нача́льникъ сщ҃е́ннагѡ собо́ра и҆́нокѡвъ, наказꙋ́ѧ и҆ ѹ҆ча̀, и҆ всѧ̑ приводѧ̀ къ во́ли бж҃їей. Тѣ́мже, ꙗ҆́кѡ дѣ́лателю добрꙋ̀ въ вертогра́дѣ гдⷭ҇ни, прино́симъ тѝ хва́ленїѧ:

<red>Р</red>а́дꙋйсѧ, свѣти́льниче бжⷭ҇твенный и҆ свѣтоно́сный: ра́дꙋйсѧ, є҆́же по ѡ҆́бразꙋ бж҃їю соблюды́й невреди́мѡ. Ра́дꙋйсѧ, мона́шествꙋющихъ добро́то: ра́дꙋйсѧ, пра́вило добродѣ́тели и҆звѣ́стнѣйшее. Ра́дꙋйсѧ, ꙗ҆́кѡ возложи́въ рꙋ́кꙋ на ра́ло не возврати́лсѧ вспѧ́ть: ра́дꙋйсѧ, ꙗ҆́кѡ ѹ҆пра́вленъ бы́лъ є҆сѝ въ црⷭ҇твїе хрⷭ҇та̀ бг҃а. Ра́дꙋйсѧ, собо́рѡвъ и҆́ноческихъ похвале́нїе: ра́дꙋйсѧ, ꙗ҆́кѡ вра̑жїѧ ѡ҆полчє́нїѧ ѹ҆праздни́лъ є҆сѝ. Ра́дꙋйсѧ, текꙋ́щихъ къ нб҃сѝ ѹ҆чи́телю: ра́дꙋйсѧ, ре́вности безпло́тныхъ подража́телю. Ра́дꙋйсѧ, бжⷭ҇твенныхъ слове́съ храни́телю: ра́дꙋйсѧ, прпⷣбныхъ и҆ првⷣныхъ сонаслѣ́дниче.

<red>Р</red>а́дꙋйсѧ, с҃ти́телю мѡѷсе́е, похвало̀ цр҃кве хрⷭ҇то́вы и҆ вели́кїй чꙋдотво́рче.
