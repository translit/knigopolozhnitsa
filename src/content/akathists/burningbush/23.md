---
title: "Конда́къ в҃і"
navigation:
  key: akathists-burningbush-23
  title: "Конда́къ в҃і"
  parent: akathists-burningbush
  order: 23
type: "akathist"
---

## Конда́къ в҃і:

<red>Б</red>л҃года́ти бж҃їѧ прича́стнꙋ и҆сповѣ́дꙋемъ твою̀ ст҃ꙋ́ю і҆кѡ́нꙋ, бг҃обл҃года́тнаѧ дв҃о, и҆ свѣ́тлѡ торжествꙋ́емъ пра́здникъ є҆ѧ̀ ꙗ҆вле́нїѧ: во ѻ҆́бразѣ со неѡпали́мыѧ кꙋпины̀ сеѧ̀ ꙗ҆́вльшисѧ, то́жде и҆ дѣ́йство показꙋ́етъ свои́ми чꙋдесы̀̀, ѿ ѻ҆́гненнагѡ пла́мени сохранѧ́ѧ и҆ соблюда́ѧ жили́ща на́ша свои́мъ присꙋ́тствїемъ. Сїю̀ ѹ҆́бѡ, ꙗ҆́кѡ щи́тъ и҆ забра́ло, и҆мꙋ́ще, тебѐ, помо́щницꙋ на́шꙋ держа́внꙋю хвала́ми пѣ́сненными ѹ҆бл҃жа́емъ и҆ ро́ждшемꙋсѧ ѿ тебє̀ спⷭ҇телю на́шемꙋ вопїе́мъ: <red>А҆</red>ллилꙋ́їѧ.
