---
title: "Конда́къ з҃"
navigation:
  key: akathists-burningbush-13
  title: "Конда́къ з҃"
  parent: akathists-burningbush
  order: 13
type: "akathist"
---

## Конда́къ з҃:

<red>Х</red>отѧ̀ гдⷭ҇ь ꙗ҆ви́ти любо́вь свою̀ къ лю́демъ, и҆скꙋпле́ннымъ є҆гѡ̀ кро́вїю, дарова̀ на́мъ въ покро́въ и҆ защи́тꙋ мт҃рь свою̀ пренепоро́чнꙋю, и҆ сїю̀ сотворѝ прибѣ́жище бл҃гоѿи́шное всѧ́кой дꙋшѝ хрⷭ҇тїа́нстѣй, скорбѧ́щей и҆ ѡ҆ѕло́бленнѣй, по́мощи и҆ млⷭ҇ти тре́бꙋющей. Вѣ́дꙋще ѹ҆́бѡ ѡ҆ таковѣ́мъ млⷭ҇рдомъ слꙋже́нїи твое́мъ ро́дꙋ чл҃вѣ́ческомꙋ, влⷣчице всебл҃га́ѧ, къ тебѣ̀ ѻ҆чи на́ши въ ско́рбехъ возво́димъ, и҆ рꙋ́цѣ моле́бнѡ простира́емъ, ѹ҆тѣше́нїѧ ѿ тебѐ є҆ди́ныѧ просѧ́ще, да сп҃се́ши на́съ предста́тельствомъ твои́мъ ѿ скорбе́й вре́менныхъ и҆ вѣ́чныхъ и҆ сподо́биши на землѝ живы́хъ, въ ра́дости ст҃ы́хъ пѣ́ти бг҃ꙋ: <red>А҆</red>ллилꙋ́їѧ.
