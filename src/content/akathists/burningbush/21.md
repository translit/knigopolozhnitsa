---
title: "Конда́къ а҃і"
navigation:
  key: akathists-burningbush-21
  title: "Конда́къ а҃і"
  parent: akathists-burningbush
  order: 21
type: "akathist"
---

## Конда́къ а҃і:

<red>П</red>ѣ́нїе хвале́бное прино́ситъ тебѣ̀ немо́лчнѡ ст҃а́ѧ хрⷭ҇то́ва цр҃ковь, всепѣ́таѧ влⷣчице, возвѣща́ѧ млⷭ҇ти твоѧ̀ и҆ чꙋдеса̀, и҆́миже ѡ҆богати́сѧ всѧ̀ вселе́ннаѧ. Вои́стиннꙋ, кто́ бо ꙗ҆́кѡ ты̀ скоропослꙋшли́въ є҆́сть къ мл҃твеннымъ проше́нїѧмъ на́шимъ: но и҆ са́мыѧ проше́нїѧ ѡ҆бы́кла є҆сѝ предварѧ́ти, ми́лꙋѧ и҆ ѹ҆щедрѧ́ѧ тре́бꙋющихъ по́мощи твоеѧ̀ ст҃ы́ѧ, є҆ѧ́же не лишѝ и҆ на́съ, смире́нныхъ, въ ча́съ се́й пою́щихъ во сла́вꙋ и҆́мени твоегѡ̀, и҆ вопїю́щихъ бг҃ꙋ: <red>А҆</red>ллилꙋ́їѧ.
