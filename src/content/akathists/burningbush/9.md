---
title: "Конда́къ є҃"
navigation:
  key: akathists-burningbush-9
  title: "Конда́къ є҃"
  parent: akathists-burningbush
  order: 9
type: "akathist"
---

## Конда́къ є҃:

<red>Б</red>г҃оте́чнаѧ ѕвѣзда̀, і҆кѡ́на твоѧ̀ всечестна́ѧ, бцⷣе дв҃о, во всѣ́мъ мі́рѣ чꙋде́съ мно́жествомъ бл҃года́тнѡ сїѧ́етъ и҆ просвѣща́етъ дꙋ́ши и҆ сердца̀ чл҃вѣ́ческїѧ къ позна́нїю ве́лїѧ твоегѡ̀ млⷭ҇рдїѧ, и҆́мже ро́дъ хрⷭ҇тїа́нскїй покрыва́еши и҆ застꙋпа́еши, ꙗ҆́кѡ мт҃и бл҃госе́рдаѧ. Ѡ҆ се́мъ ра́дꙋющесѧ, бл҃годари́мъ хрⷭ҇та̀ бг҃а, тебѣ̀, мт҃рь свою̀ по пло́ти, и҆ на́мъ въ мт҃рь по дꙋ́хꙋ дарова́вшагѡ и҆ зове́мъ є҆мꙋ̀ во ѹ҆миле́нїи глꙋбо́цѣмъ: <red>А҆</red>ллилꙋ́їѧ.
