---
title: "Конда́къ и҃"
navigation:
  key: akathists-burningbush-15
  title: "Конда́къ и҃"
  parent: akathists-burningbush
  order: 15
type: "akathist"
---

## Конда́къ и҃:

<red>С</red>тра́ннѡ є҆́сть ви́дѣти, ꙗ҆́кѡ і҆кѡ́на твоѧ̀, влⷣчице, на дсцѣ̀ напи́саннаѧ и҆ по є҆стествꙋ̀ своемꙋ̀ ѻ҆́гненномꙋ дѣ́йствꙋ подве́рженнаѧ, си́лꙋ па́че є҆сте́ственнꙋю ꙗ҆влѧ́етъ и҆ присꙋ́тствїемъ свои́мъ си́лꙋ ѻ҆гнѧ̀ ѹ҆кроща́етъ. Въ се́мъ познава́ѧ си́лꙋ бж҃їю и҆ твои́хъ мл҃твъ дѣ́йство, велича́емъ возвели́чившагѡ тѧ̀ зижди́телѧ, всѧ́ческихъ бг҃а, во ѿра́дꙋ и҆ ѹ҆тѣше́нїе на́мъ дарова́вшагѡ ѻ҆́бразъ тво́й чꙋдотво́рный и҆ си́мъ сп҃са́ющагѡ на́съ ѿ ѻ҆́гненнагѡ запале́нїѧ, да при́снѡ зове́мъ є҆мꙋ̀ бл҃года́рственнѡ и҆ хвале́бнѡ: <red>А҆</red>ллилꙋ́їѧ.
