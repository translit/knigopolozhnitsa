---
title: "Конда́къ г҃"
navigation:
  key: akathists-burningbush-5
  title: "Конда́къ г҃"
  parent: akathists-burningbush
  order: 5
type: "akathist"
---

## Конда́къ г҃:

<red>С</red>и́лою всевы́шнѧгѡ дѣ́йствꙋѧ, влⷣчице пребл҃га́ѧ, си́лꙋ є҆стества̀ ѻ҆́гненнагѡ ѹ҆кроща́еши ст҃о́ю і҆кѡ́ною твое́ю и҆ мно́га чꙋдеса̀ є҆́ю содѣва́еши во вселе́ннѣй. Тѣ́мже ро́дъ хрⷭ҇тїа́нскїй ѹ҆бл҃жа́етъ тѧ̀ гла́сы хвале́бными и҆ въ бѣда́хъ внеза́пныхъ, наипа́че же во вре́мѧ ѻ҆́гненнагѡ запале́нїѧ къ тебѣ̀ мл҃твеннѡ притека́етъ, прїе́млѧ по́мощь ѿ тебѐ бл҃говре́меннꙋ. Сегѡ̀ ра́ди бл҃года́рственнѡ вопїе́мъ просла́вльшемꙋ тѧ̀ цр҃ю̀ сла́вы, хрⷭ҇тꙋ̀: <red>А҆</red>ллилꙋ́їѧ.
