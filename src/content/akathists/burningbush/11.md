---
title: "Конда́къ ѕ҃"
navigation:
  key: akathists-burningbush-11
  title: "Конда́къ ѕ҃"
  parent: akathists-burningbush
  order: 11
type: "akathist"
---

## Конда́къ ѕ҃:

<red>П</red>роповѣ́дꙋетъ цр҃ковь хрⷭ҇то́ва чꙋдеса̀ твоѧ̀, бг҃ороди́тельнице, ꙗ҆́же па́че песка̀ морска́гѡ и҆ ѕвѣ́здъ нбⷭ҇ныхъ мно́жае сꙋ́ть: ѿ восто́ка бо и҆ до за́пада хва́льнѡ и҆́мѧ твоѐ чꙋдесы̀̀, и҆ нѣ́сть гра́да и҆лѝ страны̀, и҆дѣ́же не соверши́сѧ тобо́ю дѣ́йство си́лы бж҃їѧ во и҆збавле́нїе и҆ сп҃се́нїе, просвѣще́нїе и҆ и҆сцѣле́нїе люде́й хрⷭ҇тоимени́тыхъ. Наипа́че же чрез̾ і҆кѡ́ны твоѧ̀ ст҃ы́ѧ ѻ҆бы́кла є҆сѝ чꙋдотвори́ти, и҆злива́ѧ ѿ ни́хъ стрꙋ́и млⷭ҇ти и҆ щедрѡ́тъ бѣ́дствꙋющемꙋ и҆ болѧ́щемꙋ чл҃вѣ́чествꙋ. Сегѡ̀ ра́ди славосло́вимъ тѧ̀ гла́сы пѣ́сней дꙋхо́вныхъ и҆ вопїе́мъ сн҃ꙋ твоемꙋ̀ и҆ бг҃ꙋ на́шемꙋ: <red>А҆</red>ллилꙋ́їѧ.
