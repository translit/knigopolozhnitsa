---
title: "Конда́къ д҃"
navigation:
  key: akathists-burningbush-7
  title: "Конда́къ д҃"
  parent: akathists-burningbush
  order: 7
type: "akathist"
---

## Конда́къ д҃:

<red>Б</red>ꙋ́рѧ ѻ҆́гненнаѧ є҆гда̀ на́йдетъ на на́съ внеза́пнѡ и҆ пла́мень гра́ды и҆ ве́си на́ша ѡ҆бы́метъ, тогда̀, гпⷭ҇жѐ всемлⷭ҇тиваѧ, ѹ҆скорѝ на по́мощь къ на́мъ безпомо́щнымъ и҆ і҆кѡ́ною твое́ю чтⷭ҇но́ю защитѝ и҆ и҆зба́ви на́съ ѿ ѻ҆́гненнагѡ наказа́нїѧ, є҆го́же сотвори́хомсѧ досто́йни грѣхъ ра́ди на́шихъ. Тебѣ̀ бо грѣ́шнїи и҆́мамы застꙋ́пницꙋ непосты́днꙋю, на тѧ̀ ѹ҆пова́нїе на́ше возлага́емъ и҆, прославлѧ́ѧ си́лꙋ мл҃твъ твои́хъ, ро́ждшемꙋсѧ ѿ тебѣ̀ спⷭ҇ꙋ мі́ра зове́мъ: <red>А҆</red>ллилꙋ́їѧ.
