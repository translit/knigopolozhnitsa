---
title: "Конда́къ ѳ҃"
navigation:
  key: akathists-burningbush-17
  title: "Конда́къ ѳ҃"
  parent: akathists-burningbush
  order: 17
type: "akathist"
---

## Конда́къ ѳ҃:

<red>В</red>сѧ́кꙋ похвалꙋ̀ превосхо́дитъ сла́ва твоѧ̀, пребл҃гослове́ннаѧ и҆ препросла́вленнаѧ мт҃рь гдⷭ҇а на́шегѡ: недоꙋмѣва́ютъ бо и҆ ѹ҆мы̀ безпло́тнїи пѣ́ти тѧ̀ по достоѧ́нїю, тѣ́мъ па́че на́мъ, земны́мъ и҆ пе́рстнымъ, сїѐ неꙋдо́бнѡ є҆́сть, но любо́вїю къ тебѣ̀ побѣжда́еми, дерза́емъ приноси́ти тебѣ̀ поси́льное пѣ́нїе хвалы̀ и҆ бл҃годаре́нїѧ, за премно́гꙋю млⷭ҇ть твою̀ къ ро́дꙋ чл҃вѣ́ческомꙋ, є҆го́же возлюби́ла є҆сѝ и҆ є҆мꙋ́же бл҃готвори́ти не престае́ши, подвиза́ѧ всѧ́къ во́зрастъ вѣ́рныхъ взыва́ти ро́ждшемꙋсѧ ѿ тебє̀ сп҃сꙋ хрⷭ҇тꙋ̀: <red>А҆</red>ллилꙋ́їѧ.
