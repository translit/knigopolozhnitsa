---
title: "Конда́къ і҃"
navigation:
  key: akathists-burningbush-19
  title: "Конда́къ і҃"
  parent: akathists-burningbush
  order: 19
type: "akathist"
---

## Конда́къ і҃:

<red>С</red>пасе́нїе чл҃вѣ́ческое ѹ҆строѧ́ѧ є҆ди́нъ ѿ трⷪ҇цы воплоти́тисѧ ѿ тебє̀ и҆зво́ли, бг҃оневѣ́сто влⷣчице, є҆стество̀ чл҃вѣ́ческое просла́вивъ сѣдѣ́нїемъ ѡ҆деснꙋ́ю ѻ҆ц҃а̀ на прⷭ҇то́лѣ бж҃ества̀, ꙗ҆́кѡ сн҃ъ є҆диноро́дный, то́йже и҆ сн҃ъ тво́й по пло́ти бы́сть, и҆ тебѐ съ тобо́ю просла́ви сла́вою превы́шшею всѧ́кїѧ сла́вы, є҆ѧ́же добро́тою ѡ҆сѣнѧ́ема, не забыва́еши млⷭ҇тивнѡ ро́дъ чл҃вѣ́ческїй, но мл҃твеннѡ предста́тельствꙋеши пред̾ творце́мъ въ трⷪ҇цѣ є҆ди́нымъ, ѡ҆ всѣ́хъ вѣ́рнѡ пою́щихъ є҆мꙋ̀ славосло́вїѧ пѣ́снь: <red>А҆</red>ллилꙋ́їѧ.
