---
title: "І҆́косъ і҃"
navigation:
  key: akathists-elijah-20
  title: "І҆́косъ і҃"
  parent: akathists-elijah
  order: 20
type: "akathist"
---

## І҆́косъ і҃:

<red>С</red>тѣна̀ и҆ застꙋпле́нїе бꙋ́ди на́мъ, прест҃е прⷪ҇ро́че, мо́щнымъ твои́мъ хода́тайствомъ ѹ҆толѧ́ѧ пра́вѣдный гнѣ́въ бж҃їй, поража́ющїй на́съ, грѣ́шныхъ и҆ непотре́бныхъ, бездо́ждїемъ и҆ гла́домъ, є҆щѐ же тлетво́рными вѣ́тры и҆ болѣ́зньми, да и҆зба́вльшесѧ ѿ бѣ́дъ, бл҃года́рственнѡ пое́мъ тѝ:

<red>Р</red>а́дꙋйсѧ, мл҃твами твои́ми нб҃о заключа́ѧй и҆ ѿверза́ѧй, плодоно́сїе землѝ и҆ непло́дїе ѿ бг҃а посыла́ѧй. Ра́дꙋйсѧ, предста́тельствомъ твои́мъ пред̾ бг҃омъ дождѝ ми́рны и҆ ро́сꙋ животво́рнꙋю на земнаѧ̀ прозѧбє́нїѧ низводѧ́й. Ра́дꙋйсѧ, свирѣ̑пыѧ во́лны морскі́ѧ и҆ стра́шныѧ бꙋ́ри ѹ҆тиша́ѧй и҆ грома́ми и҆ мо́лнїѧми по во́лѣ бж҃їей ѹ҆правлѧ́ѧй. Ра́дꙋйсѧ, тлетво́рныѧ вѣ́тры и҆ смертоно́сныѧ ꙗ҆́звы, поража́ющїѧ чл҃вѣ́ки же и҆ скоты̀, ѹ҆кроща́ѧй. Ра́дꙋйсѧ, си́рыхъ и҆ вдови́цъ пита́телю и҆ щедрода́тельныхъ лю́дей покрови́телю. Ра́дꙋйсѧ, ꙗ҆́кѡ нечести́выхъ хꙋ́льникѡвъ и҆ гони́телей пра́выѧ вѣ́ры поража́еши и҆ дꙋ́хѡвъ ѕло́бы ѿ рабѡ́въ бж҃їихъ прогонѧ́еши.

<red>Р</red>а́дꙋйсѧ, и҆лїѐ, вели́кїй прⷪ҇ро́че, втора́гѡ прише́ствїѧ хрⷭ҇то́ва сла́вный прⷣте́че.
