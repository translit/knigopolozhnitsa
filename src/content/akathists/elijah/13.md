---
title: "Конда́къ з҃"
navigation:
  key: akathists-elijah-13
  title: "Конда́къ з҃"
  parent: akathists-elijah
  order: 13
type: "akathist"
---

## Конда́къ з҃:

<red>Х</red>отѧ̀ чл҃вѣколю́бецъ гдⷭ҇ь ꙗ҆ви́ти млⷭ҇рдїе своѐ ка́ющимсѧ грѣ́шникѡмъ, по проше́ствїи прорече́ннагѡ гла́днагѡ вре́мене, низпосла̀ по мл҃твѣ твое́й, прⷪ҇ро́че, и҆ глаго́лѡмъ ѹ҆́стъ твои́хъ, на жа́ждꙋщꙋю зе́млю ѡ҆би́льный и҆ мі́рный до́ждь: сынѡ́ве же і҆и҃левы, сподо́бльшїисѧ толи́кїѧ млⷭ҇ти, во ѹ҆миле́нїи се́рдца бл҃года́рственнѡ возопи́ша бг҃ꙋ: <red>А҆</red>ллилꙋ́їа.
