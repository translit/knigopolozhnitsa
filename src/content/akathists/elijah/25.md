---
title: "Конда́къ г҃і"
navigation:
  key: akathists-elijah-25
  title: "Конда́къ г҃і"
  parent: akathists-elijah
  order: 25
type: "akathist"
---

## Конда́къ г҃і:

<red>Ѽ</red>, преди́вный и҆ пресла́вный прⷪ҇ро́че бж҃їй и҆лїѐ, преве́лїй ре́внителю по бз҃ѣ, дождѝ и҆ бездо́ждїе, плодоно́сїе на зе́млю и҆ непло́дїе ѿ бг҃а посыла́ѧй. Ѹ҆слы́ши сїѐ ма́лое, бл҃гоговѣ́йнѡ приноси́мое тебѣ̀ на́ми моле́нїе и҆ твои́мъ те́плымъ ко гдⷭ҇ꙋ предста́тельствомъ сохранѝ на́съ ѿ бездо́ждїѧ, гла́да и҆ смертоно́сныхъ болѣ́зней, пода́ждь же на́мъ бл҃горастворе́нїе воздꙋ́ха и҆ плодоно́сїе, и҆ дꙋ́хъ пра́выѧ вѣ́ры и҆ бл҃гоче́стїѧ, да и҆зба́вльшесѧ ѿ вѣ́чныхъ мꙋ́къ, сподо́бимсѧ ра́йскагѡ бл҃же́нства, пою́ще бг҃ꙋ: <red>А҆</red>ллилꙋ́їа.

<rubric>Се́й конда́къ чте́тсѧ трижды.</rubric>

<rubric>И҆ па́ки і҆́косъ а҃-й: <incipit><red>А҆́</red>гг҃лъ ре́вності҆ю:</incipit></rubric>

<rubric>И҆ конда́къ а҃-й: <incipit><red>И҆</red>збра́нный бг҃омъ:</incipit></rubric>
