---
title: "І҆́косъ а҃і"
navigation:
  key: akathists-elijah-22
  title: "І҆́косъ а҃і"
  parent: akathists-elijah
  order: 22
type: "akathist"
---

## І҆́косъ а҃і:

<red>С</red>вѣтоза́рное свѣти́ло во і҆и҃ли, всехва́льне прⷪ҇ро́че, бы́лъ є҆сѝ, сїѧ́ѧ равноа́гг҃льнымъ житїе́мъ твои́мъ и҆ мꙋ́дростїю, є҆щѐ же неѡбы́чною ре́вностїю по бз҃ѣ и҆ чꙋдесы̀ пресла́вными, просвѣща́ѧ лю́ди и҆́стиннымъ бг҃овѣ́дѣнїемъ и҆ разгонѧ́ѧ мра́къ і҆дѡлослꙋже́нїѧ. Тѣ́мже восписꙋ́емъ тѝ похва́льнаѧ, пою́ще:

<red>Р</red>а́дꙋйсѧ, лꙋчеза́рнаѧ ѕвѣздо̀, сїѧ́нїемъ свои́мъ ѡ҆зари́вшаѧ всю̀ вселе́ннꙋю. Ра́дꙋйсѧ, свѣтоно́снаѧ свѣщѐ, непреста́ннѡ горѧ́щаѧ и҆ во тмѣ̀ седѧ́щихъ просвѣща́ющаѧ. Ра́дꙋйсѧ, дꙋ́хомъ премꙋ́дрости и҆ ра́зꙋма ѡ҆заре́нный, дꙋ́хомъ совѣ̑та и҆ крѣ́пости и҆спо́лненный. Ра́дꙋйсѧ, дꙋ́хомъ вѣ́дѣнїѧ и҆ бл҃гоче́стїѧ просвѣще́нный и҆ дꙋ́хомъ стра́ха бж҃їѧ напое́нный. Ра́дꙋйсѧ, высо́кими добродѣ́тельми и҆ пресла́вными чꙋдесы̀ преꙋкра́шенный. Ра́дꙋйсѧ, ꙗ҆́кѡ сꙋды̀ бж҃їѧ на землѝ и҆сполнѧ́лъ є҆сѝ, прⷪ҇рѡ́ки же и҆ царѝ пома́зывалъ є҆сѝ.

<red>Р</red>а́дꙋйсѧ, и҆лїѐ, вели́кїй прⷪ҇ро́че, втора́гѡ прише́ствїѧ хрⷭ҇то́ва сла́вный прⷣте́че.
