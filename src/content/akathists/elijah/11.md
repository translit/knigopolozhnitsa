---
title: "Конда́къ ѕ҃"
navigation:
  key: akathists-elijah-11
  title: "Конда́къ ѕ҃"
  parent: akathists-elijah
  order: 11
type: "akathist"
---

## Конда́къ ѕ҃:

<red>П</red>роповѣ́дникъ и҆́стиннагѡ бг҃овѣ́дѣнїѧ и҆ бл҃гоче́стїѧ ꙗ҆ви́лсѧ є҆сѝ, прⷪ҇ро́че, не то́кмѡ во і҆и҃лѝ, но и҆ въ странѣ̀ ꙗ҆зы́честѣй, посла́нъ бы́въ ѿ гдⷭ҇а въ саре́птꙋ сїдѡ́нскꙋю къ женѣ̀ вдови́цѣ препита́тисѧ, па́че же да самꙋ̀ тꙋ̀ препита́еши въ гла́дѣ: и҆мѣ́ѧ бо ве́лїю чꙋдотворе́нїѧ бл҃года́ть, ѹ҆мно́жилъ є҆сѝ мꙋкꙋ̀ и҆ є҆ле́й въ домꙋ̀ є҆ѧ̀ неѡскꙋ́днѡ, донде́же пре́йде гла́дное вре́мѧ, и҆ трикра́тнымъ дꙋнове́нїемъ, по мл҃тве твое́й, воскреси́лъ є҆сѝ ѹ҆ме́ршагѡ сы́на є҆ѧ̀, поѧ̀ чꙋдодѣ́ющемꙋ бг҃ꙋ: <red>А҆</red>ллилꙋ́їа.
