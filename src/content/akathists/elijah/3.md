---
title: "Конда́къ в҃"
navigation:
  key: akathists-elijah-3
  title: "Конда́къ в҃"
  parent: akathists-elijah
  order: 3
type: "akathist"
---

## Конда́къ в҃:

<red>В</red>и́дѧ нече́стїе и҆ развраще́нїе во і҆и҃ли, пресла́вный прⷪ҇ро́че, ѕѣлѡ̀ дꙋ́хомъ твои́мъ скорбѣ́лъ є҆сѝ и҆ ре́вностїю по сла́вѣ бж҃їей воспламенѧ́лсѧ є҆сѝ: ꙗ҆́кѡ сы́нѡвѣ і҆и҃левы ме́рзкимъ і҆́дѡламъ поклони́шасѧ, ѿ бг҃а же и҆́стиннагѡ ѿстꙋпи́ша, є҆мꙋ́же всѧ̑ нбⷭ҇наѧ во́инства со стра́хомъ вопїю́тъ: <red>А҆</red>ллилꙋ́їа.
