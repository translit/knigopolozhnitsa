---
title: "І҆́косъ в҃"
navigation:
  key: akathists-elijah-4
  title: "І҆́косъ в҃"
  parent: akathists-elijah
  order: 4
type: "akathist"
---

## І҆́косъ в҃:

<red>Р</red>а́зꙋмъ сво́й ѕло́ю во́лею ѡ҆мрачи́въ, беззако́нный ца́рь і҆и҃льскїй а҆хаа́въ, ѡ҆ста́ви и҆́стиннагѡ бг҃а вседержи́телѧ и҆ покланѧ́шесѧ ме́рзкомꙋ і҆́дѡлꙋ ваа́лꙋ, кꙋ́пнѡ же и҆ въ ца́рствѣ свое́мъ ѹ҆мно́жи і҆дѡлопоклоне́нїе и҆ нече́стїе. Ты́ же, прⷪ҇ро́че, и҆спо́лненъ сы́й ве́лїѧ ре́вности по бз҃ѣ, дерзнове́ннѡ ѡ҆бличи́лъ є҆сѝ царѧ̀, возвѣсти́въ є҆мꙋ̀, ꙗ҆́кѡ въ наказа́нїе є҆мꙋ̀ и҆ ца́рства є҆гѡ̀ трѝ лѣ́та и҆ мѣ́сѧцъ ше́сть не бꙋ́детъ до́ждь, ни роса̀, и҆ гла́дъ ве́лїй бꙋ́детъ по всѣ́й землѝ. Дивѧ́щесѧ ѹ҆̀бѡ толи́цѣй ре́вности твое́й по бз҃ѣ и҆ ве́лїю дерзнове́нїю, съ любо́вїю зове́мъ тѝ:

<red>Р</red>а́дꙋйсѧ, небоѧ́зненный проповѣ́дниче и҆́стины и҆ крѣ́пкїй побо́рниче бл҃гоче́стїѧ. Ра́дꙋйсѧ, ре́вностный нече́стїѧ ѡ҆бличи́телю. Ра́дꙋйсѧ, къ наказа́нїю нека́ющихсѧ грѣ́шникѡвъ долготерпѣли́вагѡ бг҃а преклони́вый. Ра́дꙋйсѧ, сло́вомъ твои́мъ нб҃о заключи́вый и҆ плодоно́снꙋю зе́млю непло́днꙋ сотвори́вый. Ра́дꙋйсѧ, трилѣ́тный гла́дъ за нече́стїе люде́й ѿ гдⷭ҇а и҆спроси́вый. Ра́дꙋйсѧ, ꙗ҆́кѡ всевы́шнїй гдⷭ҇ь дарова̀ тебѣ̀ въ бо́га а҆хаа́вꙋ, ꙗ҆́коже дре́влѣ мѡѷсе́а фараѡ́нꙋ.

<red>Р</red>а́дꙋйсѧ, и҆лїѐ, вели́кїй прⷪ҇ро́че, втора́гѡ прише́ствїѧ хрⷭ҇то́ва сла́вный прⷣте́че.
