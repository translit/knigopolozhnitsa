---
title: "І҆́косъ а҃"
navigation:
  key: akathists-elijah-2
  title: "І҆́косъ а҃"
  parent: akathists-elijah
  order: 2
type: "akathist"
---

## І҆́косъ а҃:

<red>А҆́</red>гг҃лъ ре́вностїю по бз҃ѣ и҆ чи́стымъ житїе́мъ твои́мъ, сы́й во пло́ти, прⷪ҇ро́че, бы́лъ є҆сѝ: є҆щѐ бо младе́нцꙋ тѝ бы́вшꙋ, ѻ҆те́цъ тво́й сова́хъ ви́дѣ свѣ́тлыѧ а҆́гг҃лы, бесѣ́дꙋющїѧ съ тобо́ю, ѻ҆гне́мъ тѧ̀ повива́ющїѧ и҆ пла́менемъ пита́ющїѧ, є҆́же прозна́меноваше пла́меннꙋю ре́вность твою̀ по бз҃ѣ, си́лꙋ слове́съ твои́хъ и҆ житїѐ, ꙗ҆́кѡ свѣ́тъ, непоро́чное. Сегѡ̀ ра́ди со ѹ҆дивле́нїемъ зове́мъ тѝ такова̑ѧ:

<red>Р</red>а́дꙋйсѧ, ѿ вѣ́чности пред̾ызбра́нный въ слꙋже́нїе сп҃се́нїю сы́нѡвъ і҆и҃левыхъ. Ра́дꙋйсѧ, ѿ чре́ва ма́тернѧ предꙋгото́ванный въ провозвѣ́стника бж҃е́ственныѧ и҆́стины и҆ бл҃гоче́стїѧ. Ра́дꙋйсѧ, пресла́внымъ, бы́вшимъ на тебѣ̀, видѣ́нїемъ роди́телѧ твоегѡ̀ ѹ҆диви́вый. Ра́дꙋйсѧ, дѣ́вственнꙋю чⷭ҇тотꙋ̀ и҆ безмо́лвїе ѿ ю҆́ности возлюби́вый. Ра́дꙋйсѧ, сꙋетꙋ̀ мі́ра сегѡ̀ и҆ всѧ̀ бл҃га̀ є҆гѡ̀ презрѣ́вый, дꙋ́шꙋ же твою̀ всецѣ́лѡ гдⷭ҇ꙋ посвѧти́вый. Радꙋйсѧ, свѣ́томъ премꙋ́дрости ѿ бг҃а ѡ҆заре́нный и҆ ѹ҆че́нїемъ бл҃гоче́стїѧ и҆здѣ́тства напое́нный.

<red>Р</red>а́дꙋйсѧ, и҆лїѐ, вели́кїй прⷪ҇ро́че, втора́гѡ прише́ствїѧ хрⷭ҇то́ва сла́вный прⷣте́че.
