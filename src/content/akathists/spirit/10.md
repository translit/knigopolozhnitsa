---
title: "І҆́косъ є҃"
navigation:
  key: akathists-spirit-10
  title: "І҆́косъ є҃"
  parent: akathists-spirit
  order: 10
type: "akathist"
---

## І҆́косъ є҃:

<red>Н</red>етлѣ́нный и҆ несотворе́нный, вѣ́чный и҆ ще́дрый дꙋ́ше, пра́ведныхъ храни́телю и҆ грѣ́шныхъ ѡ҆чище́нїе, свобо́да на́съ ѿ всѧ́кихъ нечис́тыхъ дѣ́лъ, да не пога́снетъ въ на́съ сїѧ́нїе бл҃года́тнагѡ свѣ́та твоегѡ̀, вопїю́щихъ тѝ:

<red>П</red>рїидѝ, всебл҃гі́й, и҆ да́ждь на́мъ ѹ҆миле́нїе и҆ и҆сто́чникъ сле́зъ. Прїидѝ, и҆ наꙋчѝ на́съ покланѧ́тисѧ тебѣ̀ дꙋ́хомъ и҆ и҆́стиною. Прїидѝ, и҆́стине вѣ́чнаѧ, и҆ ѹ҆ѧснѝ недоꙋмѣ́нїѧ ѹ҆ма̀ на́шегѡ скꙋ́днагѡ. Прїидѝ, жи́знь нестарѣ́емаѧ, и҆ ѿженѝ ѿ на́съ прельще́нїѧ кра́ткагѡ вѣ́ка сегѡ̀. Прїидѝ, свѣ́те незаходи́мый, и҆ разсе́й мра́къ страсте́й на́шихъ и҆ ѹ҆ны́нїѧ. Прїидѝ, вѣ́чнѡ ю҆́наѧ си́ло, ѡ҆свѣжѝ и҆знемога́ющихъ ча́дъ твои́хъ. Прїидѝ, безконе́чнаѧ ра́досте, и҆ забꙋ́дꙋтсѧ невзго́ды вре́менныѧ. Прїидѝ, и҆ и҆зсо́хшꙋю зе́млю дꙋ́шъ на́шихъ плодоно́снꙋ покажѝ.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
