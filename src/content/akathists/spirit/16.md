---
title: "І҆́косъ и҃"
navigation:
  key: akathists-spirit-16
  title: "І҆́косъ и҃"
  parent: akathists-spirit
  order: 16
type: "akathist"
---

## І҆́косъ и҃:

<red>Ꙗ҆́</red>кѡ вавѷлѡ́нскаѧ ба́шнѧ рꙋ́шитсѧ сча́стье земно́е, жа́лки всѧ̀ начина́нїѧ чл҃вѣ́ческїѧ! Бл҃гѡ мнѣ̀, ꙗ҆́кѡ смири́лъ мѧ̀ є҆сѝ, ꙗ҆́кѡ ѿкры́лъ є҆сѝ мнѣ̀ въ согрѣше́нїихъ и҆ паде́нїихъ мои́хъ всю̀ сла́бость и҆ ничто́жество моѐ! Без̾ тебє̀ не мо́жемъ твори́ти ничесо́же, но блⷣтїю твое́ю ѹ҆пова́емъ сп҃сти́сѧ:

<red>П</red>рїидѝ, премꙋ́дрый строи́телю жи́зни. Прїидѝ, да разꙋмѣ́емъ и҆ мы̀ сп҃си́тельныѧ пꙋтѝ твоѧ̀. Прїидѝ, ꙗ҆́кѡ мо́лнїѧ, и҆ ѡ҆свѣтѝ цѣ́ль на́шегѡ бытїѧ̀. Прїидѝ, и҆ бл҃гословѝ всѧ́кое бл҃го́е начина́нїе. Прїидѝ, и҆ бꙋ́ди помо́щникомъ въ до́брыхъ дѣ́лѣхъ. Прїидѝ, ѡ҆зарѧ́ѧ въ ча́съ недоꙋмѣ́нный. Прїидѝ, да́рꙋѧ дꙋ́хъ покаѧ́нїѧ, да ѿвратѧ́тсѧ тѣ́мъ грѧдꙋ́щїѧ на мі́ръ бѣ́ды. Прїидѝ, и҆ наꙋчѝ на́съ при́снѡ твори́ти во́лю твою̀.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
