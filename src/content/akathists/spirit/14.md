---
title: "І҆́косъ з҃"
navigation:
  key: akathists-spirit-14
  title: "І҆́косъ з҃"
  parent: akathists-spirit
  order: 14
type: "akathist"
---

## І҆́косъ з҃:

<red>Є҆</red>гда̀ ѿстꙋпи́лъ дх҃ъ ст҃ы́й ѿ саꙋ́ла, тогда̀ стра́хъ и҆ ѹ҆ны́нїе пости́же є҆гѡ̀, и҆ тма̀ ѿча́ѧнїѧ низве́рже є҆гѡ̀ въ преиспо́днюю. Та́кѡ и҆ а҆́зъ въ де́нь ѹ҆ны́нїѧ и҆ ѡ҆жесточе́нїѧ моегѡ̀ да разꙋмѣ́ю, ꙗ҆́кѡ нѣ́сть во мнѣ̀ бг҃а, но да́ждь мнѣ̀ неѡсла́бнѡ зва́ти тѧ̀, дꙋшѝ моеѧ̀ ѿра́до, до́ндеже свѣ́тъ тво́й ѡ҆зарѧ́етъ мѧ̀ малодꙋ́шнагѡ:

<red>П</red>рїидѝ, и҆ не ѿве́ржи менѐ за ропта́нїе и҆ нетерпѣ́нїе моѐ. Прїидѝ, и҆ ѹ҆миротворѝ лю́тꙋю бꙋ́рю смѧте́нїѧ и҆ раздраже́нїѧ. Прїидѝ, и҆ ѹ҆споко́й ѡ҆ѕло́бленныхъ жите́йскими невзго́дами. Прїидѝ, и҆ смѧгчѝ се́рдце въ де́нь ѡ҆жесточе́нїѧ и҆ гнѣ́ва. Прїидѝ, и҆ ѡ҆блегчѝ согбе́нныхъ тѧ́жестїю креста̀. Прїидѝ, и҆ сокрꙋшѝ ко́зни смꙋще́нїѧ и҆ страхова́нїѧ дꙋ́хѡвъ тмы̀. Прїидѝ, и҆ возсїѧ́й на́мъ свѣ́тъ тво́й бл҃гі́й. Прїидѝ, и҆ вдохнѝ въ на́съ великодꙋ́шїе, да терпѣ́нїемъ сп҃се́мъ дꙋ́ши на́ша.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
