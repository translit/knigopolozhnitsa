---
title: "І҆́косъ в҃"
navigation:
  key: akathists-spirit-4
  title: "І҆́косъ в҃"
  parent: akathists-spirit
  order: 4
type: "akathist"
---

## І҆́косъ в҃:

<red>Ч</red>а́ша дождеро́днѡ ѻ҆гнеточи́ваѧ, и҆зли́вшаѧсѧ на а҆пⷭ҇лѡвъ въ го́рнице сїѡ́нстѣй: тебѣ̀ пое́мъ, тебѣ̀ бл҃гослови́мъ, тебѣ̀ бл҃годари́мъ, бж҃е дꙋ́ше ст҃ы́й, низпослѝ и҆ на на́съ премꙋ́дрость твою̀:

<red>П</red>рїидѝ, ѡ҆ст҃и́телю и҆ храни́телю цр҃кви. Прїидѝ, и҆ да́ждь є҆ди́но се́рдце и҆ є҆ди́ны ѹ҆ста̀ вѣ́рнымъ твои́мъ. Прїидѝ, и҆ воспламенѝ на́ше хла́дное и҆ безпло́дное бл҃гоче́стїе. Прїидѝ, и҆ разженѝ ѡ҆гꙋстѣва́ющїй над̾ земле́ю мра́къ безбо́жїѧ и҆ нече́стїѧ. Прїидѝ, и҆ да́ждь на́мъ вкꙋси́ти, ꙗ҆́кѡ бл҃гъ є҆сѝ. Прїидѝ, и҆ наста́ви на́съ на всѧ́кꙋ и҆́стинꙋ. Прїидѝ, и҆ всѧ̀ помышле́нїѧ на́ша покорѝ влады́чествꙋ твое́мꙋ. Прїидѝ, мꙋ́дросте непостижи́маѧ, и҆ и҆́миже вѣ́си сꙋдьба́ми сп҃сѝ на́съ.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
