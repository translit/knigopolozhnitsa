---
title: "І҆́косъ і҃"
navigation:
  key: akathists-spirit-20
  title: "І҆́косъ і҃"
  parent: akathists-spirit
  order: 20
type: "akathist"
---

## І҆́косъ і҃:

<red>К</red>то̀ на́съ ѿлꙋчи́тъ ѿ любвѐ бж҃їей; ско́рбь ли, и҆лѝ теснота̀, и҆лѝ гоне́нїѧ, и҆лѝ гла́дъ, и҆лѝ нагота̀, и҆лѝ бѣ́ды, и҆лѝ ме́чъ; а҆́ще и҆ всегѡ̀ лиши́мсѧ на землѝ, и҆́мамы наслѣ́дїе неꙋвѧда́емое на нб҃сѝ. Но да́рꙋй на́мъ, гдⷭ҇и, люби́ти тѧ̀ не сло́вомъ и҆лѝ ѧ҆зыко́мъ, но и҆́стиннымъ дѣ́ломъ и҆ по́двигомъ всеѧ̀ жи́зни:

<red>П</red>рїидѝ, дꙋ́ше всеси́льный, и҆ ѹ҆мно́жи въ на́съ всепобѣжда́ющꙋю вѣ́рꙋ. Прїидѝ, и҆ да́ждь на́мъ непреста́нное горе́нїе моли́твенное. Прїидѝ, да не ѡ҆хладѣ́етъ любо́вь на́ша въ средѣ̀ беззако́нїѧ. Прїидѝ, и҆ не да́ждь на́мъ ѿпа́сть во днѝ гоне́нїѧ и҆ посмѣѧ́нїѧ вѣ́ры. Прїидѝ, и҆ сохранѝ на́съ ѿ непоси́льныхъ и҆скꙋше́нїй и҆ собла́знѡвъ. Прїидѝ, и҆ ѡ҆живѝ сердца̀ на́ша кропле́нїемъ росы̀ твоеѧ̀. Прїидѝ, и҆ непосты́дное ѹ҆пова́нїе на ми́лость и҆ по́мощь бж҃їю вселѝ въ на́съ. Прїидѝ, ѹ҆врачꙋ́й, ѡ҆ст҃ѝ и҆ возста́ви на́съ, бл҃же, твое́ю бл҃года́тїю.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
