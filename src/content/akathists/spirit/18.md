---
title: "І҆́косъ ѳ҃"
navigation:
  key: akathists-spirit-18
  title: "І҆́косъ ѳ҃"
  parent: akathists-spirit
  order: 18
type: "akathist"
---

## І҆́косъ ѳ҃:

<red>Д</red>х҃ъ животворѧ́щїй, ꙗ҆́кѡ го́лꙋбь соше́дый на хрⷭ҇та̀ на і҆ѻрда́нѣ, ѡ҆почи́лъ є҆́сть и҆ на мнѣ̀ при кꙋпе́ли кр҃ще́нїѧ, но помрачи́сѧ доброта̀ є҆гѡ̀ ѿ тмы̀ грѣхопаде́нїй мои́хъ. Ꙗ҆́кѡ пꙋ́тникъ заблꙋ́ждшїйсѧ но́щїю въ лесꙋ̀ ѡ҆жида́етъ зарѝ, та́кѡ и҆ а҆́зъ жа́ждꙋ лꙋче́й твои́хъ, бл҃же, да не поги́бнꙋ до конца̀:

<red>П</red>рїидѝ ко мнѣ̀, запечатлѣ́нномꙋ стра́шнымъ и҆ великолѣ́пымъ и҆́менемъ твои́мъ. Прїидѝ, и҆ да́ждь мѝ зрѣ́ти моѧ̀ прегрѣше́нїѧ. Прїидѝ, и҆ ѡ҆блегчѝ со́вѣсть мꙋ́чимꙋю, неща́днѡ пали́мꙋю. Прїидѝ, ѡ҆бновѝ ѡ҆мраче́нный тво́й ѻ҆́бразъ. Прїидѝ, и҆ разсе́й грѣхо́внаѧ видѣ́нїѧ. Прїидѝ, и҆ наꙋчѝ сострада́ти чꙋ́ждемꙋ го́рю. Прїидѝ, и҆ подви́гни мѧ̀ люби́ти всѧ́кое созда́нїе твоѐ. Прїидѝ, и҆ возда́ждь мѝ ра́дость сп҃се́нїѧ твоегѡ̀.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
