---
title: "І҆́косъ а҃"
navigation:
  key: akathists-spirit-2
  title: "І҆́косъ а҃"
  parent: akathists-spirit
  order: 2
type: "akathist"
---

## І҆́косъ а҃:

<red>А҆́</red>гг҃ли на нб҃сѝ свѣ́тлыми хо́рами дх҃ꙋ ст҃о́мꙋ несмолка́емѡ сла́вꙋ пою́тъ, ꙗ҆́кѡ и҆сто́чникꙋ жи́зни и҆ свѣ́тꙋ невеще́ственномꙋ, бж҃е́ственными мо́лнїѧми мі́ръ просвѣща́ющемꙋ. Съ ни́ми же и҆ мы̀ прославлѧ́емъ тѧ̀, дꙋ́ше непостижи́мый, за всѧ̀ ꙗ҆́вныѧ и҆ та́йныѧ ми́лости твоѧ̀, и҆ смире́ннѡ про́симъ бл҃женнагѡ ѡ҆сѣне́нїѧ твоегѡ̀:

<red>П</red>рїидѝ, свѣ́те и҆́стинный и҆ ра́досте дꙋхо́внаѧ. Прїидѝ, росоно́сный ѻ҆́блаче и҆ красото̀ неизрече́ннаѧ. Прїидѝ, и҆ прїимѝ ꙗ҆́кѡ кꙋре́нїе бл҃гово́нное хвалꙋ̀ на́шꙋ. Прїидѝ, и҆ да́ждь на́мъ вкꙋси́ти ра́дость ꙗ҆вле́нїѧ твоегѡ̀. Прїидѝ, и҆ сотворѝ се́й де́нь дне́мъ млⷭ҇рдїѧ твоегѡ̀. Прїидѝ, и҆ возвеселѝ на́съ ѻ҆би́лїемъ дарѡ́въ твои́хъ. Прїидѝ, ст҃о́сть безмѣ́рнаѧ, и҆ всѧ́кꙋ скве́рнꙋ дале́чѣ ѿ на́съ ѿженѝ. Прїидѝ, вѣ́чное со́лнце незаходи́мое, и҆ ѻ҆би́тель твою̀ въ на́съ сотворѝ.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
