---
title: "І҆́косъ а҃і"
navigation:
  key: akathists-spirit-22
  title: "І҆́косъ а҃і"
  parent: akathists-spirit
  order: 22
type: "akathist"
---

## І҆́косъ а҃і:

<red>А҆́</red>ще и҆ на кра́ткое мгнове́нїе, ꙗ҆́кѡ блиста́нїе мо́лнїи ты̀ возсїѧ́еши въ тайникѣ̀ дꙋшѝ, но незабве́ннѡ є҆́сть свѣтоли́тїе ѿкрове́нїѧ твоегѡ̀, ѿ негѡ̀ же стра́шнымъ и҆ бг҃олѣ́пнымъ и҆змѣне́нїемъ преѻбража́етсѧ бре́нное є҆стество̀. Сподо́би є҆щѐ въ земно́мъ житїѝ чи́стымъ се́рдцемъ ѹ҆зрѣ́ти тѧ̀ и҆ на́мъ, молѧ́щимсѧ тебѣ̀:

<red>П</red>рїидѝ, свѣтопода́тельнаѧ мо́лнїе вѣ́чности. Прїидѝ, и҆ ѡ҆зарѝ на́съ невече́рнимъ сїѧ́нїемъ твои́мъ. Прїидѝ, сокро́вище смиренномꙋ́дрыхъ и҆ весе́лїе кро́ткихъ. Прїидѝ, водо̀ жива́ѧ и҆ прохла́днаѧ средѝ зно́ѧ стра́стей. Прїидѝ, и҆́бо вдалѝ ѿ тебє̀ нѣ́сть ра́дости ни поко́ѧ. Прїидѝ, и҆́бо съ тобо́ю всю́дꙋ нбⷭ҇ное црⷭ҇тво. Прїидѝ, и҆ возгре́й любо́вь бж҃їю въ ѡ҆хладѣ́вшихъ сердца́хъ на́шихъ. Прїидѝ, и҆ напечатле́й въ дꙋ́ши солнцеви́дный ли́къ тво́й.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
