---
title: "І҆́косъ г҃"
navigation:
  key: akathists-spirit-6
  title: "І҆́косъ г҃"
  parent: akathists-spirit
  order: 6
type: "akathist"
---

## І҆́косъ г҃:

<red>А҆́</red>лфа и҆ ѡ҆ме́га, нача́ло и҆ коне́цъ ты̀, дꙋ́ше вѣ́чный, неѡб̾ѧ́тною си́лою паре́нїѧ над̾ вода́ми и҆ стра́шнымъ крꙋгоѡбстоѧ́нїемъ животвори́лъ є҆сѝ всѣ́хъ и҆ всѧ̀. Ѿ живоно́снагѡ дыха́нїѧ твоегѡ̀ и҆́з̾ безви́дныѧ бе́здны возсїѧ́ла є҆́сть неизрече́ннаѧ красота̀ первозда́ннагѡ мі́ра. Сегѡ̀ ра́ди взыва́емъ тѝ:

<red>П</red>рїидѝ, вели́кїй и҆ въ ма́ломъ цвѣткѣ̀, и҆ въ нбⷭ҇нѣй ѕвѣздѣ̀. Прїидѝ, всѧ́кимъ дыха́нїемъ на нб҃сѝ и҆ на землѝ хвали́мый. Прїидѝ, сокро́вище многоѻбра́зныхъ дарѡ́въ неисчерпа́емое и҆ красото̀ вѣ́чнаѧ. Прїидѝ, и҆ ѡ҆зарѝ мра́чный ха́осъ моеѧ̀ дꙋшѝ. Прїидѝ, и҆ бл҃года́тїю твое́ю сѣ́мѧ жи́зни дꙋхо́вныѧ ѡ҆живѝ въ на́съ. Прїидѝ, и҆ дꙋ́хомъ свѣ́та и҆ крѣ́пости коле́блющеесѧ произволе́нїе на́ше ѹ҆твердѝ. Прїидѝ, и҆ въ свѣ́тлый ѻ҆́бразъ тво́й ѹ҆стро́й мра́чное безѻбра́зїе дꙋшѝ моеѧ̀. Прїидѝ, и҆ ꙗ҆вѝ на́съ но́вою тва́рїю во хрⷭ҇тѣ.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
