---
title: "І҆́косъ д҃"
navigation:
  key: akathists-spirit-8
  title: "І҆́косъ д҃"
  parent: akathists-spirit
  order: 8
type: "akathist"
---

## І҆́косъ д҃:

<red>С</red>т҃ы́мъ дх҃омъ всѧ́ка дꙋша̀ живи́тсѧ, є҆гѡ̀ си́лою возстано́вѧтсѧ къ ѻ҆бще́нїю воскресе́нїѧ всѧ̀ созда́нїѧ въ послѣ́днїй ча́съ ны́нѣшнѧгѡ вѣ́ка и҆ въ пе́рвый бꙋ́дꙋщагѡ. Тогда̀ воздви́гни на́съ и҆з̾ гро́бѡвъ, не къ ѡ҆сꙋжде́нїю, но къ бж҃е́ственномꙋ бл҃женствꙋ со всѣ́ми ст҃ы́ми и҆ съ бли́зкими на́мъ:

<red>П</red>рїидѝ, и҆ и҆зба́ви на́съ ѿ сме́рти дꙋхо́вныѧ. Прїидѝ, и҆ да́ждь на́мъ всегда̀ па́мѧть сме́ртнꙋю. Прїидѝ, и҆ пред̾ кончи́ною насы́ти на́съ тѣ́ломъ и҆ кро́вїю хрⷭ҇та̀. Прїидѝ, и҆ да́ждь на́мъ ѹ҆спе́нїе ти́хое и҆ съ чи́стою со́вѣстїю. Прїидѝ, и҆ сотворѝ свѣ́тлымъ на́ше пробꙋжде́нїе ѿ сме́ртнагѡ сна̀. Прїидѝ, и҆ бꙋ́ди съ на́ми, є҆гда̀ предста́немъ ѻ҆́номꙋ стра́шномꙋ сꙋдїѝ. Прїидѝ, и҆ сподо́би на́съ ѹ҆ви́дѣти съ ра́достїю ликꙋ́ющее ѹ҆́тро вѣ́чности. Прїидѝ, и҆ ꙗ҆́кѡ со́лнце просвѣтѝ тогда̀ безсме́ртнаѧ тѣлеса̀ на́ша.

<rubric>Прїидѝ, ѹ҆тѣ́шителю дꙋ́ше ст҃ы́й, и҆ всели́сѧ въ ны̀.</rubric>
