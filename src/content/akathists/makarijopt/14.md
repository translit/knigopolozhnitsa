---
title: "І҆́косъ з҃"
navigation:
  key: akathists-makarijopt-14
  title: "І҆́косъ з҃"
  parent: akathists-makarijopt
  order: 14
type: "akathist"
---

## І҆́косъ з҃:

<red>Ж</red>итїѐ мона́шеское ꙗ҆ви́лъ є҆сѝ во цвѣ́тѣ первозда́ннѣмъ, ѻ҆́тче мака́рїе, ꙗ҆́коже въ раѝ насади́лъ є҆сѝ въ ѻ҆́птинстѣй пꙋ́стыни бл҃гоче́стїѧ цвѣты̀, по́стъ и҆ трꙋдолю́бїе и҆ мл҃твꙋ непреста́ннꙋю, сегѡ̀ ра́ди сла́дкїѧ прине́слъ є҆сѝ плоды̀ хрⷭ҇тꙋ̀. Мы́ же ѿ плодѡ́въ твои́хъ наслади́вшесѧ, похва́льнаѧ тебѣ̀ зове́мъ:

<red>Р</red>а́дꙋйсѧ, дѣ́лателю вертогра́да ѻ҆́птинскагѡ. Ра́дꙋйсѧ, насади́вый въ не́мъ бл҃гоче́стїѧ цвѣты̀. Ра́дꙋйсѧ, мона́шескагѡ любомꙋ́дрїѧ шипо́къ бл҃гово́ннѣйшїй. Ра́дꙋйсѧ, є҆ѵⷢ҇льскагѡ смиренномⷣрїѧ крі́не чⷭ҇тоты̀. Ра́дꙋйсѧ, и҆скоренѧ́ѧй въ сердца́хъ на́шихъ нече́стїе. Ра́дꙋйсѧ, насыща́ѧй ра́зꙋмы на̑ша бжⷭ҇твенными словесы̀. Ра́дꙋйсѧ, ке́дре бг҃оразꙋ́мїемъ ѹ҆кра́шенный. Ра́дꙋйсѧ, ꙗ҆́кѡ на вѣ́твѣхъ твои́хъ вита́ютъ дꙋхо́вныѧ птенцы̀.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
