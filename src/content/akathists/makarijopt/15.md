---
title: "Конда́къ и҃"
navigation:
  key: akathists-makarijopt-15
  title: "Конда́къ и҃"
  parent: akathists-makarijopt
  order: 15
type: "akathist"
---

## Конда́къ и҃:

<red>С</red>ла́дкими словесы̀ твои́ми привле́клъ є҆сѝ фїло́софѡвъ горча́йшее житїѐ и҆ ме́домъ премꙋ́дрости є҆ѵⷢ҇льскїѧ ѹ҆слади́лъ є҆сѝ тѣ́хъ сла́ное мꙋдрова́нїе. Тѣ́мже ѿ сꙋемꙋ́дрїѧ мїрска́гѡ ѿврати́шасѧ сїѝ, и҆ ко и҆сто́чникꙋ премꙋ́дрости хрⷭ҇тꙋ̀ притеко́ша, пою́ще: <red>А҆</red>ллилꙋ́їа.
