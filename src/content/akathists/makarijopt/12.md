---
title: "І҆́косъ ѕ҃"
navigation:
  key: akathists-makarijopt-12
  title: "І҆́косъ ѕ҃"
  parent: akathists-makarijopt
  order: 12
type: "akathist"
---

## І҆́косъ ѕ҃:

<red>С</red>вѣ́тъ ѿ письме́нъ твои́хъ возблиста̀, ꙗ҆́коже ѿ и҆́скръ возгара́етсѧ пла́мѧ, тѣ́мже ѹ҆сте́нъ твои́хъ поꙋче́нїѧ стра́сти дꙋшє́вныѧ попали́ша. Сегѡ̀ ра́ди свѣ́томъ ѹ҆че́нїй твои́хъ ѡ҆зарѧ́еми, похва́льнаѧ тѝ вопїе́мъ:

<red>Р</red>а́дꙋйсѧ, скрижа́ле и҆спи́саннаѧ бжⷭ҇твенными письмены̀. Ра́дꙋйсѧ, тро́сте движи́маѧ дх҃омъ ст҃ы́мъ. Ра́дꙋйсѧ, ст҃оѻте́ческое слове́съ и҆з̾ѧсне́нїе. Ра́дꙋйсѧ, бг҃одохнове́нное и҆́нокѡмъ вспоможе́нїе. Ра́дꙋйсѧ, разсꙋжде́нїѧ свѣти́ло ꙗ҆рча́йшее. Ра́дꙋйсѧ, въ кни́зѣ живо́тнѣй печа́те всекра́снаѧ. Ра́дꙋйсѧ, неѡсла́бное ѡ҆ бз҃ѣ раче́нїе. Ра́дꙋйсѧ, на́съ лѣни́выхъ во хрⷭ҇тѣ̀ воздвиже́нїе.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
