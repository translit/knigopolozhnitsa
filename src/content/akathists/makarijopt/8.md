---
title: "І҆́косъ д҃"
navigation:
  key: akathists-makarijopt-8
  title: "І҆́косъ д҃"
  parent: akathists-makarijopt
  order: 8
type: "akathist"
---

## І҆́косъ д҃:

<red>В</red>ъ горни́лѣ ско́рбей, ѻ҆́тче прпⷣбне, и҆ на накова́льнѣ по́двигѡвъ мона́шескагѡ житїѧ̀ сосꙋ́дъ дꙋшѝ твоеѧ̀ златоко́ванъ содѣ́лавъ, вню́дꙋже сокро́вище дх҃а гдⷭ҇ь вмѣстѝ. Тѣ́мже, ꙗ҆́кѡ блиста́ющее сокро́вище тѧ̀ стѧжа́вше, вы́нꙋ тебѣ̀ вопїе́мъ ѿ дꙋшѝ:

<red>Р</red>а́дꙋйсѧ, сокро́вище дарѡ́въ ѻ҆те́ческихъ преда́нїй. Ра́дꙋйсѧ, бг҃а́тство дꙋ́ха ни́щимъ подава́ѧй. Ра́дꙋйсѧ, вѣ́ры а҆дама́нте крѣ́пкїй. Ра́дꙋйсѧ, любвѐ а҆меті́сте свѣ́тлый. Ра́дꙋйсѧ, наде́жды сре́брѧннаѧ ча́ша. Ра́дꙋйсѧ, печа́льнымъ сла́дкаѧ ѿра́да. Ра́дꙋйсѧ, прее́мственнаѧ сла́во ста́рцєвъ бг҃оно́сныхъ. Ра́дꙋйсѧ, писа́нїй бг҃омꙋ́дрыхъ и҆сто́чниче живоно́сный.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
