---
title: "І҆́косъ г҃"
navigation:
  key: akathists-makarijopt-6
  title: "І҆́косъ г҃"
  parent: akathists-makarijopt
  order: 6
type: "akathist"
---

## І҆́косъ г҃:

<red>Ꙗ҆́</red>кѡ равносвѣ́тлое со́лнце прїѧ́тъ тѧ́ во ѡ҆б̾ѧ́тїѧ своѧ̑ ста́рецъ ле́въ бг҃озра́чный, мо́лнїѧми ѻ҆те́ческихъ ѹ҆че́нїй блиста́ѧйсѧ, ѹ҆твердѝ тебѣ̀ бы́ти вѣ́рна є҆мꙋ̀ на тве́рди послꙋша́нїѧ и҆ ѿ свѣ́тлости въ свѣ́тлость дꙋхо́внꙋю возраста́ти. Тѣ́мже прино́симъ тебѣ̀ похвалꙋ̀ сїю̀:

<red>Р</red>а́дꙋйсѧ, взыска́вый ста́рца по сло́вꙋ сѷмеѡ́на бг҃осло́ва. Ра́дꙋйсѧ, въ бг҃оглаго́ливѣмъ ста́рцѣ бг҃а ѻ҆брѣ́тый. Ра́дꙋйсѧ, молнїезра́чными ѹ҆че́ньми ѡ҆зари́выйсѧ. Ра́дꙋйсѧ, ꙗ҆́кѡ темнозра́чнꙋю пре́лесть попали́лъ є҆сѝ. Ра́дꙋйсѧ, послꙋша́нїемъ ѹ҆ме́рый во́ли никче́мнѣй. Ра́дꙋйсѧ, добродѣ́телїю ꙗ҆́кѡ фі́нїѯъ воскре́сый. Ра́дꙋйсѧ, льва̀ прпⷣбнагѡ ски́мне дꙋхо́вный. Ра́дꙋйсѧ, ꙗ҆́кѡ мы́сленныхъ волкѡ́въ съ ни́мъ растерза́лъ є҆сѝ.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
