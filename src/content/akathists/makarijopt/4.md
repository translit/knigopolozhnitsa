---
title: "І҆́косъ в҃"
navigation:
  key: akathists-makarijopt-4
  title: "І҆́косъ в҃"
  parent: akathists-makarijopt
  order: 4
type: "akathist"
---

## І҆́косъ в҃:

<red>М</red>і́ра те́мное ѡ҆ста́вивъ мꙋдрова́нїе, неимꙋ́щее бг҃а внꙋ́трь себѣ̀, къ любомꙋ́дрїю же мона́шескомꙋ напра́вилъ є҆сѝ всѐ твоѐ тща́нїе, є҆́же просвѣти́тисѧ позна́нїемъ ѡ҆ хрⷭ҇тѣ̀, сегѡ̀ ра́ди пое́мъ тебѣ̀ си́це:

<red>Р</red>а́дꙋйсѧ, мꙋ́дрость мі́ра сегѡ̀ пости́гнꙋвый. Ра́дꙋйсѧ, ꙗ҆́кѡ тщетꙋ̀ ѻ҆́ныѧ ѹ҆вѣ́дѣлъ є҆сѝ. Ра́дꙋйсѧ, мꙋсїкі́йскїѧ ѻ҆рга́ны возненави́дѣвый. Ра́дꙋйсѧ, ꙗ҆́кѡ бг҃одви́жнаѧ цѣвни́ца ꙗ҆ви́лсѧ є҆сѝ. Ра́дꙋйсѧ, ꙗ҆́кѡ мꙋ́дрый, кꙋпе́цъ безцѣ́ннагѡ би́сера взыска́лъ є҆сѝ. Ра́дꙋйсѧ, всѧ̑ прода́вый и҆ хрⷭ҇та̀ прїѻбрѣ́лъ є҆сѝ. Ра́дꙋйсѧ, нбⷭ҇нагѡ любомꙋ́дрїѧ рачи́телю. Ра́дꙋйсѧ, мїрска́гѡ сꙋемꙋ́дрїѧ ѡ҆бличи́телю.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
