---
title: "І҆́косъ а҃"
navigation:
  key: akathists-makarijopt-2
  title: "І҆́косъ а҃"
  parent: akathists-makarijopt
  order: 2
type: "akathist"
---

## І҆́косъ а҃:

<red>Ѿ</red> пеле́нъ младе́нческихъ бг҃омъ пред̾избра́нъ бы́въ въ дꙋшѝ твое́й красотꙋ̀ и҆зѻбрази́ти высокотво́рнагѡ смире́нїѧ, тѣ́мже нра̑вы бл҃гочести́выми ѡ҆бꙋ́ченъ бы́въ и҆ вѣ́рою пра́вою ѹ҆твержде́нъ, ꙗ҆ви́лсѧ є҆сѝ роди́телємъ твои́мъ бл҃гочести́вое похвале́нїе. Сегѡ̀ ра́ди зове́мъ тѝ:

<red>Р</red>а́дꙋйсѧ, бг҃омъ и҆збра́нный сосꙋ́де. Ра́дꙋйсѧ, смире́нїѧ и҆ любвѐ крѣ́пкїй соꙋ́зе. Ра́дꙋйсѧ, младе́нческїй ра́зꙋмъ ѿвергі́й. Ра́дꙋйсѧ, ѕло́бою прⷭ҇нѡ младе́нствꙋѧй. Ра́дꙋйсѧ, разꙋмли́вый зако́на хрⷭ҇то́ва свѣти́льниче. Ра́дꙋйсѧ, писа́нїй ѻ҆те́ческихъ прⷭ҇ный люби́телю. Ра́дꙋйсѧ, ꙗ҆́кѡ мїрско́е ѡ҆ста́вль мꙋдрова́нїе. Ра́дꙋйсѧ, ꙗ҆́кѡ къ бжⷭ҇твеннымъ прини́кнꙋвъ писа́нїемъ.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
