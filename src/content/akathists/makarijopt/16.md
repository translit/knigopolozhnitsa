---
title: "І҆́косъ и҃"
navigation:
  key: akathists-makarijopt-16
  title: "І҆́косъ и҃"
  parent: akathists-makarijopt
  order: 16
type: "akathist"
---

## І҆́косъ и҃:

<red>М</red>о́ре преплы́лъ є҆сѝ писа́нїй ѻ҆те́ческихъ ꙗ҆́коже лодїѧ̀ небꙋ́рнѣ ходѧ́щаѧ, и҆ до́брый би́серъ бг҃опозна́нїѧ и҆звле́клъ є҆сѝ, є҆ѵⷢ҇льскомꙋ кꙋпцꙋ̀ ѹ҆подо́билсѧ є҆сѝ, ѻ҆́тче мака́рїе. Тѣ́мже нищетꙋ̀ на́шꙋ богати́ти не преста́й ѻ҆те́ческимъ преда́нїемъ, да въ ра́дости дꙋхо́внѣй пое́мъ тебѣ̀ похва́льнаѧ:

<red>Р</red>а́дꙋйсѧ, сокро́вищница ѻ҆те́ческихъ преда́нїй златоꙋкра́шеннаѧ. Ра́дꙋйсѧ, мѷрополо́жница а҆пⷭ҇льскихъ рече́нїй бл҃гово́ннѣйшаѧ. Ра́дꙋйсѧ, недовѣ́домыхъ та́инъ ꙗ҆вле́нїе. Ра́дꙋйсѧ, неразꙋ́мныхъ серде́цъ ѹ҆мꙋдре́нїе. Ра́дꙋйсѧ, высото̀ смиренномⷣрїѧ, врагꙋ̀ недостижи́маѧ. Ра́дꙋйсѧ, глꙋбино̀ бг҃опозна́нїѧ, чл҃вѣ́кѡмъ ꙗ҆вле́ннаѧ. Ра́дꙋйсѧ, широто̀ любвѐ бжⷭ҇твенныѧ. Ра́дꙋйсѧ, долгото̀ мл҃твъ неꙋсыпа́емыхъ.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
