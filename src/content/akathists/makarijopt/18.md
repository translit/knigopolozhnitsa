---
title: "І҆́косъ ѳ҃"
navigation:
  key: akathists-makarijopt-18
  title: "І҆́косъ ѳ҃"
  parent: akathists-makarijopt
  order: 18
type: "akathist"
---

## І҆́косъ ѳ҃:

<red>Д</red>х҃а ст҃а́гѡ преизѻби́лꙋющꙋю блгⷣть стѧжа́вый, є҆́юже бг҃овмѣсти́тельное се́рдце твоѐ дꙋхѡ́внаѧ ча̑да ѻ҆те́чески породѝ. Болѣ́зновалъ є҆сѝ го́рцѣ и҆ моли́лсѧ є҆сѝ сла́дцѣ, до́ндеже и҆зѻбрази́тсѧ въ ни́хъ хрⷭ҇то́съ. Тѣ́мже почита́емъ тѧ̀, ꙗ҆́кѡ ѻ҆тца̀ чадолюби́ва и҆ си́це тебѣ̀ пое́мъ:

<red>Р</red>а́дꙋйсѧ, а҆мвро́сїѧ бг҃омꙋ́драгѡ дꙋхо́внѡ роди́вый. Ра́дꙋйсѧ, і҆ларїѡ́на преди́внагѡ ѻ҆те́чески возрасти́вый. Ра́дꙋйсѧ, а҆нато́лїѧ свѣтоза́рнагѡ превы́спреннѣ воскрили́вый. Ра́дꙋйсѧ, и҆саа́кїѧ бл҃гочести́вагѡ прозо́рливѡ предꙋказа́вый. Ра́дꙋйсѧ, мѡѷсе́ю и҆ а҆нтѡ́нїю крѣ́посте є҆диномы́слїѧ. Ра́дꙋйсѧ, бг҃оно́снагѡ льва̀ дрꙋ́же и҆́скреннїй. Ра́дꙋйсѧ, ѻ҆́птинскагѡ ста́рчества цѣ́пе златоко́ваннаѧ. Ра́дꙋйсѧ, собо́ра вѣнцено́снагѡ ка́меню бг҃оизбра́нный.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
