---
title: "І҆́косъ і҃"
navigation:
  key: akathists-makarijopt-20
  title: "І҆́косъ і҃"
  parent: akathists-makarijopt
  order: 20
type: "akathist"
---

## І҆́косъ і҃:

<red>Д</red>х҃ъ премꙋ́дрости и҆ ра́зꙋма на тебѣ̀ почи́лъ є҆́сть, ѻ҆́тче мака́рїе, дꙋ́хъ совѣ́та и҆ крѣ́пости, дꙋ́хъ вѣ́дѣнїѧ и҆ дꙋ́хъ бл҃гоче́стїѧ. Тѣ́мже ѿве́рзесѧ въ тебѣ̀ и҆сцѣле́нїй и҆сто́чникъ кипѧ́щїй дарова́ньми бжⷭ҇твенными, ѿ ни́хже пїю́щїи возопи́ша въ весе́лїи:

<red>Р</red>а́дꙋйсѧ, чтⷭ҇но́е дарѡ́въ бжⷭ҇твенныхъ вмѣсти́лище. Ра́дꙋйсѧ, бг҃а́тое хрⷭ҇то́вы блгⷣти и҆злїѧ́нїе. Ра́дꙋйсѧ, многоплете́нныхъ грѣхѡ́въ разрѣше́нїе. Ра́дꙋйсѧ, многоразли́чныхъ недꙋ́гѡвъ и҆сцѣле́нїе. Ра́дꙋйсѧ, прозорли́вый страсте́й и҆скорени́телю. Ра́дꙋйсѧ, бг҃омꙋ́дрый добродѣ́телей насади́телю. Ра́дꙋйсѧ, херꙋві́мскагѡ разсꙋжде́нїѧ бг҃одохнове́нный дѣ́лателю. Ра́дꙋйсѧ, серафі́мскомꙋ славосло́вїю бл҃гозвꙋ́чный подража́телю.

<red>Р</red>а́дꙋйсѧ, ѻ҆́тче мака́рїе, зерца́ло смиренномⷣрїѧ.
