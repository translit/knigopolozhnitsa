---
title: "І҆́косъ а҃"
navigation:
  key: akathists-fotijkonst-2
  title: "І҆́косъ а҃"
  parent: akathists-fotijkonst
  order: 2
type: "akathist"
---

## І҆́косъ а҃:

<red>А҆́</red>гг҃лъ и҆́стины, ꙗ҆́кѡ слꙋжи́тель премⷣрости показа́лсѧ є҆сѝ, фѡ́тїе, бг҃оѧвле́нне, и҆ а҆́гг҃льскимъ твои́мъ гла́сомъ правосла́вїѧ проповѣ́дꙋеши красоты̑. Сегѡ̀ ра́ди свѣ́тлости твое́й дивѧ́щесѧ, вопїе́мъ:

<red>Р</red>а́дꙋйсѧ, и҆́мже трⷪ҇ца воспѣва́етсѧ: ра́дꙋйсѧ, и҆́мже вра́гъ прогонѧ́етсѧ. Ра́дꙋйсѧ, цр҃кве вели́кїй ѹ҆чи́телю: ра́дꙋйсѧ, бл҃гочⷭ҇тїѧ ри́торе всемꙋ́дрый. Ра́дꙋйсѧ, ѹ҆ста̀ бг҃овѣща̑ннаѧ ѹ҆че́нїй сщ҃е́нныхъ: ра́дꙋйсѧ, ѹ҆стнѣ̀ нб҃огремѧ̑щаѧ догма́тѡвъ бл҃гочⷭ҇тныхъ. Ра́дꙋйсѧ, ꙗ҆́кѡ ѡ҆блича́еши є҆́рєси крѣ́пцѣ: ра́дꙋйсѧ, ꙗ҆́кѡ под̾ѧ́лъ є҆сѝ гонє́нїѧ бг҃омꙋ́дреннѣ. Ра́дꙋйсѧ, сла́вныхъ мч҃никѡвъ є҆динонра́вне: ра́дꙋйсѧ, бл҃гочⷭ҇ти́выхъ прпⷣбныхъ сожи́тельниче. Ра́дꙋйсѧ, и҆́мже ле́сть ѹ҆празднѧ́етсѧ: ра́дꙋйсѧ, и҆́мже и҆́стина сїѧ́етъ.

<red>Р</red>а́дꙋйсѧ, всемꙋ́дре фѡ́тїе!
