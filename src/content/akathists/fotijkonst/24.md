---
title: "І҆́косъ в҃і"
navigation:
  key: akathists-fotijkonst-24
  title: "І҆́косъ в҃і"
  parent: akathists-fotijkonst
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ по́двиги, фѡ́тїе і҆ера́рше, припа́даемъ тебѣ̀ со мно́гимъ ѹ҆миле́нїемъ. Но, ѻ҆́ч҃е ѻ҆ц҃є́въ ѡ҆снова́нїе, да́ждь и҆ мнѣ̀ ка́плю ѿ твоеѧ̀ мꙋ́дрости, просвѣща́ѧ срⷣце моѐ, ꙗ҆́кѡ да непреста́ннѡ взыва́ю тѝ:

<red>Р</red>а́дꙋйсѧ, вели́кїй первоїера́рше: ра́дꙋйсѧ, всѣ́хъ вѣ́рныхъ предста́телю. Ра́дꙋйсѧ, правосла́вныхъ хрⷭ҇тїа́нъ ѡ҆сїѧ́нїе: ра́дꙋйсѧ, бг҃огл҃го́ливыхъ ѻ҆ц҃є́въ ѹ҆краше́нїе. Ра́дꙋйсѧ, цр҃кве хрⷭ҇то́вы держа́во и҆ ѹ҆твержде́нїе: ра́дꙋйсѧ, вра́жескїѧ ле́сти крѣпча́йшїй низложи́телю. Ра́дꙋйсѧ, правосла́вїѧ ѡ҆зарѧ́ѧй красотꙋ̀: ра́дꙋйсѧ, ѕлосла́вїѧ низлага́ѧй заблꙋждє́нїѧ. Ра́дꙋйсѧ, и҆́мже ѿ мра́ка и҆зба́влюсѧ. Ра́дꙋйсѧ, и҆́мже свѣ́та и҆спо́лнюсѧ. Ра́дꙋйсѧ, вѣ́рныхъ ко хрⷭ҇тꙋ̀ хода́таю. Ра́дꙋйсѧ, и҆ мо́й свѣтода́телю и҆ и҆зба́вителю.

<red>Р</red>а́дꙋйсѧ, всемꙋ́дре фѡ́тїе!
