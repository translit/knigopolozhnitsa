---
title: "І҆́косъ з҃"
navigation:
  key: akathists-fotijkonst-14
  title: "І҆́косъ з҃"
  parent: akathists-fotijkonst
  order: 14
type: "akathist"
---

## І҆́косъ з҃:

<red>З</red>а зако́ны цр҃кве и҆ ѹ҆ста́вы ст҃ы́хъ мꙋ́дрѣ побо́рствꙋѧ, бг҃огл҃го́ливе, латі́нѧнъ наше́ствїе претерпѣ́лъ є҆сѝ крѣпча́йше, фѡ́тїе. Сегѡ̀ ра́ди кро́тости твое́й дивѧ́щесѧ, взыва́емъ:

<red>Р</red>а́дꙋйсѧ, латі́нѧнъ порази́телю: ра́дꙋйсѧ, пре́лести низложи́телю. Ра́дꙋйсѧ, а҆пⷭ҇лѡвъ ре́вности подража́ѧй: ра́дꙋйсѧ, ѕлосла́вныхъ де́рзость превраща́ѧй. Ра́дꙋйсѧ, ѻ҆рга́не бг҃одх҃нове́нный бж҃їѧ мꙋ́дрости: ра́дꙋйсѧ, мечꙋ̀ ѻ҆гнеѡбра́зный на пре́лесть вра́жїю. Ра́дꙋйсѧ, мѷрополо́жнице добродѣ́телей нбⷭ҇ныхъ: ра́дꙋйсѧ, столпописа́нїе боре́нїй ст҃ы́хъ. Ра́дꙋйсѧ, и҆сто́чниче во́дъ блгⷣтныхъ: ра́дꙋйсѧ, зарѐ вы́шнѧгѡ сїѧ́нїѧ. Ра́дꙋйсѧ, живота̀ сщ҃е́ннагѡ провѣ́дче: ра́дꙋйсѧ, вѣ́рныхъ и҆́стинный наказа́телю.

<red>Р</red>а́дꙋйсѧ, всемꙋ́дре фѡ́тїе!
