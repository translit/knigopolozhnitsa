---
title: "І҆́косъ є҃"
navigation:
  key: akathists-fotijkonst-10
  title: "І҆́косъ є҃"
  parent: akathists-fotijkonst
  order: 10
type: "akathist"
---

## І҆́косъ є҃:

<red>С</red>щ҃е́ннѡ направлѧ́ѧ къ па́житємъ сп҃се́нїѧ хрⷭ҇то́вꙋ непоро́чнꙋю цр҃ковь, гонє́нїѧ под̾ѧ́лъ є҆сѝ лю̑таѧ, и҆ ѿ ста́да твоегѡ̀ нꙋ́жднѡ разлꙋче́нъ бы́лъ є҆сѝ. Но вѣ́рнїи твоѝ, ст҃е, не преста́ша взыва́юще:

<red>Р</red>а́дꙋйсѧ, вели́кїй во і҆ера́рсѣхъ: ра́дꙋйсѧ, бг҃одх҃нове́нный въ пастыренача́льницѣхъ. Ра́дꙋйсѧ, терпѣ́нїѧ сто́лпе непоколеби́мый: ра́дꙋйсѧ, бл҃гочⷭ҇ти́выхъ пѣ́нїе немо́лчное. Ра́дꙋйсѧ, сл҃нце многосвѣ́тлое ѡ҆зарѧ́ющее всю̀ зе́млю: ра́дꙋйсѧ, мечꙋ̀ ѻ҆бою́дꙋ ѻ҆́стрый, посѣца́ющїй па́пскꙋю горды́ню. Ра́дꙋйсѧ, ꙗ҆́кѡ под̾ѧ́лъ є҆сѝ гонє́нїѧ и҆ ѡ҆ѕлоблє́нїѧ: ра́дꙋйсѧ, ꙗ҆́кѡ ѡ҆блича́еши гони́телей ли́ки. Ра́дꙋйсѧ, па́стырю всѣ́хъ па́стырей пред̾избра́нный: ра́дꙋйсѧ, вѣ́рныхъ всѣ́хъ защи́тниче. Ра́дꙋйсѧ, хрⷭ҇то́въ бжⷭ҇твенный таи́нниче: ра́дꙋйсѧ, на́шъ застꙋ́пниче и҆ и҆зба́вителю.

<red>Р</red>а́дꙋйсѧ, всемꙋ́дре фѡ́тїе!
