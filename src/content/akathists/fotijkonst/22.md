---
title: "І҆́косъ а҃і"
navigation:
  key: akathists-fotijkonst-22
  title: "І҆́косъ а҃і"
  parent: akathists-fotijkonst
  order: 22
type: "akathist"
---

## І҆́косъ а҃і:

<red>С</red>вѣ́та твоегѡ̀, ѻ҆́ч҃е, трепе́щетъ мра́ка предста́тель, свѣтопода́тельнымъ же твои́мъ зва́нїемъ по́лчище є҆ресе́й ꙗ҆́кѡ ѻ҆гне́мъ гони́мо и҆счеза́етъ. Бл҃гочⷭ҇ти́вїи же, фѡ́тїе, ра́достїю зове́мъ тѝ:

<red>Р</red>а́дꙋйсѧ, бг҃одх҃нове́нный первосщ҃е́нниче: ра́дꙋйсѧ, ко гдⷭ҇ꙋ на́шъ предста́телю. Ра́дꙋйсѧ, лжѝ попалѧ́ѧй пле́велы: ра́дꙋйсѧ, ѕло́бы ѡ҆браща́ѧй бѣснова̑нїѧ. Ра́дꙋйсѧ, правосла́вныѧ вѣ́ры ѹ҆́гле и҆скрѧ́щїйсѧ: ра́дꙋйсѧ, бжⷭ҇твенныхъ преда́нїй ѕвѣздо̀ лꙋчи́стаѧ. Ра́дꙋйсѧ, па́пскагѡ безꙋ́мїѧ ѡ҆бличи́телю: ра́дꙋйсѧ, та́инственныѧ ра́дости пода́телю. Ра́дꙋйсѧ, хрⷭ҇то́въ слꙋжи́телю теплѣ́йшїй: ра́дꙋйсѧ, па́стырю па́стырей мꙋдрѣ́йшїй. Ра́дꙋйсѧ, вѣ́рныхъ ѡ҆зарѧ́ѧй смы́слы: ра́дꙋйсѧ, ро́гъ врагѡ́въ побѣжда́ѧй.

<red>Р</red>а́дꙋйсѧ, всемꙋ́дре фѡ́тїе!
