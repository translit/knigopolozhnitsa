---
title: "І҆́косъ г҃"
navigation:
  key: akathists-fotijkonst-6
  title: "І҆́косъ г҃"
  parent: akathists-fotijkonst
  order: 6
type: "akathist"
---

## І҆́косъ г҃:

<red>В</red>озсїѧ́лъ є҆сѝ мꙋ́дростїю и҆ свѣ́тлымъ жи́тельствомъ, и҆ ри́торъ бл҃гочⷭ҇тїѧ показа́лсѧ є҆сѝ, ѿѻнꙋ́дꙋже ꙗ҆́кѡ пастыренача́льникꙋ мꙋ́дромꙋ цр҃кве, бжⷭ҇твеннымъ бл҃говоле́нїемъ прорꙋчествова́нномꙋ, фѡ́тїе, взыва́емъ тѝ си́це:

<red>Р</red>а́дꙋйсѧ, ри́торе бл҃гочⷭ҇тїѧ: ра́дꙋйсѧ, ѹ҆ста̀ и҆́стины. Ра́дꙋйсѧ, цр҃кве па́стырю бг҃опроизведе́нный: ра́дꙋйсѧ, і҆ера́рше хрⷭ҇то́въ бг҃одх҃нове́нный. Ра́дꙋйсѧ, и҆́мѧ вседи́вное, правосла́вныхъ свѣти́льниче: ра́дꙋйсѧ, слы́шанїе многовѣща́нное, бл҃гочⷭ҇ти́выхъ ѹ҆твержде́нїе. Ра́дꙋйсѧ, ꙗ҆́кѡ і҆кѡнобо́рцєвъ разѡблича́еши заблꙋжде́нїе: ра́дꙋйсѧ, ꙗ҆́кѡ манїхе́євъ прогонѧ́еши поврежде́нїе. Ра́дꙋйсѧ, мꙋ́дрый въ словесѣ́хъ и҆ дѣѧ́нїихъ: ра́дꙋйсѧ, мно́гїй въ дѣ́лѣхъ и҆ бл҃годѣѧ́нїихъ. Ра́дꙋйсѧ, дꙋ́шъ ѡ҆чища́ѧй сквернотꙋ̀: ра́дꙋйсѧ, бж҃їе къ на́мъ и҆з̾ѧвлѧ́ѧй сострада́нїе.

<red>Р</red>а́дꙋйсѧ, всемꙋ́дре фѡ́тїе!
