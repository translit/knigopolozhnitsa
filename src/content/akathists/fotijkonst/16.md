---
title: "І҆́косъ и҃"
navigation:
  key: akathists-fotijkonst-16
  title: "І҆́косъ и҃"
  parent: akathists-fotijkonst
  order: 16
type: "akathist"
---

## І҆́косъ и҃:

<red>В</red>е́сь и҆спо́лнь поко́ѧ, ѻ҆́бразомъ ꙗ҆влѧ́ѧй дꙋшѝ твоеѧ̀ вели́чїе, ѻ҆́ч҃е, со́нмищꙋ гони́телей на тѧ̀ соше́дшихсѧ предста́лъ є҆сѝ, вѣ́рныхъ же ѹ҆диви́лъ є҆сѝ бжⷭ҇твеннымъ нра́вомъ твои́мъ, зовꙋ́щихъ:

<red>Р</red>а́дꙋйсѧ, блгⷣти строи́телю: ра́дꙋйсѧ, бг҃осло́ве и҆зрѧ́днѣйшїй. Ра́дꙋйсѧ, ꙗ҆́рость безслове́снѣйшꙋю понесы́й: ра́дꙋйсѧ, си́лꙋ неѡбори́мꙋю ꙗ҆ви́вый. Ра́дꙋйсѧ, ѻ҆́бразе кро́тости и҆ любвѐ сокро́вище: ра́дꙋйсѧ, дх҃а ст҃ы́нѣ и҆ дꙋ́шъ свѣтоводи́телю. Ра́дꙋйсѧ, ꙗ҆́кѡ предста́лъ є҆сѝ непра́ведномꙋ собо́рищꙋ: ра́дꙋйсѧ, ꙗ҆́кѡ поꙋча́еши сло́вомъ блгⷣти. Ра́дꙋйсѧ, врагѡ́въ безꙋ́мїѧ не ѹ҆боѧ́выйсѧ: ра́дꙋйсѧ, вѣ́рныхъ ра́зꙋмъ ѡ҆блистава́ѧй. Ра́дꙋйсѧ, сꙋде́й непра́ведныхъ посрамле́нїе: ра́дꙋйсѧ, побѣ́до на́ша бг҃одарова́ннаѧ.

<red>Р</red>а́дꙋйсѧ, всемꙋ́дре фѡ́тїе!
