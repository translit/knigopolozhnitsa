---
title: "І҆́косъ в҃"
navigation:
  key: akathists-fotijkonst-4
  title: "І҆́косъ в҃"
  parent: akathists-fotijkonst
  order: 4
type: "akathist"
---

## І҆́косъ в҃:

<red>И҆</red>з̾ ро́да и҆зрѧ́днагѡ, ꙗ҆́кѡ плодоно́сный фі́нїѯъ произше́лъ є҆сѝ во́лею гдⷭ҇нею, и҆ плода́ми твои́хъ добродѣ́телей пита́еши бл҃гочⷭ҇ти́выхъ мнѡ́жества, фѡ́тїе сщ҃е́ннѣйше, вѣ́рнѡ тебѣ̀, ѻ҆́ч҃е, вопїю́щихъ:

<red>Р</red>а́дꙋйсѧ, прозѧбе́нїе цвѣтꙋ́щагѡ ко́рене: ра́дꙋйсѧ, пло́де чⷭ҇тна́гѡ земледѣ́ланїѧ. Ра́дꙋйсѧ, роди́телей ст҃ы́хъ процвѣте́нїе: ра́дꙋйсѧ, жре́бїѧ бжⷭ҇твеннагѡ стѧжа́нїе. Ра́дꙋйсѧ, высото̀ неꙋдобозри́маѧ зна́нїѧ ѻ҆би́льнагѡ: ра́дꙋйсѧ, глꙋбино̀ многосла́внаѧ блгⷣти ꙗ҆вле́нныѧ. Ра́дꙋйсѧ, ꙗ҆́кѡ сїѧ́еши добродѣ́телей лꙋча́ми: ра́дꙋйсѧ, ꙗ҆́кѡ разжига́еши свѣ́томъ всѧ́кꙋ тва́рь. Ра́дꙋйсѧ, свѣти́льниче вѣ́ры всесвѣ́тлый: ра́дꙋйсѧ, ѕвѣздо̀ влⷣчествꙋющагѡ непристꙋ́пнаѧ. Ра́дꙋйсѧ, премꙋ́дрыхъ ѹ҆че́нїй и҆з̾ѻби́лїе: ра́дꙋйсѧ, чⷭ҇тны́хъ дарова́нїй гꙋ́сло.

<red>Р</red>а́дꙋйсѧ, всемꙋ́дре фѡ́тїе!
