---
title: "І҆́косъ ѕ҃"
navigation:
  key: akathists-fotijkonst-12
  title: "І҆́косъ ѕ҃"
  parent: akathists-fotijkonst
  order: 12
type: "akathist"
---

## І҆́косъ ѕ҃:

<red>В</red>озсїѧ́въ на восто́цѣ ꙗ҆́кѡ свѣ́тлаѧ денни́ца, ѡ҆зарѧ́еши всю̀ поднбⷭ҇нꙋю и҆ за́падный мра́къ, торжествꙋ́еши же свѣтоно́сными догма̑ты, і҆ера́рше всечꙋ́дне, слы́ша ѿ на́съ такова̑ѧ:

<red>Р</red>а́дꙋйсѧ, восто́ка вели́кое свѣти́ло: ра́дꙋйсѧ, всѣ́хъ вѣ́рныхъ почита́нїе. Ра́дꙋйсѧ, за́паднагѡ ѡ҆мраче́нїѧ ѡ҆бличи́телю: Ра́дꙋйсѧ, бжⷭ҇твеннагѡ свѣтоѡзаре́нїѧ прича́стниче. Ра́дꙋйсѧ, ѹ҆́гле, попалѧ́ѧй всѧ́кꙋю латі́нскꙋю ле́сть: ра́дꙋйсѧ, свѣти́льниче, просвѣща́ѧй всѣ́хъ блгⷣтїю трⷪ҇ческою. Ра́дꙋйсѧ, ꙗ҆́кѡ трⷪ҇цꙋ ст҃ꙋ́ю проповѣ́дꙋеши: ра́дꙋйсѧ, ꙗ҆́кѡ латі́нѧнъ заблꙋжде́нїе ѿсѣца́еши. Ра́дꙋйсѧ, свѣ́та невеще́ственнагѡ и҆спо́лненный: ра́дꙋйсѧ, мно́гими блгⷣтьми и҆з̾ѻби́лꙋющїй. Ра́дꙋйсѧ, бж҃їихъ дарова́нїй и҆з̾ѧви́телю: ра́дꙋйсѧ, мꙋ́дрый и҆ сла́вный бг҃оѧви́телю.

<red>Р</red>а́дꙋйсѧ, всемꙋ́дре фѡ́тїе!
