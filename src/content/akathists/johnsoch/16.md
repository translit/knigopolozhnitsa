---
title: "І҆́косъ и҃"
navigation:
  key: akathists-johnsoch-16
  title: "І҆́косъ и҃"
  parent: akathists-johnsoch
  order: 16
type: "akathist"
---

## І҆́косъ и҃:

<red>В</red>сѧ̀ мꙋ́ки тѝ претерпѣ́вшꙋ, бл҃же́нне страстоте́рпче, и҆ на коне́цъ тече́нїѧ по́двигъ твои́хъ дости́гшꙋ, є҆ди́нъ ѿ посмѣвающи́хтисѧ і҆ꙋде́й, ко хра́минѣ свое́й восте́къ и҆ взе́мъ ме́чъ ѡ҆бнаже́нъ, си́мъ честнꙋ́ю и҆ ст҃ꙋ́ю главꙋ̀ твою̀ ѿсѣчѐ и҆ та́кѡ свѣ́тлꙋю твою̀ дꙋ́шꙋ въ рꙋ́цѣ тобо́ю жела́ннагѡ хрⷭ҇та̀ преда́лъ є҆сѝ. Тѣ́мже и҆ слы́шиши ѿ на́съ сицева́ѧ:

<red>Р</red>а́дꙋйсѧ, ꙗ҆́кѡ ѿ і҆ꙋдє́й посмѣѧ́нїѧ и҆ порꙋга́нїѧ хрⷭ҇та̀ ра́ди прїѧ́лъ є҆сѝ. Ра́дꙋйсѧ, ꙗ҆́кѡ си́мъ порꙋга́нномꙋ и҆́ми спⷭ҇сꙋ послѣ́довалъ є҆сѝ. Ра́дꙋйсѧ, ѿ нечести́выхъ многоразли́чнѡ мꙋ́ченный. Ра́дꙋйсѧ, за хрⷭ҇та̀, на́съ ра́ди пострада́вша, мꙋ́ки до́блѣ претерпѣ́вый. Ра́дꙋйсѧ, ꙗ҆́кѡ проклѧ́тый ро́дъ мече́мъ главꙋ̀ твою̀ ѿсѣчѐ. Ра́дꙋйсѧ, ꙗ҆́кѡ гдⷭ҇ь пресвѣ́тлымъ вѣнце́мъ сїю̀ ѹ҆вѣнча̀. Ра́дꙋйсѧ, ꙗ҆́кѡ по́двигъ тво́й страда́льческїй тогда̀ сконча́сѧ. Ра́дꙋйсѧ, ꙗ҆́кѡ съ мꙋ́ченицы во ѻ҆би́телехъ нб҃сныхъ кꙋ́пнѡ прославлѧ́ешисѧ. Ра́дꙋйсѧ, ꙗ҆́кѡ и҆́мамы вѣ́рнїи тѧ̀ прете́плагѡ къ бг҃ꙋ хода́таѧ. Ра́дꙋйсѧ, ꙗ҆́кѡ молє́нїѧ твоѧ̀ сꙋ́ть є҆мꙋ̀ прїѧ́тна. Ра́дꙋйсѧ, ꙗ҆́кѡ па́мѧть твоѧ̀ въ цр҃кви хрⷭ҇то́вѣй чтⷭ҇на̀ є҆сть. Ра́дꙋйсѧ, ꙗ҆́кѡ и҆́мѧ твоѐ ѹ҆слажда́етъ всѣ́хъ правосла́вныхъ.

<red>Р</red>а́дꙋйсѧ, і҆ѡа́нне, великомꙋ́чениче хрⷭ҇то́въ.
