---
title: "І҆́косъ і҃"
navigation:
  key: akathists-johnsoch-20
  title: "І҆́косъ і҃"
  parent: akathists-johnsoch
  order: 20
type: "akathist"
---

## І҆́косъ і҃:

<red>Є҆</red>гда̀, мꙋ́чениче хрⷭ҇то́въ, чтⷭ҇ны́ѧ и҆ ст҃ы́ѧ твоѧ̀ мо́щи ѿ и҆норо́дныхъ бж҃їимъ про́мысломъ сп҃се́ни бы́ша и҆ во ѻ҆лтарѝ поста́вишасѧ бли́зъ ст҃ы́ѧ тра́пезы, и҆дѣ́же а҆́гнецъ бж҃їй всегда̀ за сп҃се́нїе на́ше жре́тсѧ, є҆мꙋ́же и҆ ты́ же́ртва жива́ѧ прине́слсѧ є҆сѝ, тогда̀ вѣ́рни, ѡ҆ се́мъ ѹ҆ведѣвше, просла́виша всеще́драгѡ бг҃а, просла́влѧющагѡ ст҃ы́ѧ своѧ̀. С ни́миже и҆ мы̀ похва́льнаѧ пѣ́нїѧ сїѧ̀ прино́симъ тѝ:

<red>Р</red>а́дꙋйсѧ, ꙗ҆́кѡ твоѧ̀ ст҃ы́ѧ мо́щи неꙋкра́дени и҆ невреди́ми пребы́ша. Ра́дꙋйсѧ, ꙗ҆́кѡ и҆новѣ́рный посра́мленъ и҆ то́щь прогна́сѧ. Ра́дꙋйсѧ, ꙗ҆́кѡ ѿ і҆ере́й чтⷭ҇ныѧ твоѧ̀ мо́щи во ѻ҆лтарѝ поло́жени бы́ша. Ра́дꙋйсѧ, ꙗ҆́кѡ ѡ҆ се́мъ вѣ́рнїи возра́довашасѧ. Ра́дꙋйсѧ, ꙗ҆́кѡ сто́лпъ ѻ҆́гненный съ нб҃сѣ̀ над̾ ни́ми ꙗ҆влѧ́шесѧ. Ра́дꙋйсѧ, ꙗ҆́кѡ и҆ногда̀ къ ни́мъ а҆́гг҃ли нисходи́ша. Ра́дꙋйсѧ, мно́жицею бл҃гоꙋха́нїе неизрече́ннѡ ѿ ѻ҆́ныхъ и҆схожда́ше. Ра́дꙋйсѧ, ꙗ҆́кѡ всѧ́ческихъ болѣ́зней чрез̾ ѻ҆́ныѧ и҆сцѣлѧ́ютсѧ. Ра́дꙋйсѧ, ꙗ҆́кѡ си́ми непреста́ннѡ чꙋдеса̀ содѣва́ютсѧ. Ра́дꙋйсѧ, ꙗ҆́кѡ и҆́ми и҆ де́мони ѿ мно́гихъ и҆згонѧ́ютсѧ. Ра́дꙋйсѧ, ꙗ҆́кѡ содѣва́емыхъ тобо́ю чꙋде́съ вѣща́нїе повсю́дꙋ про́йде. Ра́дꙋйсѧ, ꙗ҆́кѡ до коне́цъ землѝ твоѧ̀ вѣ́сть дости́же.

<red>Р</red>а́дꙋйсѧ, і҆ѡа́нне, великомꙋ́чениче хрⷭ҇то́въ.
