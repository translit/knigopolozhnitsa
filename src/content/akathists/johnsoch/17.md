---
title: "Конда́къ ѳ҃"
navigation:
  key: akathists-johnsoch-17
  title: "Конда́къ ѳ҃"
  parent: akathists-johnsoch
  order: 17
type: "akathist"
---

## Конда́къ ѳ҃:

<red>В</red>и́дѣвше вѣ́рнїи по и҆зше́ствїи ст҃ы́ѧ твоеѧ̀ дꙋшѝ ѿ тѣлесѐ, пресла́вне мꙋчениче, ст҃ы́ѧ мо́щи твоѧ̀ непогребе́нны и҆ презира́емы, возскорбе́ша. Наста́вшей же но́щи, сто́лпъ да́же до нб҃сѣ̀ над̾ ст҃ы́ми твои́ми моща́ми ви́дѣнъ бы́сть, свѣ́щи горѧ́хꙋ, и҆ мꙋ́жїе въ бѣ́лыѧ ри̑зы ѡ҆блече́нни, кадѧ́ще ѡ҆кре́стъ ст҃а́гѡ тѣле́се твоегѡ̀, поѧ́хꙋ неизрече́ннаѧ и҆ сщ҃е́ннаѧ словеса̀. Съ ни́ми же и҆ ты̀ воспѣва́ше бг҃ꙋ: <red>А҆</red>ллилꙋ́їа.
