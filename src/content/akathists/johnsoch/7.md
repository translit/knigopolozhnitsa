---
title: "Конда́къ д҃"
navigation:
  key: akathists-johnsoch-7
  title: "Конда́къ д҃"
  parent: akathists-johnsoch
  order: 7
type: "akathist"
---

## Конда́къ д҃:

<red>Б</red>ꙋ́рю мꙋченїй наведѐ на тѧ̀, ѡ҆ многострада́льне, нечести́вый мꙋчи́тель, твоѧ̀ глаго́лы ѹ҆слы́шавъ, є҆гда̀ и҆зре́клъ є҆сѝ, ꙗ҆́кѡ творцꙋ̀ поклонѧ́ешисѧ, а҆ не созда́нїю, и҆ є҆́же преклони́ти тѧ̀ къ своемꙋ̀ хоте́нїю ѿча́ѧсѧ, безꙋ́мнѣ ди́вїимъ гнѣ́вомъ возгорѣ́сѧ и҆ на́чатъ тѧ̀ мꙋ́чити. Ты́ же, мꙋ́чениче хрⷭ҇то́въ, мꙋ́жественнѣ терпѧ̀, ѹ҆крѣплѧ́ющꙋ тѧ̀ бг҃ꙋ, съ весе́лїемъ воспѣ́лъ є҆сѝ: <red>А҆</red>ллилꙋ́їа.
