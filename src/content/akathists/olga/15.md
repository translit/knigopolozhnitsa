---
title: "Конда́къ и҃"
navigation:
  key: akathists-olga-15
  title: "Конда́къ и҃"
  parent: akathists-olga
  order: 15
type: "akathist"
---

## Конда́къ и҃:

<red>С</red>тра́нствїѧ земна́го тече́нїе скончава́ѧ, те́плѣ гдⷭ҇а моли́ла є҆сѝ, ѻ҆́льго бл҃же́ннаѧ, да по преставле́нїи твое́мъ не ѡ҆ста́витъ ѻ҆́нъ землѝ рѡссі́йскїѧ во тмѣ̀ невѣ́дѣнїѧ пребыва́ти, но да просвѣти́тъ ю҆̀ свѣ́томъ ст҃ы́ѧ вѣ́ры, и҆ всѧ̑ сы́ны рѡссі̑йскїѧ да наꙋчи́тъ воспѣва́ти <red>А҆</red>ллилꙋ́їа.
