---
title: "Конда́къ г҃і"
navigation:
  key: akathists-olga-25
  title: "Конда́къ г҃і"
  parent: akathists-olga
  order: 25
type: "akathist"
---

## Конда́къ г҃і:

<red>Ѽ</red> ст҃а́ѧ равноапⷭ҇льнаѧ кн҃ги́не ѻ҆́льго, прїимѝ ми́лостивнѡ ѿ на́съ хвале́бное благодаре́нїе сїѐ ѡ҆ всѣ́хъ, ꙗ҆̀же тобо́ю воздадѐ гдⷭ҇ь на́мъ, ѻ҆тцє́мъ и҆ пра́ѻтцємъ на́шымъ и҆ все́й держа́вѣ рѡссі́йстѣй, и҆ молѝ всебл҃га́го бг҃а проба́вити млⷭ҇ть свою̀ на ны̀ и҆ на ро́ды родѡ́въ на́шихъ, ѹ҆тверди́ти ны̀ въ правовѣ́рїи и҆ бл҃гоче́стїи, храни́ти же ѿ всѣ́хъ напа́стей бѣ́дъ и҆ ѕѡ́лъ, да сподо́бимсѧ съ тобо́ю, ꙗ҆́кѡ ча̑да съ ма́терїю, во вѣ́ки воспѣва́ти бг҃ꙋ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃лѡвъ и҆ человѣ́кѡвъ:</incipit></rubric>

<rubric>И҆ па́ки конда́къ пе́рвый: <incipit><red>П</red>ервоизбра́ннѣй ѿ всегѡ̀:</incipit></rubric>
