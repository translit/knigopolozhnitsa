---
title: "І҆́косъ і҃"
navigation:
  key: akathists-olga-20
  title: "І҆́косъ і҃"
  parent: akathists-olga
  order: 20
type: "akathist"
---

## І҆́косъ і҃:

<red>П</red>рїѧ́въ ст҃о́е креще́нїе внꙋ́къ тво́й влади́мїръ, потща́сѧ и҆з̾ѧ́ти и҆з̾ землѝ нетлѣ̑нныѧ, и҆спо́лнєнныѧ чꙋ́днагѡ бл҃гоꙋха́нїѧ, мо́щи твоѧ̑, и҆ со ст҃и́телемъ лео́нтїемъ и҆ всѣ́мъ мно́жествомъ наро́да поста́ви ѧ҆̀ въ це́ркви пречⷭ҇тыѧ бг҃омт҃ри, и҆ ѿто́лѣ нача́ша и҆сточа́тисѧ ѿ ни́хъ цѣльбы̑ всѧ̑кимъ недꙋ́гѡмъ, притека́ющымъ съ вѣ́рою. Сегѡ̀ ра́ди восхвалѧ́емъ тѧ̀ си́це:

<red>Р</red>а́дꙋйсѧ, ꙗ҆́кѡ бл҃года́ть ст҃а́гѡ дх҃а, въ тѧ̀ все́льшаѧсѧ, подадѐ нетлѣ́нїе моще́мъ твои̑мъ. Ра́дꙋйсѧ, ꙗ҆́кѡ сотворѝ ты́ѧ цѣльбопода́тельный и҆сто́чникъ всѧ́кимъ недꙋ́гѡмъ. Ра́дꙋйсѧ, ст҃ы̑ѧ мо́щи твоѧ̑ ѡ҆ста́вльшаѧ въ подтвержде́нїе правоты̀ прїѧ́тыѧ тобо́ю во хрⷭ҇та̀ вѣ́ры. Ра́дꙋйсѧ, ꙗ҆́кѡ бы́вшими ѿ ни́хъ чꙋдесы̀ мно́зи невѣ́рнїи ко хрⷭ҇тꙋ̀ ѡ҆брати́шасѧ. Ра́дꙋйсѧ, чꙋ́дное сїѧ́нїе ѿ моще́й твои́хъ и҆спꙋска́вшаѧ. Ра́дꙋйсѧ, съ маловѣ́рїемъ къ ни̑мъ приходѧ́щихъ ви́дѣти ѧ҆̀ не попꙋска́вшаѧ. Ра́дꙋйсѧ, ꙗ҆вле́нїемъ моще́й твои́хъ младе́нствовавшꙋю це́рковь рѡссі́йскꙋю возвесели́вшаѧ. Ра́дꙋйсѧ, прославле́нїемъ и҆̀хъ внꙋ́ка твоего̀ влади́мїра ѕѣлѡ̀ ѡ҆бра́довавшаѧ. Ра́дꙋйсѧ, ꙗ҆́кѡ и҆ до ны́нѣ бл҃гочести́вїи лю́дїе землѝ рѡссі́йскїѧ сла́вною па́мѧтїю твое́ю ѹ҆слажда́юстѧ. Ра́дꙋйсѧ, ꙗ҆́кѡ твои́мъ къ бг҃ꙋ хода́тайствомъ вѣ́рнїи рѡссїѧ́не мно́гихъ бл҃гъ ѿ гдⷭ҇а сподоблѧ́ютсѧ. Ра́дꙋйсѧ, мл҃твами твои́ми ѡ҆ просвѣще́нїи землѝ рѡссі́йскїѧ бг҃а ѹ҆моли́вшаѧ. Ра́дꙋйсѧ, вско́рѣ мнѡ́гимъ вели̑кимъ ст҃ы̑мъ ꙗ҆ви́тисѧ на землѝ рѡссі́йстѣй прорекова́вшаѧ.

<red>Р</red>а́дꙋйсѧ, ст҃а́ѧ равноапⷭ҇льнаѧ кн҃ги́не ѻ҆́льго бг҃омꙋ́драѧ.
