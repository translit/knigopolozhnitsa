---
title: "Конда́къ і҃"
navigation:
  key: akathists-antonijfeodosij-19
  title: "Конда́къ і҃"
  parent: akathists-antonijfeodosij
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ мно́гихъ, всѣ́хъ ѡ҆браще́нїѧ и҆ сп҃се́нїѧ ми́лостивнѡ ѡ҆жида́ѧй премлⷭ҇рдый бг҃ъ, дрꙋги́хъ ва́съ а҆пⷭ҇лѡвъ рꙋсѝ ꙗ҆вѝ, да ва́ми мно́гихъ вразꙋми́тъ и҆ на пра́вый сп҃се́нїѧ пꙋ́ть наста́витъ, въ че́мъ вы̀ а҆пⷭ҇льски потрꙋ́ждшесѧ, въ невѣ́дѣнїи сꙋ́щихъ еѵⷢ҇льской и҆́стинѣ нелѣ́ностнѡ поꙋча́ѧ, къ правовѣ́рїю приведо́сте и҆ къ хране́нїю бж҃їихъ за́повѣдей и҆ бг҃оꙋго́дномꙋ и҆ чи́стомꙋ житїю̀ сло́вомъ и҆ дѣ́ломъ непреста́ннѡ возбꙋжда́сте, пою́ще бг҃ꙋ помо́щникꙋ: <red>А҆</red>ллилꙋ́їа.
