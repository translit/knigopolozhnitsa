---
title: "Конда́къ з҃"
navigation:
  key: akathists-antonijfeodosij-13
  title: "Конда́къ з҃"
  parent: akathists-antonijfeodosij
  order: 13
type: "akathist"
---

## Конда́къ з҃:

<red>Х</red>отѧ̀ всеѕло́бный вра̑̾гъ до́бромꙋ ва́шемꙋ начина́нїю спо́нꙋ и҆ препѧ́тїе сотвори́ти, та́кѡ кнѧ́зѧ проти́вꙋ ва́съ гнѣ́вомъ разжжѐ и҆ ꙗ҆́ростїю распалѝ за постриже́нїе въ и҆́ночество слꙋ́гъ є҆гѡ̀, па́че про́чихъ люби́мыхъ, нѣ́коегѡ є҆ѵнꙋ́ха и҆ сы́на болѧ́рска, ꙗ҆́кѡ нꙋжда̀ ва́мъ бѣ̀ своѧ̑ пещє́рнаѧ ѡ҆ста́вити жили̑ща и҆ и҆́нꙋдѣ пресели́тисѧ: ѻ҆ба́че не до́лгѡ си́мъ свои́мъ ѹ҆хищре́нїемъ вражде́бникъ веселѧ́шесѧ, и҆́бо бл҃годꙋшный кнѧ́зь, вразꙋмле́нъ сы́й своє́ю бг҃обоѧ́щеюсѧ сꙋпрꙋ́жницею, вско́рѣ позна́въ ва́ше неѕло́бїе, и҆ вра́жїю разсмотрѣ́въ хи́трость и҆ кова́рство, съ моле́нїемъ посла̀ къ ва́мъ, да на своѐ па́ки возврати́тесѧ пре́жнее мѣстопребыва́нїе, ѡ҆ чесо́мъ возра́довавшесѧ, бл҃года́рнѡ воспѣ́сте бг҃ꙋ: <red>А҆</red>ллилꙋ́їа.
