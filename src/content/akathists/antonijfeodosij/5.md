---
title: "Конда́къ г҃"
navigation:
  key: akathists-antonijfeodosij-5
  title: "Конда́къ г҃"
  parent: akathists-antonijfeodosij
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ въ чи́стое твоѐ и҆ непоро́чное все́льшисѧ се́рдце, пребл҃же́нне ѳеодо́сїе, та́кѡ всегѡ̀ тебѣ̀ бж҃їею любо́вїю разжжѐ, ꙗ҆́кѡ всѣ́хъ земны́хъ и҆ вре́менныхъ ѹ҆далѧ́тисѧ, вѣ́чныхъ же и҆ несконча́емыхъ вы́нꙋ и҆ска́ти тебѐ наꙋчѝ и҆ вразꙋмѝ. Тѣ́мъ таково́е твоѐ ѡ҆ сп҃се́нїи дꙋшѝ зрѧ́ще тща́нїе и҆ ѹ҆се́рдїе, ѹ҆ми́льнѡ всеси́льномꙋ бг҃ꙋ пое́мъ: <red>А҆</red>ллилꙋ́їа.
