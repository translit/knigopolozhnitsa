---
title: "Конда́къ а҃і"
navigation:
  key: akathists-antonijfeodosij-21
  title: "Конда́къ а҃і"
  parent: akathists-antonijfeodosij
  order: 21
type: "akathist"
---

## Конда́къ а҃і:

<red>П</red>ѣ́нїе, є҆́же прино́симъ ва́мъ, бг҃оно́снїи ѻ҆ц҃ы̀, нѣ́сть дово́льнѡ къ похвале́нїю пресла́вныхъ ва́шихъ по́двигѡвъ и҆ трꙋдѡ́въ вышечеловѣ́ческихъ, ꙗ҆́кѡ бо житїѐ бѣ̀ превосходѧ́щее житїѐ человѣ́ческое, а҆́гг҃льскомꙋ же подо́бѧщеесѧ, си́це и҆ похвала́мъ ѿ а҆́гг҃лъ па́че, не́жели ѿ человѣ̑къ ва́мъ приноси̑мымъ бы́ти достои́тъ: ѻ҆ба́че ѹ҆се́рдное на́ше зрѧ́ще произволе́нїе, любе́знѡ приноси́мое на́ми прїими́те пѣ́нїе, на́съ же ѿ грѣ́хъ и҆ всѧ́кихъ скве́ренъ и҆ нечисто́тъ ва́шими мл҃твами ѡ҆чи́стите, на всѧ́къ де́нь и҆ ча́съ чи́стымъ се́рдцемъ пое́мъ бг҃ꙋ: <red>А҆</red>ллилꙋ́їа.
