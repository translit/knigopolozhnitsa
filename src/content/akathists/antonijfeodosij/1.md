---
title: "Конда́къ а҃"
navigation:
  key: akathists-antonijfeodosij-1
  title: "Конда́къ а҃"
  parent: akathists-antonijfeodosij
  order: 1
type: "akathist"
---

## Конда́къ а҃:

<red>И҆</red>збра́ннїи и҆ дх҃а ст҃а́гѡ и҆спо́лненїи, прпⷣбнїи и҆ бг҃оно́снїи ѻ҆ц҃ы̀ на́ши, а҆нтѡ́нїе и҆ ѳеодо́сїе пече́рстїи, преизѧ̑щнаѧ рꙋ̑сскїѧ землѝ прозѧбє́нїѧ, пречꙋ̑днаѧ рꙋ́сскагѡ наро́да ѹ҆крашє́нїѧ, хотѧ́щꙋ мнѣ̀, недосто́йномꙋ, похва́льное ва́мъ соверши́ти пѣ́нїе, смире́ннѡ ва́съ молю̀, потемне́нный мо́й ра́зꙋмъ свѣ́томъ да́нныѧ ва́мъ ѿ бг҃а блгⷣти ѡ҆зари́те, мра́къ невѣ́дѣнїѧ просвѣти́те, неꙋдѡ́бства и҆ препѡ́ны разрꙋши́те, мою̀ не́мощь ѹ҆крѣпи́те, на́съ же всѣ́хъ, сынѡ́въ рѡссїйскихъ ѿ всѣ́хъ бѣ́дъ и҆ напа́стей, скорбе́й и҆ болѣ́зней ѻ҆те́чески свободи́те, да въ теплотѣ̀ се́рдца и҆з̾ глꙋбины̀ дꙋшѝ всѝ кꙋ́пнѡ вопїе́мъ ва́мъ:

<red>Р</red>а́дꙋйтесѧ, а҆нтѡ́нїе и҆ ѳеодо́сїе, мона́шескагѡ въ рꙋсѝ житїѧ̀ первонача́льницы.
