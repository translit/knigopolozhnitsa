---
title: "Конда́къ д҃"
navigation:
  key: akathists-antonijfeodosij-7
  title: "Конда́къ д҃"
  parent: akathists-antonijfeodosij
  order: 7
type: "akathist"
---

## Конда́къ д҃:

<red>Ѿ</red> бг҃оме́рзкихъ сласте́й и҆ волне́нїй непреѡдолѣ́ненъ ꙗ҆ви́лсѧ є҆сѝ, прпⷣбне ѻ҆́ч҃е на́шъ ѳеодо́сїе, и҆́бо твоѐ, є҆́же непреста́ннѡ рабо́тати гдⷭ҇еви всегда̀ и҆мꙋ́щи въ ѹ҆́мѣ и҆ въ се́рдцы произволе́нїе, на кі́йждо де́нь на бо́льшыѧ простира́лсѧ є҆сѝ трꙋды̀, и҆ на кі́йждо де́нь прїѧ́тнѣйшимъ и҆ любе́знѣйшимъ бг҃ꙋ бы́ти ѹ҆се́рдствовалъ є҆сѝ, всѧ́кое же мі́ра сладостра́стїе и҆ любоче́стїе побѣжда́ѧ, є҆ди́номꙋ бг҃ꙋ вы́нꙋ воспѣва́лъ є҆сѝ: <red>А҆</red>ллилꙋ́їа.
