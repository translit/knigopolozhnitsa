---
title: "Конда́къ г҃і"
navigation:
  key: akathists-antonijfeodosij-25
  title: "Конда́къ г҃і"
  parent: akathists-antonijfeodosij
  order: 25
type: "akathist"
---

## Конда́къ г҃і:

<red>Ѽ</red> пребл҃же́ннїи и҆ всѧ́кїѧ че́сти досто́йнїи, ѻ҆ц҃ы̀ бг҃оно́снїи, а҆нтѡ́нїе и҆ ѳеодо́сїе пече́рстїи, ма́лое сїѐ моле́нїе, на́ми, недосто́йными, ва́мъ ѿ любвѐ приноси́мое, любе́знѡ прїи́мше, ва́ше кꙋ́пнѡ же и҆ на́ше ѻ҆те́чество, ѿ всѣ́хъ непрїѧ́зненныхъ нападе́нїй и҆ вра́жїихъ навѣ́тѡвъ непоколеби́мѡ и҆ невреди́мѡ соблюди́те, на́съ же, сыно́внѣ съ вѣ́рою и҆ любо́вїю къ ва́мъ притека́ющихъ, ѿ всѧ́кихъ бѣ́дъ, скорбе́й и҆ напа́стей ѻ҆те́чески и҆зба́вите, да вы́нꙋ благода́рнѡ пое́мъ ѡ҆ ва́съ бг҃ꙋ сп҃си́телю: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆</red>гг҃лѡмъ подо́бнагѡ:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нні҆и и҆ дх҃а:</incipit></rubric>
