---
title: "Конда́къ є҃"
navigation:
  key: akathists-epiphany-9
  title: "Конда́къ є҃"
  parent: akathists-epiphany
  order: 9
type: "akathist"
---

## Конда́къ є҃:

<red>Б</red>г҃оте́чнаѧ стрꙋѧ̀ сы́й бл҃гости, гдⷭ҇и, въ стрꙋ́и і҆ѻрда́нскїѧ возше́лъ є҆сѝ, да вода́ми ѡ҆мы́еши чл҃вѣ́ческїй грѣ́хъ: ѹ҆́жасъ бѣ̀ ви́дѣти творца̀ нб҃сѝ и҆ землѝ въ рѣцѣ̀ ѡ҆бна́жшагосѧ и҆ ѿ раба̀ кр҃ще́нїе прїе́млющагѡ. А҆́гг҃льскїѧ си́лы дивлѧ́хꙋсѧ, і҆ѻрда́нъ же рѣка̀ возвраща́ше стрꙋ́и своѝ, не могꙋ́ще терпе́ти ѻ҆гнѧ̀ поѧда́ющагѡ во́ды є҆гѡ̀, ꙗ҆́кѡ не ѻ҆бы́чнѡ є҆мꙋ̀ є҆́сть чⷭ҇тагѡ и҆змыва́ти и҆ безгрѣ́шнагѡ ѿира́ти. Сегѡ̀ ра́ди весели́сѧ і҆ѻрда́не рѣко̀, и҆ да ра́дꙋютсѧ и҆сто́чницы и҆ є҆́зера, и҆ всѧ̑ бе́здны и҆ морѧ̀, ꙗ҆́кѡ ѡ҆ст҃и́сѧ дне́сь во́дное є҆стество̀, свободи́вшесѧ ѿ таѧ́щагосѧ та́мѡ кнѧ́зѧ тмы̀, и҆ всѧ̑ тва́рь веселѧ́щесѧ да пое́тъ съ на́ми: <red>А҆</red>ллилꙋ́їа.
