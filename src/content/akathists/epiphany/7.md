---
title: "Конда́къ д҃"
navigation:
  key: akathists-epiphany-7
  title: "Конда́къ д҃"
  parent: akathists-epiphany
  order: 7
type: "akathist"
---

## Конда́къ д҃:

<red>Б</red>ꙋ́рею помышле́нїй сꙋмни́тельныхъ и҆спо́лненъ бы́сть предте́ча, хрⷭ҇тѐ цр҃ю̀, є҆гда̀ ты̀, ꙗ҆́кѡ чл҃вѣ́къ на рѣ́кꙋ прише́лъ є҆сѝ и҆ ра́бское креще́нїе ѿ негѡ̀ прїѧ́ти восхотѣ́лъ є҆сѝ, глаго́лѧ: прострѝ рꙋкꙋ̀ твою̀ и҆ прикосни́сѧ ве́рхꙋ моемꙋ̀ и҆ ѹ҆́жасъ ве́сь ѿрѧсѝ, соверша́ѧ повелѣнное. Тре́петенъ бы́сть тогда̀ предте́ча и҆ возопѝ, глаго́лѧ: что̀ къ рабꙋ̀ прише́лъ є҆сѝ, скве́рны не и҆мы́й, гдⷭ҇и; что̀ мѝ повелѣва́еши, ꙗ҆́коже вы́ше менѐ; высоты̀ нб҃сныѧ ника́коже и҆зслѣди́хъ ѕвѣ́здъ число̀, нижѐ зе́млю николи́же и҆змѣ́рихъ. Ка́кѡ крещꙋ̀ носѧ́щегѡ го́рстїю тва́рь; ка́кѡ просвѣти́тъ свѣти́льникъ свѣ́та; ка́кѡ рꙋкꙋ̀ поло́житъ ра́бъ на влⷣкꙋ; а҆́зъ тре́бꙋю тобо́ю крⷭ҇ти́тисѧ, да воспою̀ тебѣ̀: <red>А҆</red>ллилꙋ́їа.
