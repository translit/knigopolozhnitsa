---
title: "Конда́къ ѳ҃"
navigation:
  key: akathists-epiphany-17
  title: "Конда́къ ѳ҃"
  parent: akathists-epiphany
  order: 17
type: "akathist"
---

## Конда́къ ѳ҃:

<red>В</red>сѐ є҆стество̀ а҆́гг҃льское ѹ҆диви́сѧ вели́комꙋ твоегѡ̀, хрⷭ҇те, бг҃оѧвле́нїѧ та́инствꙋ: а҆да́ма бо грѣхо́мъ и҆стлѣ́вшагѡ ѡ҆бнови́лъ є҆сѝ і҆ѻрда́нскими стрꙋѧ́ми и҆ главы̀ гнездѧ́щихсѧ та́мѡ невиди̑мыхъ ѕмі́евъ сокрꙋши́лъ є҆сѝ во твое́мъ кр҃ще́нїи, и҆ та́кѡ глꙋбины̀ бе̑здны сатани̑нскїѧ ѿкры́лъ є҆сѝ дно̀, да и҆зба́виши ны́ ѿ то́ѧ глꙋбо́кихъ во́дъ, и҆ да начне́ши созида́ти црⷭ҇тво твоѐ, не ѿ мі́ра сегѡ̀ сꙋ́щее, ѡ҆ не́мъ же прⷪ҇ро́къ дв҃дъ предречѐ, глаго́лѧ: црⷭ҇тво твоѐ црⷭ҇тво всѣ́хъ вѣкѡ́въ и҆ влады́чество твоѐ во всѧ́комъ ро́дѣ и҆ ро́дѣ, є҆го́же и҆ мы̀ прославлѧ́юще съ во́и нбⷭ҇ными вопїе́мъ тебѣ̀: <red>А҆</red>ллилꙋ́їа.
