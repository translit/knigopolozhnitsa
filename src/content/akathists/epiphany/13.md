---
title: "Конда́къ з҃"
navigation:
  key: akathists-epiphany-13
  title: "Конда́къ з҃"
  parent: akathists-epiphany
  order: 13
type: "akathist"
---

## Конда́къ з҃:

<red>Х</red>отѧ́й чл҃вѣколю́бецъ гдⷭ҇ь сп҃стѝ мі́ръ во грѣсѣ́хъ погиба́ющїй, ꙗ҆вѝ трⷪ҇ческагѡ бг҃оѧвле́нїѧ своегѡ̀ вели́кое та́инство, и҆ ꙗ҆́коже въ нача́лѣ мїрска́гѡ бытїѧ̀ дх҃ъ бж҃їй ноша́шесѧ верхꙋ̀ воды̀, ꙗ҆́кѡ жи́зни пода́тель, та́кѡ и҆ при кр҃ще́нїи твое́мъ, гдⷭ҇и, є҆гда̀ на рѣцѣ̀ і҆ѻрда́нстѣй восхотѣ́лъ є҆сѝ ѡ҆бнови́ти и҆ просвѣти́ти погиба́ющїй ро́дъ чл҃вѣ́чь и҆ всю̀ тва́рь съ на́ми совоздыха́ющꙋю, то́й же дх҃ъ ст҃ы́й па́ки сни́де съ нб҃сѝ ѿве́рста въ ви́дѣ голꙋби́не и҆ почѝ над̾ тобо́ю, гдⷭ҇и, ꙗ҆́кѡ над̾ но́вымъ а҆да́момъ, во є҆́же пребыва́ти ѿны́нѣ въ но́выхъ лю́дѣхъ ба́нею во́дною возрожде́нныхъ, да та́кѡ си́лою свы́ше ѡ҆блече́ннїи во ѡ҆бновле́нїе дꙋ́ха ходи́ти начнꙋ́тъ, пою́ще бг҃ꙋ: <red>А҆</red>ллилꙋ́їа.
