---
title: "Конда́къ г҃"
navigation:
  key: akathists-epiphany-5
  title: "Конда́къ г҃"
  parent: akathists-epiphany
  order: 5
type: "akathist"
---

## Конда́къ г҃:

<red>С</red>и́лꙋ бж҃ества̀ твоегѡ̀, хрⷭ҇тѐ, ѹ҆разꙋмѣ́въ предте́ча, є҆гда̀ со стра́хомъ ѹ҆ви́де тѧ̀ на і҆ѻрда́нъ прише́дша, ра́дꙋетсѧ дꙋше́ю и҆ трепе́щетъ, рꙋко́ю показꙋ́ѧ тѧ̀, и҆ глаго́летъ лю́демъ: се́й и҆збавлѧ́ѧй мі́ръ ѿ и҆стлѣ́нїѧ. Се́й свобожда́й на́съ ѿ ско́рби. Се́й вмѣ́стѡ рабѡ́въ, сыны̀ бж҃їи на́съ содѣ́ловаетъ. Се́й вмѣ́стѡ тмы̀ просвѣща́етъ чл҃вѣ́ки водо́ю бжⷭ҇твеннагѡ кр҃ещенїѧ. Сѐ а҆́гнецъ бж҃їй взе́млѧй грѣхѝ мі́ра, є҆го́же срѣ́тающе, вопїе́мъ: <red>А҆</red>ллилꙋ́їа.
