---
title: "Конда́къ в҃і"
navigation:
  key: akathists-epiphany-23
  title: "Конда́къ в҃і"
  parent: akathists-epiphany
  order: 23
type: "akathist"
---

## Конда́къ в҃і:

<red>Б</red>лгⷣть бж҃їѧ сп҃си́тельнаѧ всѣ́мъ чл҃вѣ́кѡмъ ꙗ҆ви́сѧ дне́сь во твое́мъ кр҃ще́нїи, хрⷭ҇тѐ сп҃се: прише́лъ бо є҆сѝ на і҆ѻрда́нъ, є҆ди́не чⷭ҇тый, ѡ҆чи́стити чл҃вѣ́ческаѧ согрѣше́нїѧ и҆ сокрꙋши́ти главы̀ гнездѧ́щихсѧ та́мо ѕмі́евъ, да да́рꙋеши блгⷣть крѣпле́нїѧ реши́тельнꙋю дꙋ́шъ и҆ тѣле́съ на́шихъ. Сегѡ̀ ра́ди съ бл҃гоче́стїемъ притеце́мъ приле́жнѡ къ пречⷭ҇тымъ и҆сто́чникѡмъ, да почерпне́мъ съ весе́лїемъ во́дꙋ жи́зни, блгⷣть бо дх҃а неви́димѡ подае́тсѧ всѣ́мъ вѣ́рнѡ почерпа́ющимъ ю҆̀, и҆ та́йнаѧ дарова́нїѧ и҆ дх҃ъ позна́нїѧ, сп҃се, та̀ всѝ бл҃года́рственнѡ воспое́мъ тебѣ̀: <red>А҆</red>ллилꙋ́їа.
