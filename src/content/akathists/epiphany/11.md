---
title: "Конда́къ ѕ҃"
navigation:
  key: akathists-epiphany-11
  title: "Конда́къ ѕ҃"
  parent: akathists-epiphany
  order: 11
type: "akathist"
---

## Конда́къ ѕ҃:

<red>П</red>роповѣ́дникъ ди́вный и҆ предте́ча і҆ѡа́ннъ мно́гаѧ и҆зречѐ приходѧ́щимъ лю́демъ, во є҆́же ѹ҆гото́вати тебѣ̀ пꙋ́ть, гдⷭ҇и, ѻ҆ба́че ѹ҆молчѐ, тебѣ̀ на і҆ѻрда́нъ прише́дшꙋ, занѐ ты̀ са́мъ ре́клъ є҆сѝ є҆мꙋ̀: не глаго́лю тебѣ̀: рцы̀ мѝ, ꙗ҆́же глаго́леши беззако́ннымъ и҆ ѹ҆́чиши грѣ́шники, то́чїю крⷭ҇тѝ мѧ̀ мо́лча. Не подоба́ше бо̀ гла́сꙋ чл҃вѣ́ческомꙋ возглаша́тисѧ, прише́дшꙋ сло́вꙋ бж҃їю и҆ толи́комꙋ та́инствꙋ соверша́ющꙋсѧ, є҆гда̀ а҆́гг҃ли бж҃їи со стра́хомъ предстоѧ́хꙋ и҆ всѧ̀ тва́рь вострепета̀. Сегѡ̀ ра́ди и҆ мы̑ въ молча́нїи глꙋбо́цемъ и҆ со мно́гимъ бл҃гоговѣ́нїемъ вопїе́мъ въ се́рдцѣ свое́мъ: <red>А҆</red>ллилꙋ́їа.
