---
title: "Конда́къ а҃і"
navigation:
  key: akathists-epiphany-21
  title: "Конда́къ а҃і"
  parent: akathists-epiphany
  order: 21
type: "akathist"
---

## Конда́къ а҃і:

<red>П</red>ѣ́нїе новолѣ́пное да пое́тъ тебѣ̀, хрⷭ҇тѐ, всѧ̀ тва́рь, ѿ дв҃ы ро́ждшемꙋсѧ и҆ дне́сь во і҆ѻрда́нѣ крⷭ҇ти́вшемꙋсѧ, лю́дїе же всѝ дꙋхо́внѡ да возвеселѧ́тсѧ, прославлѧ́юще свѣ́тлое просвѣще́нїѧ на́шегѡ торжество̀ и҆ съ бжⷭ҇твеннымъ григо́рїемъ да воспою́тъ, глаго́люще: возрожде́нїѧ вре́мѧ возроди́мсѧ свы́ше, возсозда́нїѧ де́нь ѡ҆блеце́мсѧ въ но́вагѡ а҆да́ма, просвѣще́нїѧ пра́здникъ просвѣти́мсѧ бжⷭ҇твенне, да во ѡ҆бновле́нїи дꙋ́ха ходи́ти начне́мъ, вы́нꙋ со а҆́гг҃лы пою́ще нб҃снꙋю пѣ́снь: <red>А҆</red>ллилꙋ́їа.
