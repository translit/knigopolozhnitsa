---
title: "І҆́косъ в҃і"
navigation:
  key: akathists-nativity-24
  title: "І҆́косъ в҃і"
  parent: akathists-nativity
  order: 24
type: "akathist"
---

## І҆́косъ в҃і:

<red>П</red>ою́ще твоѐ вочл҃вѣ́ченїе, хва́лимъ, бл҃гослови́мъ и҆ покланѧ́емсѧ тебѣ̀, сп҃се на́шъ, и҆ вѣ́рꙋемъ, ꙗ҆́кѡ гдⷭ҇ь и҆ бг҃ъ є҆сѝ, сп҃са́ѧй всѣ́хъ на тѧ̀ ѹ҆пова́ющихъ, и҆ твоѐ є҆́же ѿ дв҃ы неизрече́нное рождество̀ славосло́вѧщихъ и҆ пою́щихъ такова́ѧ:

<red>С</red>ла́ва тебѣ̀, сн҃е бж҃їй, въ вы́шнихъ со ѻ҆ц҃е́мъ и҆ дх҃омъ покланѧ́емый. Сла́ва тебѣ̀, ѿ всѣ́хъ колѣ́нъ нбⷭ҇ныхъ и҆ земны́хъ сла́вимый. Сла́ва тебѣ̀, сокрове́нное ѿ вѣ́ка та́инство ѿкры́вый. Сла́ва тебѣ̀, твою̀ къ на́мъ неизрече́ннꙋю любо́вь ꙗ҆ви́вый. Сла́ва тебѣ̀, всеѧ̑ тва́ри ѹ҆кра́сителю. Сла́ва тебѣ̀, на́мъ всеми́лостивый спⷭ҇телю. Сла́ва тебѣ̀, бл҃гоче́стнѡ ца́рствꙋющихъ на землѝ скѵ́петры ѹ҆твержда́ѧй. Сла́ва тебѣ̀, ст҃и́тели бл҃гоговѣ́йныѧ и҆ і҆ерє́и премꙋ́дростїю и҆ бл҃голѣ́пїемъ ѹ҆краша́ѧй. Сла́ва тебѣ̀, цр҃кве ѻ҆снова́нїе и҆ ѹ҆твержде́нїе. Сла́ва тебѣ̀, всѣ́мъ вѣ́рнымъ сп҃се́нїе и҆ ѹ҆краше́нїе. Сла́ва тебѣ̀, тѣле́съ на́шихъ врачꙋ̀ и҆ и҆сцѣле́нїе. Сла́ва тебѣ̀, дꙋ́шъ на́шихъ ѹ҆кра́сителю и҆ спⷭ҇телю.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
