---
title: "Конда́къ з҃"
navigation:
  key: akathists-nativity-13
  title: "Конда́къ з҃"
  parent: akathists-nativity
  order: 13
type: "akathist"
---

## Конда́къ з҃:

<red>Х</red>отѧ̀ ѿ вѣ́ка сокрове́ннꙋю та́йнꙋ на́мъ ꙗ҆ви́ти, ѿ всеѧ̑ тва̑ри слꙋжи́тели та́инствꙋ показа́лъ є҆сѝ, спⷭ҇е: ѿ а҆́гг҃лъ гаврїи́ла, ѿ чл҃вѣ́къ дв҃ꙋ, ѿ нб҃съ ѕвѣздꙋ̀, ѿ землѝ верте́пъ, въ не́мже роди́тисѧ бл҃говоли́лъ є҆сѝ: тѣ́мже дивѧ́щесѧ твое́й неизрече́ннѣй премꙋ́дрости, зове́мъ: <red>А҆</red>ллилꙋ́їа.
