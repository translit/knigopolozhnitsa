---
title: "І҆́косъ а҃і"
navigation:
  key: akathists-nativity-22
  title: "І҆́косъ а҃і"
  parent: akathists-nativity
  order: 22
type: "akathist"
---

## І҆́косъ а҃і:

<red>С</red>вѣ́тъ тѧ̀ незаходи́мый сꙋ́щїи во тмѣ̀ и҆ сѣ́ни сме́ртнѣй сѣдѧ́щїи, сп҃се на́шъ, ѹ҆зрѣ́вше, ѿ дв҃ы возсїѧ́вша, просвѣти́шасѧ ѻ҆гне́мъ твоегѡ̀ бж҃ества̀: и҆ тебѣ̀, премꙋ́дрости и҆ смы́сла пода́телю, поѧ́хꙋ сицева́ѧ:

<red>С</red>ла́ва тебѣ̀, сн҃е бж҃їй, свѣ́те неизрече́нный. Сла́ва тебѣ̀, со́лнце пра́вды, твои́мъ рождество́мъ всѧ̑ просвѣти́вый. Сла́ва тебѣ̀, многосвѣ́тлое просвѣще́нїе возсїѧ́вшемꙋ. Сла́ва тебѣ̀, многотекꙋ́щꙋю блгⷣти рѣ́кꙋ на́мъ и҆сточи́вшемꙋ. Сла́ва тебѣ̀, жа́ждꙋщихъ водо́ю сп҃се́нїѧ бога́тнѡ напои́вшемꙋ. Сла́ва тебѣ̀, лю́бѧщимъ тѧ̀ и҆́го бл҃го и҆ бре́мѧ твоѐ легко̀ показа́вшемꙋ. Сла́ва тебѣ̀, ѿ бре́менѣ грѣхо́внагѡ на́съ ѡ҆блегчи́вшемꙋ. Сла́ва тебѣ̀, на́съ ѿ рабо́ты вра́жїѧ и҆зба́вльшемꙋ. Сла́ва тебѣ̀, твои́мъ на землѝ ꙗ҆вле́нїемъ всѧ̑ возвесели́вый. Сла́ва тебѣ̀, ѹ҆тѣша́тисѧ на́мъ наде́ждею пакибытїѧ̀ дарова́вый. Сла́ва тебѣ̀, на́мъ жела́нїй на́шихъ кра́й себѐ ꙗ҆ви́вый. Сла́ва тебѣ̀, на́съ, врагѡ́въ сꙋ́щихъ, со ѻ҆ц҃е́мъ примири́вый.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
