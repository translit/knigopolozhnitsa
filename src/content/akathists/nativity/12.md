---
title: "І҆́косъ ѕ҃"
navigation:
  key: akathists-nativity-12
  title: "І҆́косъ ѕ҃"
  parent: akathists-nativity
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ ѿ дв҃ы и҆ неискꙋсомꙋ́жныѧ твоеѧ̀ мт҃ре, і҆и҃се, ꙗ҆́кѡ со́лнце просвѣща́ѧ и҆ прогонѧ́ѧ лжѝ тмꙋ̀: де́мѡни бо, сп҃се, нетерпѧ́ще твоеѧ̀ крѣ́пости, всѝ вострепета́ша, и҆ а҆́дъ, ви́дѣвъ чꙋ́до, ѹ҆́боѧ́сѧ: мы́ же бл҃годарѧ́ще вопїе́мъ тѝ:

<red>С</red>ла́ва тебѣ̀, чл҃вѣ́къ спⷭ҇телю. Сла́ва тебѣ̀, бѣ́сѡвъ потреби́телю. Сла́ва тебѣ̀, пре́лести нача́льника твои́мъ рождество́мъ ѹ҆страши́вшемꙋ. Сла́ва тебѣ̀, і҆дѡ́льскꙋю пре́лесть ѹ҆праздни́вшемꙋ. Сла́ва тебѣ̀, свѣ́томъ бг҃опозна́нїѧ всѧ̑ ѡ҆сїѧ́вшемꙋ. Сла́ва тебѣ̀, тмꙋ̀ невѣ́дѣнїѧ ѿгна́вшемꙋ. Сла́ва тебѣ̀, ка́меню, во́дꙋ сп҃се́нїѧ всѣ́мъ и҆сточи́вый. Сла́ва тебѣ̀, жа́ждꙋ а҆да́мовꙋ и҆ дв҃довꙋ ѹ҆толи́вый. Сла́ва тебѣ̀, ꙗ҆́кѡ со́лнцемъ, твои́мъ рождество́мъ всѧ̑ просвѣти́вшемꙋ. Сла́ва тебѣ̀, лꙋчѝ блгⷣти вселе́ннѣй ѡ҆блиста́вшемꙋ. Сла́ва тебѣ̀, зе́млю ѻ҆бѣтова́нїѧ на́мъ показа́вшемꙋ. Сла́ва тебѣ̀, ѿ всеро́дныѧ клѧ́твы на́съ и҆зба́вльшемꙋ.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
