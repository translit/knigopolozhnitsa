---
title: "І҆́косъ и҃"
navigation:
  key: akathists-nativity-16
  title: "І҆́косъ и҃"
  parent: akathists-nativity
  order: 16
type: "akathist"
---

## І҆́косъ и҃:

<red>В</red>е́сь є҆сѝ жела́нїе, ве́сь сла́дость лю́бѧщимъ тѧ̀, хрⷭ҇те бж҃е, и҆ твоѐ бжⷭ҇твенное снизхожде́нїе славѧ́щимъ: ѿ дв҃ы бо чⷭ҇тыѧ ро́ждьшсѧ на землѝ, на́съ на нб҃са̀ возво́диши, пою́щихъ:

<red>С</red>ла́ва тебѣ̀, сн҃е бж҃їй, на землѝ роди́выйсѧ. Сла́ва тебѣ̀, ѿ дв҃ы неизрече́ннѡ воплоти́выйсѧ. Сла́ва тебѣ̀, себѐ на́мъ показа́вшꙋ. Сла́ва тебѣ̀, на́съ, ѿ тебѣ̀ дале́чѣ сꙋ́щихъ, призва́вшꙋ. Сла́ва тебѣ̀, неизрече́ннаѧ на́ша ра́досте. Сла́ва тебѣ̀, се́рдецъ на́шихъ сла́досте. Сла́ва тебѣ̀, въ рождествѣ̀ твое́мъ свѣ́тъ сп҃се́нїѧ возсїѧ́вый. Сла́ва тебѣ̀, сле́зы ра́ди на́шегѡ сп҃се́нїѧ пролїѧ́вый. Сла́ва тебѣ̀, тѣ́ми пла́мень страсте́й на́шихъ ѹ҆гаси́вый. Сла́ва тебѣ̀, на́съ ѿ скве́рны грѣхо́вныѧ ѡ҆мы́вый. Сла́ва тебѣ̀, престꙋпле́нїе разрꙋ́шившемꙋ. Сла́ва тебѣ̀, ѿ тлѣ́нїѧ на́съ и҆зба́вльшемꙋ.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
