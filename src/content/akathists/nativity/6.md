---
title: "І҆́косъ г҃"
navigation:
  key: akathists-nativity-6
  title: "І҆́косъ г҃"
  parent: akathists-nativity
  order: 6
type: "akathist"
---

## І҆́косъ г҃:

<red>И҆</red>мꙋ́ще тебѐ пречⷭ҇тѡ ро́ждшꙋю, ѡ҆ на́съ непреста́ннѡ молѧ́щꙋюсѧ, ра́дꙋющесѧ пое́мъ твоегѡ̀ вочл҃вѣ́ченїѧ, влⷣко, та́инство, и҆ рождество̀ ѿ дв҃ы бг҃прїѧ́тныѧ славосло́вѧще, вопїе́мъ:

<red>С</red>ла́ва тебѣ̀, сн҃е бж҃їй, на́съ ра́ди воплоти́выйсѧ. Сла́ва тебѣ̀, сн҃е дв҃ы, ѿ дв҃ы несказа́ннѡ роди́выйсѧ. Сла́ва тебѣ̀, чл҃вѣколю́бїѧ бе́зднꙋ на на́съ показа́вшемꙋ. Сла́ва тебѣ̀, на́съ неизрече́ннѡ возлюби́вшемꙋ. Сла́ва тебѣ̀, заблꙋ́ждшее ѻ҆вча̀ взыскав́шемꙋ. Сла́ва тебѣ̀, ѡ҆б̾ ѡ҆брѣ́тенїи тогѡ̀ сра́доватисѧ а҆́гг҃лѡмъ ре́кшемꙋ. Сла́ва тебѣ̀, на ра́мо сїю̀ воспрїе́мшемꙋ. Сла́ва тебѣ̀, ко ѻ҆ц҃ꙋ̀ то́е приве́дшемꙋ. Сла́ва тебѣ̀, чл҃вѣ́ки со а҆́гг҃лы во є҆ди́нѡ ста́до совокꙋ́пльшемꙋ. Сла́ва тебѣ̀, мі́ръ ѿ пре́лести и҆зба́вльшемꙋ. Сла́ва тебѣ̀, вели́кꙋю и҆ неизрече́ннꙋю ми́лость на́мъ ꙗ҆ви́вшемꙋ. Сла́ва тебѣ̀, на́съ па́че всѣ́хъ тва́рей просла́вльшемꙋ.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
