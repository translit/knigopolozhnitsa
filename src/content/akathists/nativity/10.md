---
title: "І҆́косъ є҃"
navigation:
  key: akathists-nativity-10
  title: "І҆́косъ є҃"
  parent: akathists-nativity
  order: 10
type: "akathist"
---

## І҆́косъ є҃:

<red>В</red>и́дѧще ца́рїе персі́дстїи на рꙋкꙋ̀ дв҃и́чꙋ цр҃ѧ̀ ца́рствꙋющихъ, ꙗ҆́кѡ на прⷭ҇то́лѣ херꙋві̑мстѣмъ сѣдѧ́ща, и҆ влⷣкꙋ тогѡ̀ разꙋмѣва́юще, а҆́ще ра́бїй прїѧ́тъ зра́къ, потща́шасѧ да́ры є҆мꙋ̀ принестѝ: зла́то ꙗ҆́кѡ цр҃ю̀ всѣ́хъ: лѷва́нъ же ꙗ҆́кѡ бг҃ꙋ: смѵ́рнꙋ ꙗ҆́кѡ безсме́ртномꙋ, и҆, поклони́вшесѧ, поѧ́хꙋ:

<red>С</red>ла́ва тебѣ̀, свѣ́тъ всѣ́мъ возсїѧ́вый. Сла́ва тебѣ̀, на́съ ѕвѣздо́ю на поклоне́нїе тебѣ̀ призва́вый. Сла́ва тебѣ̀, ѕло́бꙋ лю́тагѡ и҆́рѡда ѡ҆бличи́вшемꙋ. Сла́ва тебѣ̀, сꙋ́етнѡ тогѡ̀ ѹ҆мышле́нїе показа́вшемꙋ. Сла́ва тебѣ̀, на́съ ѿ тогѡ̀ пре́лести и҆зба́вльшемꙋ. Сла́ва тебѣ̀, покланѧ́тисѧ тебѣ̀, со́лнцꙋ пра́вды, наꙋчи́вшемꙋ. Сла́ва тебѣ̀, всѧ̑ свѣ́томъ ра́зꙋма просвѣти́вшемꙋ. Сла́ва тебѣ̀, твои́мъ рождество́мъ многобо́жїѧ пре́лесть ѹ҆праздни́вшемꙋ. Сла́ва тебѣ̀, вра́жїе влады́чество до конца̀ низложи́вшемꙋ. Сла́ва тебѣ̀, со ѻ҆ц҃е́мъ и҆ дх҃омъ тебѣ̀ покланѧ́тисѧ на́съ наꙋчи́вшемꙋ. Сла́ва тебѣ̀, прельсти́вшагѡ на́съ ѕмі́ѧ главꙋ̀ сокрꙋши́вшемꙋ. Сла́ва тебѣ̀, ѿ вѣ́чныѧ сме́рти на́съ и҆зба́вльшемꙋ.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
