---
title: "Конда́къ ѕ҃"
navigation:
  key: akathists-nativity-11
  title: "Конда́къ ѕ҃"
  parent: akathists-nativity
  order: 11
type: "akathist"
---

## Конда́къ ѕ҃:

<red>П</red>роповѣ́дникъ бг҃оно́сныхъ вѣща́нїѧ ꙗ҆́же ѿ тебѣ̀ и҆сполнѧ́ѧ, на землѝ ꙗ҆ви́лъ є҆сѝ себѐ, сп҃се, во ѹ҆бо́зѣмъ ны́нѣ верте́пѣ ро́ждьсѧ ѿ чⷭ҇тыѧ дв҃ы, и҆, бога́тъ сы́й, на̑съ ра́ди ѡ҆бнища́лъ є҆сѝ во́лею, да чл҃вѣ́ки ѡ҆богати́ши, вѣ́рою тебѣ̀ пою́щїѧ: <red>А҆</red>ллилꙋ́їа.
