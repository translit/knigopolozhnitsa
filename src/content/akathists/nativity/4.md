---
title: "І҆́косъ в҃"
navigation:
  key: akathists-nativity-4
  title: "І҆́косъ в҃"
  parent: akathists-nativity
  order: 4
type: "akathist"
---

## І҆́косъ в҃:

<red>Р</red>азꙋ́мнаѧ всѧ̑ тва́рь ѹ҆жаса́ющисѧ и҆ бл҃годарѧ́щи, пое́тъ твоегѡ̀ рождества̀, влⷣко, та́инство: си́лы нбⷭ҇ныѧ ра́дꙋютсѧ пою́ще: сла́ва въ вы́шнихъ бг҃ꙋ, и҆ землѧ̀ съ чл҃вѣ́ки весели́тсѧ, мы́ же непреста́ннѡ вопїе́мъ:

<red>С</red>ла́ва тебѣ̀, въ вы́шнихъ сла́вимомꙋ бг҃ꙋ. Сла́ва тебѣ̀, ми́ръ на землѝ сотвори́вшемꙋ. Сла́ва тебѣ̀, на́съ собо́ю примири́вшемꙋ. Сла́ва тебѣ̀, на землѝ на́мъ ꙗ҆ви́вшемꙋсѧ. Сла́ва тебѣ̀, ѿ дв҃ы неизрече́ннѡ воплоти́вшемꙋсѧ. Сла́ва тебѣ̀, ѕвѣздꙋ̀ возсїѧ́вшемꙋ. Сла́ва тебѣ̀, то́ю волхвы̀ на поклоне́нїе тебѣ̀ призва́вшемꙋ. Сла́ва тебѣ̀, да́ры ѿ ни́хъ ми̑лостивнѡ прїѧ̑вшемꙋ. Сла́ва тебѣ̀, всю̑ тва́рь тебѣ̀ слꙋжи́ти наꙋчи́вшемꙋ. Сла́ва тебѣ̀, и҆ на́съ тебѣ̀ пѣ́ти наста́вившемꙋ. Сла́ва тебѣ̀, себє̀ на́мъ соедини́вшемꙋ. Сла́ва тебѣ̀, на́съ собо́ю сп҃сшемꙋ.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
