---
title: "І҆́косъ ѳ҃"
navigation:
  key: akathists-nativity-18
  title: "І҆́косъ ѳ҃"
  parent: akathists-nativity
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща̑нныѧ ꙗ҆́кѡ ры́бы безгла́сныѧ ви́димъ ѡ҆ твое́мъ воплоще́нїи, влⷣко, недоꙋмѣ́ютъ бо глаго́лати, ка́кѡ, бг҃ъ сы́й соверше́нъ, чл҃вѣ́къ соверше́нный ꙗ҆ви́сѧ, и҆ ѿ дв҃ы неискꙋсобра́чныѧ ка́кѡ роди́сѧ: мы́ же, та́йны не и҆спытꙋ́юще, вѣ́рою є҆ди́ною сла́вимъ тѧ̀, вопїю́ще:

<red>С</red>ла́ва тебѣ̀, ѵ҆поста́снаѧ бж҃їѧ премꙋ́дросте. Сла́ва тебѣ̀, неизглаго́ланное всѣ́хъ весе́лїе. Сла́ва тебѣ̀, любомꙋ́дры немꙋ́дрыѧ ꙗ҆ви́вый. Сла́ва тебѣ̀, ѡ҆ тебѣ̀ и҆спытꙋ́ющихъ посрами́вый. Сла́ва тебѣ̀, всѧ̑ баснотво́рнаѧ плете́нїѧ растерза́вый. Сла́ва тебѣ̀, свѣ́тъ бг҃овѣ́дѣнїѧ всѣ́мъ возсїѧ́вый. Сла́ва тебѣ̀, мꙋ́дрость во твои́хъ дѣ́лѣхъ пролїѧ́вый. Сла́ва тебѣ̀, мно́гимъ ра́зꙋмъ просвѣти́вый. Сла́ва тебѣ̀, пꙋ́ть сп҃се́нїѧ на́мъ показа́вый. Сла́ва тебѣ̀, неизче́тнаѧ бе́здно милосе́рдїѧ. Сла́ва тебѣ̀, пꙋчи́но щедрѡ́тъ и҆ чл҃вѣколю́бїѧ.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
