---
title: "І҆́косъ з҃"
navigation:
  key: akathists-nativity-14
  title: "І҆́косъ з҃"
  parent: akathists-nativity
  order: 14
type: "akathist"
---

## І҆́косъ з҃:

<red>Н</red>о́вꙋю показа́лъ є҆сѝ тва́рь, ꙗ҆́вльсѧ пло́тїю всѣ́хъ зижди́тель, и҆з̾ безсѣ́менныѧ прозѧ́бъ ѹ҆тро́бы, и҆ сохрани́въ ю҆̀, ꙗ҆́коже бѣ̀ нетлѣ́ннꙋ, и҆ хода́таицꙋ сп҃се́нїѧ показа́лъ є҆сѝ пою́щимъ:

<red>С</red>ла́ва тебѣ̀, сн҃е бж҃їй, тѧ̀ ро́ждшꙋю мт҃рь милосе́рдїѧ показа́вый. Сла́ва тебѣ̀, тꙋ́ю и҆ по рождествѣ̀ дв҃ꙋ сохрани́вый. Сла́ва тебѣ̀, сп҃сти а҆да́ма прише́дый. Сла́ва тебѣ̀, сле́зы є҆́ѵины ѹ҆толи́вый. Сла́ва тебѣ̀, всѧ̑ сп҃стѝ возжела́вый. Сла́ва тебѣ̀, воскресе́нїѧ ѻ҆́бразъ ѡ҆блиста́вый. Сла́ва тебѣ̀, грѣхѡ́въ на́шихъ рꙋкописа́нїе раздра́вый. Сла́ва тебѣ̀, собо́ю смире́нїѧ ѻ҆́бразъ на́мъ показа́вый. Сла́ва тебѣ̀, на́съ ра́ди ѡ҆бнища́вый. Сла́ва тебѣ̀, твое́ю нището́ю на́съ ѡ҆богати́вый. Сла́ва тебѣ̀, ѻ҆де́ждою сп҃се́нїѧ на́съ ѻ҆дѣѧ́вый. Сла́ва тебѣ̀, твое́ю любо́вїю на́съ ѹ҆слади́вый.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
