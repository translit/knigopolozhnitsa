---
title: "І҆́косъ а҃"
navigation:
  key: akathists-nativity-2
  title: "І҆́косъ а҃"
  parent: akathists-nativity
  order: 2
type: "akathist"
---

## І҆́косъ а҃:

<red>А҆́</red>гг҃лъ мно́жество собра́сѧ въ виѳлее́мѣ ви́дѣти непости́жное рождество̀: и҆, ви́дѣвше творца̀ своегѡ̀, во ꙗ҆́слѣхъ ꙗ҆́кѡ младе́нца лежа́ща, ѹ҆диви́шасѧ, и҆, стра́хомъ бл҃гоговѣ́юще, ро́ждшагосѧ и҆ ро́ждшꙋю бг҃олѣ́пнѣ почита́хꙋ, пою́ще такова́ѧ:

<red>С</red>ла́ва тебѣ̀, сн҃е бж҃їй, пре́жде вѣ́къ ѿ ѻ҆ц҃а̀ рожде́нный. Сла́ва тебѣ̀, со ѻ҆ц҃е́мъ и҆ дх҃омъ всѧ̑ сотвори́вый. Сла́ва тебѣ̀, сп҃стѝ поги́бшїѧ прише́дый. Сла́ва тебѣ̀, да́же до ра́бїѧ зра́ка снизше́дый. Сла́ва тебѣ̀, взыска́телю заблꙋ́ждшихъ. Сла́ва тебѣ̀, спⷭ҇телю поги́бшихъ. Сла́ва тебѣ̀, средостѣ́нїе вражды̀ разрꙋ́шившꙋ. Сла́ва тебѣ̀, ра́й, преслꙋша́нїемъ затворе́нный, па́ки ѿве́рзшꙋ. Сла́ва тебѣ̀, ро́дъ чл҃вѣ́ческїй неизрече́ннѡ возлюби́вшꙋ. Сла́ва тебѣ̀, на землѝ верте́пъ нб҃о ꙗ҆ви́вшꙋ. Сла́ва тебѣ̀, ро́ждшꙋю тѧ̀ дв҃ꙋ, прⷭ҇то́лъ херꙋві̑мскїй показа́вшꙋ.

<rubric>І҆и҃се, сн҃е бж҃їй, воплоти́выйсѧ на́съ ра́ди, сла́ва тебѣ̀.</rubric>
