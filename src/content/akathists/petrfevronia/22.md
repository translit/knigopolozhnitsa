---
title: "І҆́косъ а҃і"
navigation:
  key: akathists-petrfevronia-22
  title: "І҆́косъ а҃і"
  parent: akathists-petrfevronia
  order: 22
type: "akathist"
---

## І҆́косъ а҃і:

<red>С</red>вѣ́та нбⷭ҇нагѡ и҆спо́лненъ бѣ̀ собо́рный хра́мъ гра́да мꙋ́рома, є҆гда̀ бл҃говоле́нїемъ бж҃їимъ ст҃ы̑ѧ мо́щи ва́шѧ пе́тре и҆ феѵрѡ́нїе, цѣ̑лы и҆ бл҃гоꙋха̑нны ѡ҆брѣто́шасѧ въ не́мъ, и҆ и҆з̾ нѣ́дръ земны́хъ, ꙗ҆́кѡ сокро́вище драгоцѣ́нное, и҆знесе́ны бы́ша, и҆дѣ́же и҆ до ны́нѣ почива́ютъ, и҆сцѣлє́нїѧ неѡскꙋ̑днаѧ и҆сточа́юще недꙋ́жнымъ и҆ болѧ́щымъ. Сегѡ̀ ра́ди пѣ́сненнѡ вопїе́мъ ва́мъ:

<red>Р</red>а́дꙋйтесѧ, зла́то нетлѣ́нное, въ нѣ́дрѣхъ земны́хъ ѡ҆брѣ́тенное. Ра́дꙋйтесѧ, би́сери сїѧ́ющїи и҆ бл҃года́тнѡ просвѣща́ющїи человѣ́кѡвъ. Ра́дꙋйтесѧ, ст҃ы́ѧ правосла́вныѧ цр҃кве похвало̀. Ра́дꙋйтесѧ, є҆́ресей и҆ раско́лѡвъ ѡ҆бличе́нїе.

<red>Р</red>а́дꙋйтесѧ, свѣ́ти ѹ҆́мнїи, заре́ю ст҃а́гѡ дх҃а ѡ҆блиста́ющїи. Ра́дꙋйтесѧ, мѵ́ра бл҃гоꙋха́нїѧ хрⷭ҇то́ва преиспо́лненнїе. Ра́дꙋйтесѧ, ѡ҆блече́ннїи въ ри́зꙋ бл҃года́тнагѡ нетлѣ́нїѧ. Ра́дꙋйтесѧ, препоѧ́саннїи си́лою мно́гихъ чꙋде́съ. Ра́дꙋйтесѧ, ꙗ҆́кѡ ра́ка ва́ша честна́ѧ враче́бница ꙗ҆ви́сѧ недꙋ́гѡмъ человѣ́ческимъ. Ра́дꙋйтесѧ, ꙗ҆́кѡ ѿ неѧ̀ всѧ́къ съ вѣ́рою приходѧ́й да́ры цѣлє́бныѧ прїе́млетъ. Ра́дꙋйтесѧ, свѣ́тлостїю чꙋде́съ ва́шихъ мра́къ дꙋ́шъ на́шихъ ѡ҆зарѧ́ющїи. Ра́дꙋйтесѧ, нетлѣ́нїемъ ст҃ы́хъ моще́й ва́шихъ зарю̀ ѻ҆́бщагѡ всѣ́хъ воскрⷭ҇нїѧ на́мъ показꙋ́ющїи.

<red>Р</red>а́дꙋйтесѧ, ст҃і́и и҆ пресла́внїи чꙋдотво́рцы пе́тре и҆ феѵрѡ́нїе.
