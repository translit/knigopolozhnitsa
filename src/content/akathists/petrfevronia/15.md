---
title: "Конда́къ и҃"
navigation:
  key: akathists-petrfevronia-15
  title: "Конда́къ и҃"
  parent: akathists-petrfevronia
  order: 15
type: "akathist"
---

## Конда́къ и҃:

<red>С</red>тра́нное и҆ ди́вное бѣ̀ чꙋ́до, є҆гда̀ ты̀, бл҃же́нне пе́тре, на кончи́нѣ живота̀ твоегѡ̀, проше́нїѧ ра́ди сꙋпрꙋ́жницы твоеѧ̀, ст҃ы́ѧ феврѡ́нїи, и҆схо́домъ свои́мъ ѹ҆ме́длилъ є҆сѝ, до́ндеже сконча̀ ѻ҆на̀ пеленꙋ̀ цр҃ко́внꙋю є҆́ю сшива́емꙋ, и҆ вкꙋ́пѣ съ тобо́ю къ и҆схо́дꙋ сме́ртномꙋ приспѣ̀: и҆ та́кѡ неразлꙋ́чнїи въ житїѝ, неразлꙋ́чни и҆ въ кончи́нѣ ꙗ҆ви́стесѧ, и҆ во є҆ди́нъ де́нь и҆ ча́съ ст҃ы̑ѧ дꙋ́шы своѧ̑ въ рꙋ́цѣ бж҃їи преда́сте, зовꙋ́ще при́снѡ живы́ми и҆ ме́ртвыми ѡ҆блада́ющемꙋ влⷣцѣ бг҃ꙋ: <red>А҆</red>ллилꙋ́їа.
