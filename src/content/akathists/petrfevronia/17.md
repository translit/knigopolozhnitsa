---
title: "Конда́къ ѳ҃"
navigation:
  key: akathists-petrfevronia-17
  title: "Конда́къ ѳ҃"
  parent: akathists-petrfevronia
  order: 17
type: "akathist"
---

## Конда́къ ѳ҃:

<red>В</red>сѝ а҆́гг҃ли и҆ ст҃ы́хъ ли́ки ра́довахꙋсѧ ра́достїю ве́лїю, є҆гда̀ ст҃ы̑ѧ дꙋ́шы ва́шѧ достиго́ша вѣ́чнагѡ въ ѡ҆би́телехъ ра́йскихъ селе́нїѧ, и҆ са́мъ творе́цъ а҆́гг҃лѡвъ и҆ ст҃ѣ́йшїй ст҃ы́хъ, цр҃ь сла́вы хрⷭ҇то́съ, безсме́ртїѧ вѣнцы̀ ѹ҆вѣнча̀ ва́съ и҆ дарова̀ ва́мъ бл҃года́ть, моли́тисѧ є҆мꙋ̀ со дерзнове́нїемъ мно́гимъ ѡ҆ всѣ́хъ и҆́щꙋщихъ ва́шегѡ застꙋпле́нїѧ: є҆гѡ́же не лиши́те и҆ на́съ грѣ́шныхъ, пе́тре и҆ феѵрѡ́нїе достохва́льнїи, смиренномꙋ́дреннѡ воспѣва́ющихъ просла́вльшемꙋ ва́съ бг҃ꙋ хвале́бнꙋю пѣ́снь: <red>А҆</red>ллилꙋ́їа.
