---
title: "Конда́къ і҃"
navigation:
  key: akathists-petrfevronia-19
  title: "Конда́къ і҃"
  parent: akathists-petrfevronia
  order: 19
type: "akathist"
---

## Конда́къ і҃:

<red>С</red>п҃се́нїе вѣ́чное ѹ҆наслѣ́довавше бг҃обл҃же́ннїи пе́тре и҆ феѵрѡ́нїе, дꙋша́ми ва́шими въ ѡ҆би́телехъ го́рнихъ неразлꙋ́чнѡ въ бз҃ѣ пребыва́ете, ст҃ы́ми же моща́ми ва́шими въ хра́мѣ бж҃їемъ нетлѣ́ннѡ вкꙋ́пѣ почива́ете, и҆ ѡ҆би̑льнаѧ и҆сцѣлє́нїѧ и҆сточа́ете, да чꙋдесы̀ ва́шими бл҃года́тнѡ ѡ҆зарѧ́еми, хвале́бнѡ взыва́емъ верхо́вномꙋ творцꙋ̀ чꙋде́съ бг҃ꙋ: <red>А҆</red>ллилꙋ́їа.
