---
title: "Конда́къ є҃"
navigation:
  key: akathists-petrfevronia-9
  title: "Конда́къ є҃"
  parent: akathists-petrfevronia
  order: 9
type: "akathist"
---

## Конда́къ є҃:

<red>Б</red>г҃опросвѣще́ннїи свѣти́льницы бл҃гоче́стїѧ и҆ преди́внїи чꙋдотво́рцы пе́тре и҆ феѵрѡ́нїе, бг҃а ѿ всеѧ̀ дꙋшѝ возлюби́вше, всѧ̑ за́пѡвѣди є҆гѡ̀ сохрани́сте: тѣ́мже и҆ хрⷭ҇то́съ, ꙗ҆́кѡ со́лнце и҆ лꙋнꙋ̀ пресвѣ̑тлыѧ, показа̀ ва́съ, пребл҃же́ннїи, чꙋде́съ мно́гихъ заре́ю ѡ҆зарѧ́ющыѧ ѡ҆́бласть мꙋ́ромскꙋю и҆ всю̀ странꙋ̀ рѡссі́йскꙋю, просла́вивъ нетлѣ́нїемъ ст҃ы̑ѧ и҆ многоцѣлє́бныѧ мо́щи ва́шѧ, къ ни́мже припа́дающе, по достоѧ́нїю ѹ҆бл҃жа́емъ ва́съ, и҆ вы́нꙋ бл҃года́рственнѡ пое́мъ ди́вномꙋ во ст҃ы́хъ свои́хъ бг҃ꙋ: <red>А҆</red>ллилꙋ́їа.
