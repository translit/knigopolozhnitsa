---
title: "І҆́косъ є҃"
navigation:
  key: akathists-petrfevronia-10
  title: "І҆́косъ є҃"
  parent: akathists-petrfevronia
  order: 10
type: "akathist"
---

## І҆́косъ є҃:

<red>В</red>и́дѣвше житїѐ ва́ше пра́ведное и҆ щедрѡ́ты ва́шѧ, лю́дїе мꙋ́ромстїи сла́влѧхꙋ ва́съ, свои́хъ прави́телей ми́лостивыхъ, бл҃говѣ́рнїи пе́тре и҆ феѵрѡ́нїе, вы́ же смире́нїе и҆́стинное возлюби́вше и҆ похвалы̑ человѣ́чєскїѧ небре́гше, горды́нею неꙋѧ́звлени пребы́сте, и҆ тѣ́мъ показа́сте на́мъ ѡ҆́бразъ вы́шшагѡ смире́нїѧ, є҆мꙋ́же поꙋча́ѧсѧ, съ любо́вїю вопїе́мъ ва́мъ такѡва́ѧ:

<red>Р</red>а́дꙋйтесѧ, сла́вꙋ человѣ́чꙋ ни во что́ же вмѣни́вшїи. Ра́дꙋйтесѧ, смире́нїе хрⷭ҇то́во ѹ҆се́рднѡ возлюби́вшїи. Ра́дꙋйтесѧ, за́повѣдей гдⷭ҇нихъ вѣ́рнїи и҆сполни́тели. Ра́дꙋйтесѧ, ѹ҆че́нїѧ є҆ѵⷢ҇льскагѡ и҆́стиннїи послѣ́дователи. Ра́дꙋйтесѧ, рабѝ бг҃а вы́шнѧгѡ, во́лю є҆гѡ̀ сотво́ршїи. Ра́дꙋйтесѧ, вѣ́рꙋ хрⷭ҇то́вꙋ до конца̀ соблю́дшїи. Ра́дꙋйтесѧ, хрⷭ҇тоимени̑тымъ лю́демъ бл҃гоче́стїѧ ѹ҆чи́тели. Ра́дꙋйтесѧ, хотѧ́щихъ бг҃оꙋго́днѡ жи́ти бг҃омꙋ́дрїи наста́вницы. Ра́дꙋйтесѧ, мл҃твами ва́шими сп҃са́ющїи на́съ ѿ всѧ́кихъ бѣ́дъ. Ра́дꙋйтесѧ, всѧ̑ бл҃га̑ѧ прошє́нїѧ на̑ша и҆сполнѧ́ющїи. Ра́дꙋйтесѧ, въ недꙋ́зѣхъ стра́ждꙋщихъ бл҃года́тнїи вра́чеве. Ра́дꙋйтесѧ, млⷭ҇тивїи страны̀ мꙋ́ромскїѧ покрови́телїе.

<red>Р</red>а́дꙋйтесѧ, ст҃і́и и҆ пресла́внїи чꙋдотво́рцы пе́тре и҆ феѵрѡ́нїе.
