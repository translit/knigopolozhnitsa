---
title: "І҆́косъ ѳ҃"
navigation:
  key: akathists-petrfevronia-18
  title: "І҆́косъ ѳ҃"
  parent: akathists-petrfevronia
  order: 18
type: "akathist"
---

## І҆́косъ ѳ҃:

<red>В</red>иті́йство человѣ́ческое не довлѣ́етъ къ досто́йномꙋ прославле́нїю житїѧ̀ ва́шегѡ, ст҃і́и чꙋдотво́рцы пе́тре и҆ феѵрѡ́нїе: кто́ бо и҆сповѣ́сть всѧ̑ молє́нїѧ и҆ пощє́нїѧ, болѣ̑зни и҆ трꙋды̀ ва́шѧ, кто̀ и҆зочте́тъ всѧ̑ сле́зы и҆ воздыха́нїѧ ва̑ша ꙗ҆́же къ бг҃ꙋ, ѻ҆ба́че мы̀, любо́вїю къ ва́мъ подвиза́еми, дерза́емъ воспѣва́ти ва́мъ сїѧ̑ ма̑лыѧ и҆ нехи́трѡстныѧ похвалы̑:

<red>Р</red>а́дꙋйтесѧ, бл҃года́ти ст҃а́гѡ дх҃а и҆збра́ннїи сосꙋ́ди. Ра́дꙋйтесѧ, ра́дости на́мъ вѣ́чныѧ бл҃гопрїѧ́тнїи хода́таи. Ра́дꙋйтесѧ, бг҃обоѧ́зненныхъ сꙋпрꙋ́гѡвъ въ бл҃гоче́стїи ѹ҆твержде́нїе. Ра́дꙋйтесѧ, нарꙋши́телей сꙋпрꙋ́жескагѡ цѣломꙋ́дрїѧ и҆ согла́сїѧ гро́зное ѡ҆бличе́нїе. Ра́дꙋйтесѧ, гнѣ́въ бж҃їй, пра́веднѡ дви́жимый на на́съ, мл҃твами ва́шими ѹ҆толѧ́ющїи. Ра́дꙋйтесѧ, ѡ҆ ми́рѣ всегѡ̀ мі́ра непреста́ннѡ гдⷭ҇а ѹ҆молѧ́ющїи. Ра́дꙋйтесѧ, на врагѝ ви̑димыѧ и҆ неви̑димыѧ крѣ́пцыи на́мъ спобо́рницы. Ра́дꙋйтесѧ, а҆гг҃лонра́внїи человѣ́цы. Ра́дꙋйтесѧ, прпⷣбныхъ и҆ првⷣныхъ сонаслѣ́дницы. Ра́дꙋйтесѧ, прест҃ы́ѧ трⷪ҇цы вѣ́рнїи ѹ҆го́дницы. Ра́дꙋйтесѧ, бл҃же́ннїи ѡ҆бита́тели го́рнѧгѡ гра́да і҆ерⷭ҇ли́ма нбⷭ҇нагѡ. Ра́дꙋйтесѧ, со ст҃ы́ми торжествꙋ́ющїи въ ски́нїѧхъ ра́йскихъ.

<red>Р</red>а́дꙋйтесѧ, ст҃і́и и҆ пресла́внїи чꙋдотво́рцы пе́тре и҆ феѵрѡ́нїе.
