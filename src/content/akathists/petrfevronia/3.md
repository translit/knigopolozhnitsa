---
title: "Конда́къ в҃"
navigation:
  key: akathists-petrfevronia-3
  title: "Конда́къ в҃"
  parent: akathists-petrfevronia
  order: 3
type: "akathist"
---

## Конда́къ в҃:

<red>В</red>и́дѣвъ кнѧ́зь пе́тръ въ возвра́тной болѣ́зни свое́й, зна́менїе гнѣ́ва бж҃їѧ, за неисполне́нїе ѡ҆бѣ́та своегѡ̀, поѧ́ти въ сꙋпрꙋ́ги себѣ̀ премꙋ́дрꙋю феѵрѡ́нїю, потща́сѧ сїѐ и҆спо́лнити и҆ сочета́сѧ съ не́ю бра́комъ зако́ннымъ. Ѻ҆ба́че и҆ въ сꙋпрꙋ́жествѣ цѣломꙋ́дреннѡ и҆ бг҃оꙋго́днѡ пожи́сте, бл҃же́ннїи, и҆мꙋ́ще є҆ди́нꙋ мы́сль во двою̀ тѣ̑лꙋ, є҆́же бл҃гоꙋгожда́ти бг҃ꙋ: тѣ́мже вы́нꙋ пое́те є҆мꙋ̀ ны́нѣ со а҆́гг҃лы пѣ́снь: <red>А҆</red>ллилꙋ́їа.
