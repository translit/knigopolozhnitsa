---
title: "Конда́къ г҃"
navigation:
  key: akathists-petrfevronia-5
  title: "Конда́къ г҃"
  parent: akathists-petrfevronia
  order: 5
type: "akathist"
---

## Конда́къ г҃:

<red>С</red>и́лою бл҃года́ти бж҃їѧ ѹ҆правлѧ́емь, бл҃же́нне кнѧ́же пе́тре, восхотѣ́лъ є҆сѝ па́че ѡ҆ста́вити гра́дъ ѻ҆те́чества твоегѡ̀ и҆ кнѧ́женїе мꙋ́ромское, не́же бракоразвести́сѧ съ премꙋ́дрою феѵрѡ́нїею по настоѧ́нїю го́рдыхъ болѧ́ръ твои́хъ. Сегѡ̀ ра́ди бг҃ъ тѧ̀ просла́ви и҆ сотворѝ, да тѣ́миже болѧ́ры возвраще́нный вкꙋ́пѣ съ сꙋпрꙋ́жницею твое́ю, на престо́лѣ кнѧже́нїѧ мꙋ́ромскагѡ па́ки ѹ҆тверди́лсѧ є҆сѝ, на́мъ же примѣ́ръ хране́нїѧ зако́на бж҃їѧ показꙋ́еши по́двигомъ твои́мъ, да подража́юще тебѣ̀ въ ст҃ости хране́нїѧ сою́за бра́чнагѡ, воспѣва́емъ подвигополо́жникꙋ хрⷭ҇тꙋ̀: <red>А҆</red>ллилꙋ́їа.
