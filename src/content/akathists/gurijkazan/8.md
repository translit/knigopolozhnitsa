---
title: "І҆́косъ д҃"
navigation:
  key: akathists-gurijkazan-8
  title: "І҆́косъ д҃"
  parent: akathists-gurijkazan
  order: 8
type: "akathist"
---

## І҆́косъ д҃:

<red>С</red>лы́ша держа́вный ца́рь і҆ѡа́ннъ ѡ҆ твои́хъ ст҃ы́хъ по́двигахъ въ по́стѣ и҆ моли́твѣ, повелѣ̀ тѧ̀ па́ки поста́вити во и҆гꙋ́мена селижа́ровой ѡ҆би́тели. ты̀ же, прїе́мый во́лю царе́вꙋ за во́лю бж҃їю, па́ки взѧ́лъ є҆сѝ врꙋче́нный тебѣ̀ же́злъ правле́нїѧ и҆ трꙋды̀ ко трꙋдѡ́мъ прилага́лъ є҆сѝ. тѣ́мже прїимѝ ѿ на́съ сицева̑ѧ:

<red>Р</red>а́дꙋйсѧ, свѣти́льниче, не таи́мый под̾ спꙋ́домъ: ра́дꙋйсѧ, свѣ́те, во тьмѣ̀ сїѧ́ѧй. Ра́дꙋйсѧ, во́лю бж҃їю въ во́лѣ царе́вой ѹ҆смотрѣ́вый: ра́дꙋйсѧ, всецѣ́лѡ себѐ ѻ҆́ной преда́вый. Ра́дꙋйсѧ, и҆спо́лнителю во́ли бж҃їей ѹ҆се́рдный: ра́дꙋйсѧ, чи́на цр҃ко́внагѡ стро́гїй блюсти́телю. Ра́дꙋйсѧ, бл҃гочи́нїѧ монасты́рскогѡ вѣ́рный храни́телю: ра́дꙋйсѧ, побо́рниче правосла́вныѧ вѣ́ры. Ра́дꙋйсѧ, ѹ҆се́рдный храни́телю ѻ҆те́ческихъ преда́нїй: ра́дꙋйсѧ, сосꙋ́де блгⷣти бж҃їѧ. Ра́дꙋйсѧ, жи́вый сви́тче зако́на бж҃їѧ: ра́дꙋйсѧ, а҆пⷭ҇ле каза́нскїѧ ѡ҆бласти.

<red>Р</red>а́дꙋйсѧ, гꙋ́рїе, каза́нскїй и҆ свїѧжскїй чꙋдотво́рче.
