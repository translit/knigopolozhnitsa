---
title: "І҆́косъ г҃"
navigation:
  key: akathists-gurijkazan-6
  title: "І҆́косъ г҃"
  parent: akathists-gurijkazan
  order: 6
type: "akathist"
---

## І҆́косъ г҃:

<red>И҆</red>мѣ́ѧ и҆́стинное вѣ́дѣнїе ѡ҆ ко́знехъ мі́ра, пло́ти и҆ дїа́вола, ты̀, ст҃и́телю, крѣ́пкѡ проти́вꙋ тѣ́хъ воѡрꙋжи́лсѧ є҆сѝ бдѣ́нїемъ, посто́мъ и҆ мл҃твою. тѣ́мже вопїе́мъ тѝ:

<red>Р</red>а́дꙋйсѧ, неꙋсы́пный хрⷭ҇то́въ во́ине: ра́дꙋйсѧ, при́снѡ блюды́й дꙋ́шꙋ твою̀ ѿ скве́рнъ плоти и҆ мі́ра, и҆ ко́зней дїа́вола. Ра́дꙋйсѧ, ѡ҆па́сность ѿ ни́хъ бл҃говре́меннѣ предви́дѣвый: ра́дꙋйсѧ, посто́мъ пло́ть твою̀ и҆знꙋри́вый. Ра́дꙋйсѧ, всецѣ́лѡ дꙋ́хꙋ твоемꙋ̀ пло́ть порабо́тивый: ра́дꙋйсѧ, со страстьмѝ и҆ похотьмѝ пло́ть распѧ́вый. Ра́дꙋйсѧ, мл҃твою дꙋ́хъ тво́й ѡ҆крили́вый: ра́дꙋйсѧ, на крилѣ́хъ мл҃твы всегда̀ въ гѡ́рнѧѧ пари́вый. Ра́дꙋйсѧ, и҆ на землю̀ блгⷣть бж҃їю мл҃твами твои́ми привлека́вый: ра́дꙋйсѧ, ѹ҆се́рдный ѡ҆ всѣ́хъ мл҃твенниче. Ра́дꙋйсѧ, земны́й а҆́гг҃ле и҆ нбⷭ҇ный человѣ́че: ра́дꙋйсѧ, мона́хѡвъ мꙋ́дрый и҆ кро́ткїй наста́вниче.

<red>Р</red>а́дꙋйсѧ, гꙋ́рїе, каза́нскїй и҆ свїѧжскїй чꙋдотво́рче.
