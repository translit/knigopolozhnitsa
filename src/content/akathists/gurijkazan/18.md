---
title: "І҆́косъ ѳ҃"
navigation:
  key: akathists-gurijkazan-18
  title: "І҆́косъ ѳ҃"
  parent: akathists-gurijkazan
  order: 18
type: "akathist"
---

## І҆́косъ ѳ҃:

<red>В</red>иті́и многовѣща́нныѧ, ꙗ҆́кѡ ры̑бы безгла̑сныѧ ви́димъ ѡ҆ тебѣ̀, ст҃и́телю: недоꙋмѣва́ютъ бо глаго́лати, є҆́же ка́кѡ и҆ ѿше́льникѡмъ деннонощною мл҃твою примѣ́ръ подава́еши, и҆ па́ствꙋ твою̀ примѣ́рнѡ ѹ҆правлѧ́еши. мы́ же, дивѧ́щесѧ, бл҃гоговѣ́йнѡ вопїе́мъ тѝ:

<red>Р</red>а́дꙋйсѧ, па́стырю, подава́ѧй примѣ́ръ мона̾шествꙋющѧ́м]: ра́дꙋйсѧ, собесѣ́дниче съ бг҃омъ, наꙋча́ѧй всѣ́хъ послѣ́дованїю твоемꙋ̀ примѣ́рꙋ. Ра́дꙋйсѧ, тлетво́рнагѡ сна̀ прогони́телю: ра́дꙋйсѧ, постꙋ̀ и҆ бдѣ́нїю ѹ҆чи́телю. Ра́дꙋйсѧ, лѣни́выхъ возбꙋди́телю: ра́дꙋйсѧ, примѣ́рный бж҃їй подви́жниче. Ра́дꙋйсѧ, мꙋ́дрѡ привлекавый невѣ́рныхъ къ принѧ́тїю правосла́вныѧ вѣ́ры: ра́дꙋйсѧ, неꙋтоми́мый проповѣ́дниче сло́ва бж҃їѧ. Ра́дꙋйсѧ, сло́во сїѐ здра́вѡ, немѧте́жнѡ и҆ ѹ҆чи́тельнѡ преподава́вый: ра́дꙋйсѧ, бл҃горазꙋ́мный вразꙋми́телю магомета́нъ въ и҆́стинѣ хрⷭ҇тїа́нскїѧ вѣ́ры. Ра́дꙋйсѧ, ди́вный ѹ҆каза́телю всѣ̑мъ невѣрꙋющымъ на вели́чїе и҆ сла́вꙋ і҆и҃са хрⷭ҇та̀: ра́дꙋйсѧ, мꙋ́дрѡ привлека́ѧй къ немꙋ̀ всѣ́хъ и҆ всѧ̑.

<red>Р</red>а́дꙋйсѧ, гꙋ́рїе, каза́нскїй и҆ свїѧжскїй чꙋдотво́рче.
