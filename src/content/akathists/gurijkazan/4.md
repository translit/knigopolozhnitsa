---
title: "І҆́косъ в҃"
navigation:
  key: akathists-gurijkazan-4
  title: "І҆́косъ в҃"
  parent: akathists-gurijkazan
  order: 4
type: "akathist"
---

## І҆́косъ в҃:

<red>Р</red>а́зꙋмъ бжⷭ҇твенный и҆мѣ́ѧ, ст҃и́телю, ты̀ въ та́йнꙋ сꙋде́бъ бж҃їихъ ѡ҆ тебѣ̀ ѹ҆глꙋби́лсѧ є҆сѝ и҆ въ неви́ннѣмъ заточе́нїи твое́мъ бл҃гость и҆́хъ прови́дѣлъ є҆сѝ. тѣ́мже прїимѝ ѿ на́съ сицева̑ѧ:

<red>Р</red>а́дꙋйсѧ, въ бѣда́хъ и҆ тѣснота́хъ твои́хъ бл҃гость бж҃їю ви́дѣвый: ра́дꙋйсѧ, во всѣ́хъ ѕлы́хъ свои́хъ бг҃а бл҃гослови́вый. Ра́дꙋйсѧ, за притѣсни́телей свои́хъ є҆мꙋ̀ моли́выйсѧ: ра́дꙋйсѧ, проще́нїе и҆̀мъ ѹ҆ гдⷭ҇а и҆спроси́вый. Ра́дꙋйсѧ, те́плою мл҃твою къ бг҃ꙋ себѐ ѹ҆споко́ивый: ра́дꙋйсѧ, є҆́ю дово́льство и҆ ѹ҆тѣше́нїе въ тѣснотѣ̀ твое́й себѣ̀ ѡ҆брѣты́й. Ра́дꙋйсѧ, свобо́ды чꙋ́днымъ ѡ҆́бразомъ сподо́бивыйсѧ: ра́дꙋйсѧ, ди́вный въ се́мъ а҆пⷭ҇лꙋ петрꙋ̀ наслѣ́дниче. Ра́дꙋйсѧ, терпѣли́вый ѹ҆ченичѐ хрⷭ҇та̀ сп҃си́телѧ: ра́дꙋйсѧ, взе́мшїй є҆гѡ̀ бл҃го́е и҆́го на себѐ. Ра́дꙋйсѧ, поне́сшїй є҆гѡ̀ ле́гкое бре́мѧ: ра́дꙋйсѧ, мона́хѡвъ ѹ҆краше́нїе.

<red>Р</red>а́дꙋйсѧ, гꙋ́рїе, каза́нскїй и҆ свїѧжскїй чꙋдотво́рче.
