---
title: "І҆́косъ і҃"
navigation:
  key: akathists-gurijkazan-20
  title: "І҆́косъ і҃"
  parent: akathists-gurijkazan
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ вѣ́рꙋющымъ и҆ къ тебѣ̀ прибѣга́ющымъ, и҆́бо нб҃сѐ и҆ землѝ творе́цъ ѹ҆стро́и тѧ̀, ст҃и́телю, вѣ́ры ѹ҆крѣпи́телѧ, невѣ́рїѧ же ѡ҆бличи́телѧ, на́съ же наꙋчѝ взыва́ти тебѣ̀ си́це:

<red>Р</red>а́дꙋйсѧ, сто́лпе правосла́внѡ вѣ́рꙋющихъ: ра́дꙋйсѧ, ѿверза́ющїй и҆мъ две́рь сп҃се́нїѧ. Ра́дꙋйсѧ, наста́вниче мꙋ́дрости ѡ҆ хрⷭ҇тѣ сп҃си́телѣ: ра́дꙋйсѧ, препода́телю бжⷭ҇твенныѧ благода́ти. Ра́дꙋйсѧ, ѡ҆бнови́телю растлѣ́ннагѡ человѣ́чества въ невѣ́рꙋющихъ: ра́дꙋйсѧ, наставителю ма́лѡ смы́слѧщихъ и҆ не смы́слѧщихъ. Ра́дꙋйсѧ, бѣсѡ́вскїѧ кѡ́зни проразꙋмева́ѧй: ра́дꙋйсѧ, си́лꙋ хрⷭ҇то́вꙋ проповѣ́дꙋѧй. Ра́дꙋйсѧ, дѣ́вство и҆ чистотꙋ̀ хранѧ́й и҆ проповѣ́дꙋѧй: ра́дꙋйсѧ, дрꙋ́же жениха̀, ра́дꙋющийсѧ ѡ҆ сочета́нїи съ ни́мъ чи́стыхъ и҆ неѕло́бивыхъ дꙋ́шъ. Ра́дꙋйсѧ, архїтрїклі́не бра́ка, соедини́вшагѡ безчи́сленное мно́жество дꙋ́шъ съ нбⷭ҇нымъ женихо́мъ: ра́дꙋйсѧ, ревнꙋ́ѧй бж҃їею ре́вностїю ѡ҆ вѣ́рности хрⷭ҇тꙋ̀ дꙋ́шъ хрⷭ҇тїа́нскихъ.

<red>Р</red>а́дꙋйсѧ, гꙋ́рїе, каза́нскїй и҆ свїѧжскїй чꙋдотво́рче.
