---
title: "І҆́косъ в҃і"
navigation:
  key: akathists-gurijkazan-24
  title: "І҆́косъ в҃і"
  parent: akathists-gurijkazan
  order: 24
type: "akathist"
---

## І҆́косъ в҃і:

<red>П</red>ою́ще хвале́бнꙋю пѣ́снь тебѣ̀, ст҃и́телю, просла́вленный бг҃о́мъ на нб҃сѝ и҆ на землѝ, воспѣва́емъ тѝ си́це:

<red>Р</red>а́дꙋйсѧ, во свѣ́тѣ предстоѧ́й прⷭ҇то́лꙋ вы́шнѧгѡ: ра́дꙋйсѧ, всегда̀ воспѣва́ѧй сла́вꙋ бж҃їю. Ра́дꙋйсѧ, непреста́ннѡ зрѧ́й бг҃а лице́мъ къ лицꙋ́: ра́дꙋйсѧ, приника́ѧй въ та́йнꙋ прест҃ы́ѧ трⷪ҇цы. Ра́дꙋйсѧ, ѹ҆се́рдный є҆ѧ̀ покло́нниче: ра́дꙋйсѧ, послѣ́дователю а҆́гнцꙋ бж҃їю, взе́мшемꙋ грѣхѝ мі́ра. Ра́дꙋйсѧ, предводи́телю всѣ́хъ сп҃се́нныхъ и҆ сп҃са́емыхъ тобо́ю: ра́дꙋйсѧ, и҆ на́съ грѣ́шныхъ въ мі́рѣ се́мъ не ѡ҆ставлѧ́ѧй. Ра́дꙋйсѧ, не тѣ́снѡ въ любвѝ твое́й всѣ́хъ вмѣща́ѧй: ра́дꙋйсѧ, любвеѡби́льный ѡ҆ всѣ́хъ на́съ мл҃твенниче. Ра́дꙋйсѧ, па́ствы твоеѧ̀ покрови́телю: ра́дꙋйсѧ, гра́дꙋ каза́ни похвало̀ и҆ ѹ҆краше́нїе.

<red>Р</red>а́дꙋйсѧ, гꙋ́рїе, каза́нскїй и҆ свїѧжскїй чꙋдотво́рче.
