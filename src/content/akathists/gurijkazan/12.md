---
title: "І҆́косъ ѕ҃"
navigation:
  key: akathists-gurijkazan-12
  title: "І҆́косъ ѕ҃"
  parent: akathists-gurijkazan
  order: 12
type: "akathist"
---

## І҆́косъ ѕ҃:

<red>В</red>озсїѧ́вый въ бг҃осп҃саемомъ гра́дѣ каза́ни свѣ́тъ и҆́стины хрⷭ҇то́съ бг҃ъ на́шъ, и҆ прогна́вый тьмꙋ̀ магомета́нскагѡ и҆ ꙗ҆зы́ческагѡ нече́стїѧ, и҆збра̀ тѧ̀, ст҃и́телю, въ пе́рвагѡ здѣ̀ слꙋжи́телѧ и҆ и҆спо́лнителѧ ст҃о́й во́ли є҆гѡ̀. тѣ́мже ѡ҆ст҃ѝ тѧ̀ и҆ просла́ви, на́съ же наꙋчѝ вопи́ти тебѣ̀ си́це:

<red>Р</red>а́дꙋйсѧ, свѣ́та и҆́стины распространи́телю: ра́дꙋйсѧ, дїа́вольскїѧ тьмы̀ прогна́телю. Ра́дꙋйсѧ, пе́рвый сѣ́ѧтелю на но́вой ни́вѣ бж҃їей: ра́дꙋйсѧ, мꙋ́дрый возрасти́телю на не́й стори́чных кла́сѡвъ. Ра́дꙋйсѧ, неꙋтоми́мый є҆ѧ̀ напои́телю: ра́дꙋйсѧ, дрꙋ́же царѧ̀ земна́гѡ, и҆сполнѧ́ющагѡ во́лю цр҃ѧ̀ нбⷭ҇нагѡ. Ра́дꙋйсѧ, вѣ́рный слꙋжи́телю цр҃ѧ̀ нбⷭ҇нагѡ: ра́дꙋйсѧ, а҆пⷭ҇ле каза́нскїѧ цр҃кве. Ра́дꙋйсѧ, привлека́ѧй къ вѣ́рѣ невѣ́рꙋющихъ чи́стою хрⷭ҇то́вою любо́вїю: ра́дꙋйсѧ, дрꙋ́же хрⷭ҇то́въ, приводѧ́й лю́ди къ бл҃гоговѣ́нїю пред̾ бг҃омъ. Ра́дꙋйсѧ, притѣснѧ́емыхъ вдо́въ и҆ сиро́тъ защи́тниче: ра́дꙋйсѧ, всѣ́хъ притека́ющихъ къ тебѣ̀ застꙋ́пниче.

<red>Р</red>а́дꙋйсѧ, гꙋ́рїе, каза́нскїй и҆ свїѧжскїй чꙋдотво́рче.
