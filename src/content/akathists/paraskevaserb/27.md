---
title: "Тропа́рь, гла́съ д҃"
navigation:
  key: akathists-paraskevaserb-27
  title: "Тропа́рь, гла́съ д҃"
  parent: akathists-paraskevaserb
  order: 27
type: "akathist"
---

## Тропа́рь, гла́съ д҃:

<red>П</red>ꙋсты́нное и҆ безмо́лвное житїѐ возлюби́вши, и҆ во слѣ́дъ хрⷭ҇та̀ жениха̀ твоегѡ̀ ѹ҆се́рднѡ поте́кши, и҆ тогѡ̀ благо́е и҆́го во ю҆́ности твое́й взе́мши, крⷭ҇тнымъ зна́менїемъ къ мы́слєннымъ врагѡ́мъ мꙋ́жески воѡрꙋжи́вшисѧ, по́стническими пѡ́двиги, посто́мъ и҆ моли́твами и҆ сле́зными ка́плѧми, ѹ҆́глїе страсте́й ѹ҆гаси́ла є҆сѝ, достосла́внаѧ параске́ѵо: и҆ ны́нѣ въ нбⷭ҇нѣмъ черто́зѣ съ мꙋ́дрыми дѣ́вами предстоѧ́щи хрⷭ҇тꙋ̀, молѝ ѡ҆ на́съ почита́ющихъ честнꙋ́ю па́мѧть твою̀.

{% illustration "small-ornaments/medallion-lukovich", "small" %}
