---
title: "І҆́косъ д҃"
navigation:
  key: akathists-paraskevaserb-8
  title: "І҆́косъ д҃"
  parent: akathists-paraskevaserb
  order: 8
type: "akathist"
---

## І҆́косъ д҃:

<red>Ѹ҆</red>слы́шавъ гдⷭ҇ь мѡли́твы и҆ воздыха̑нїѧ твоѧ̑ наединѣ̀ твори̑мыѧ въ та́йнѣ, бл҃же́ннаѧ мт҃и, на нб҃си́ же предъ а҆́гг҃лы просла́ви болѣ̑зни и҆ трꙋды̀ твоѧ̑ ꙗ҆́вѣ: ны́нѣ же, бжⷭ҇твеннагѡ раѧ̀ проходѧ́щи нетлѣ̑нныѧ па̑жити, помина́й и҆ на́съ пою́щыѧ тѝ си́це:

<red>Р</red>а́дꙋйсѧ, достохва́льнаѧ, а҆́гг҃лѡмъ соприча́стнице: ра́дꙋйсѧ, ст҃и́телей велелѣ́пнаѧ красото̀. Ра́дꙋйсѧ, прпⷣбныхъ соверше́ннаѧ и҆ высо́каѧ похвало̀: ра́дꙋйсѧ, првⷣныхъ ѹ҆добре́нїе и҆ по́стникѡвъ пра́вило и҆звѣ́стнѣйшее. Ра́дꙋйсѧ, дв҃ствєнникъ и҆ мона́хинь сла́во и҆ бг҃освѣ́тлый вѣ́нче: ра́дꙋйсѧ, хрⷭ҇тїа́нѡмъ стѣно̀ и҆ тве́рдое застꙋпле́нїе.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
