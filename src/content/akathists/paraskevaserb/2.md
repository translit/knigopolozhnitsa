---
title: "І҆́косъ а҃"
navigation:
  key: akathists-paraskevaserb-2
  title: "І҆́косъ а҃"
  parent: akathists-paraskevaserb
  order: 2
type: "akathist"
---

## І҆́косъ а҃:

<red>А҆́</red>гг҃льскꙋю ре́вность показа́вши, досточꙋ́днаѧ, житїѐ своѐ добродѣ́тельми ѹ҆краси́ла є҆сѝ на землѝ, а҆́гг҃льскагѡ же ликостоѧ́нїѧ сподо́биласѧ є҆сѝ на нб҃сѝ: съ ни́мъ ѹ҆̀бо молѝ прилѣ́жнѡ чл҃вѣколю́бца и҆зба́вити ѿ бѣ́дъ и҆ напа́стей всѧ̑ вопїю́щыѧ тѝ си́це:

<red>Р</red>а́дꙋйсѧ, во́лею свое́ю бл҃го́е и҆́го за́повѣдей хрⷭ҇то́выхъ под̾ѧ́вшаѧ: ра́дꙋйсѧ, житїе́мъ твои́мъ сꙋетꙋ̀ мі́ра ѡ҆бличи́вшаѧ. Ра́дꙋйсѧ, пло́ть свою̀ страстьмѝ попра́вшаѧ: ра́дꙋйсѧ, срⷣце своѐ чи́сто ѿ всѧ́кїѧ стра́сти дꙋшевре́дныѧ сохрани́вшаѧ. Ра́дꙋйсѧ, соверше́нїемъ за́повѣдей любо́вь бж҃їю къ себѣ̀ стѧжа́вшаѧ: ра́дꙋйсѧ, ноше́нїю крⷭ҇та̀ на́съ въ послѣ́дованїи хрⷭ҇тꙋ̀ наꙋчи́вшаѧ.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
