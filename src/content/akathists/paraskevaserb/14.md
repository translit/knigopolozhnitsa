---
title: "І҆́косъ з҃"
navigation:
  key: akathists-paraskevaserb-14
  title: "І҆́косъ з҃"
  parent: akathists-paraskevaserb
  order: 14
type: "akathist"
---

## І҆́косъ з҃:

<red>Н</red>о́выѧ блгⷣти зако́нъ и҆спо́лнивши, на нб҃о текꙋ́щею добродѣ́телей возше́дъ колесни́цею, досточꙋ́днаѧ, ны́нѣ съ нбⷭ҇ными ра́дꙋешисѧ чинонача̑лїи. Съ ни́ми ѹ҆̀бо моли́сѧ сп҃сꙋ хрⷭ҇тꙋ̀ ѡ҆ всѣ́хъ пою́щихъ тѝ си́це:

<red>Р</red>а́дꙋйсѧ, ꙗ҆́кѡ къ невече́рнемꙋ свѣ́тꙋ прешла̀ є҆сѝ: ра́дꙋйсѧ, ꙗ҆́кѡ сподо́биласѧ є҆сѝ жили́ща красо́тъ хрⷭ҇то́выхъ. Ра́дꙋйсѧ, ꙗ҆́кѡ прїѧ́ла є҆сѝ ѿ гдⷭ҇а многосꙋгꙋ́бꙋю мздꙋ̀ трꙋдѡ́въ твои́хъ: ра́дꙋйсѧ, ꙗ҆́кѡ свы́ше прїѧ́ла є҆сѝ вѣне́цъ неꙋвѧда́емый. Ра́дꙋйсѧ, ꙗ҆́кѡ чи́стѡ зри́ши трїѷпоста́сное бжⷭ҇тво̀: ра́дꙋйсѧ, ꙗ҆́кѡ со а҆́гг҃лы на нб҃сѝ ѡ҆бита́еши.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
