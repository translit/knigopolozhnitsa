---
title: "І҆́косъ и҃"
navigation:
  key: akathists-paraskevaserb-16
  title: "І҆́косъ и҃"
  parent: akathists-paraskevaserb
  order: 16
type: "akathist"
---

## І҆́косъ и҃:

<red>В</red>е́сь хрⷭ҇тїа́нскїй собо́ръ, ѹ҆слы́шавъ гл҃го́лы геѡ́ргїа, потечѐ къ моще́мъ прпⷣбныѧ параске́ѵи, и҆ ты̑ѧ со мно́гимъ ѹ҆се́рдїемъ и҆з̾е́мъ, ꙗ҆́коже ѡ҆ нѣ́коемъ сокро́вищи многоцѣ́ннѣмъ ра́дꙋѧсѧ, че́стнѡ положѝ въ цр҃кви, воспѣва́ѧ съ любо́вїю си́це:

<red>Р</red>а́дꙋйсѧ, ра́достное правосла́вныхъ слы́шанїе: ра́дꙋйсѧ, свѣ́тлаѧ вѣ́ры ѕвѣздо̀, вѣ̑рныѧ просвѣща́ющаѧ. Ра́дꙋйсѧ, бл҃гово́ннаѧ смѵ́рно, цр҃ковь хрⷭ҇то́вꙋ ѡ҆бл҃гоꙋха́ющаѧ: ра́дꙋйсѧ, сокро́вище бж҃їихъ дарова́нїй неиждива́емое. Ра́дꙋйсѧ, и҆сто́чниче бг҃ото́чный, и҆сточа́ѧй вѣ̑рнымъ цѣли́тєльныѧ во́ды: ра́дꙋйсѧ, ꙗ҆́кѡ всѣ̑мъ вѣ̑рнымъ, блгⷣтїю хрⷭ҇то́вою, ꙗ҆́звы и҆сцѣлѧ́еши.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
