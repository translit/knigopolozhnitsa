---
title: "І҆́косъ г҃"
navigation:
  key: akathists-paraskevaserb-6
  title: "І҆́косъ г҃"
  parent: akathists-paraskevaserb
  order: 6
type: "akathist"
---

## І҆́косъ г҃:

<red>И҆</red>з̾ѻбраже́нїе бꙋ́дꙋщагѡ сꙋда̀ хрⷭ҇то́ва всегда̀ во ѹ҆мѣ̀ и҆мꙋ́щи, и҆ тє́плыѧ слє́зы пролїѧ́ющи, пребл҃же́ннаѧ, ѹ҆краси́ла є҆сѝ свѣти́льникъ дꙋшѝ твоеѧ̀, гото́ва сꙋ́щи ѹ҆срѣ́сти сꙋдїю̀ првⷣнѣйшаго. Того̀ ѹ҆̀бо молѝ десна́гѡ предстоѧ́нїѧ да сподо́битъ и҆ на́съ вѣ́рою пою́щыѧ тѝ си́це:

<red>Р</red>а́дꙋйсѧ, ѻ҆би́телище прест҃а́гѡ дх҃а: ра́дꙋйсѧ, ꙗ҆́кѡ всѐ житїѐ своѐ ѡ҆сщ҃а́ла є҆сѝ непреста́ннымъ призыва́нїемъ и҆́мене бж҃їѧ. Ра́дꙋйсѧ, ꙗ҆́кѡ преꙋспѣ́ла є҆сѝ въ нелѣ́ностныхъ ꙗ҆̀же къ бг҃ꙋ мл҃твенныхъ предстоѧ́нїй: ра́дꙋйсѧ, ꙗ҆́кѡ си́лою мл҃твы препобѣди́ла є҆сѝ дїа́вѡльскаѧ и҆скꙋшє́нїѧ. Ра́дꙋйсѧ, ꙗ҆́кѡ послѣ́днимъ воспомина́нїемъ ѿ грѣха̀ себѐ сохрани́ла є҆сѝ: ра́дꙋйсѧ, ꙗ҆́кѡ бг҃ꙋ соверше́ннѡ ѹ҆годи́ла є҆сѝ.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
