---
title: "І҆́косъ є҃"
navigation:
  key: akathists-paraskevaserb-10
  title: "І҆́косъ є҃"
  parent: akathists-paraskevaserb
  order: 10
type: "akathist"
---

## І҆́косъ є҃:

<red>В</red>и́дѧ прест҃ы́й дх҃ъ чи́стое житїѐ твоѐ, къ семꙋ́ же и҆ безмѣ́рное смире́нїе твоѐ, сла́внꙋ тѧ̀ въ чꙋдесѣ́хъ показа̀, пребл҃же́ннаѧ. Тѣ́мже ѿ сегѡ̀ житїѧ̀ ѿше́дъ ко ѻ҆́номꙋ бл҃же́нствꙋ, съ прпⷣбными ли̑ки хода́тайствꙋеши ѡ҆ всѣ́хъ пою́щихъ тѝ со ѹ҆миле́нїемъ:

<red>Р</red>а́дꙋйсѧ, пꙋсты́нный ши́пче бл҃гово́нный: ра́дꙋйсѧ, пꙋсты́нное добрѣ́йшее пꙋсты́нное воспита́нїе. Ра́дꙋйсѧ, ꙗ҆́кѡ серпо́мъ мл҃твъ твои́хъ те́рнїе страсте́й и҆зсѣ́кла є҆сѝ: ра́дꙋйсѧ, ꙗ҆́кѡ пролїѧ́нїемъ сле́зъ твои́хъ грѣхо́вный ѻ҆́гнь погаси́ла є҆сѝ. Ра́дꙋйсѧ, ꙗ҆́кѡ всѧ́кое вра́жїе наше́ствїе ѿгна́ла є҆сѝ: ра́дꙋйсѧ, ꙗ҆́кѡ ѻ҆́бразомъ добродѣ́тельнагѡ житїѧ̀ твоегѡ̀ лѣни̑выѧ къ покаѧ́нїю воздвиза́еши.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
