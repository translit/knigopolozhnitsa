---
title: "Мл҃тва прпⷣбнѣй параске́ѵѣ"
navigation:
  key: akathists-paraskevaserb-26
  title: "Мл҃тва прпⷣбнѣй параске́ѵѣ"
  parent: akathists-paraskevaserb
  order: 26
type: "akathist"
---

## Мл҃тва прпⷣбнѣй параске́ѵѣ:

<versal>Ѽ</versal> прпⷣбнаѧ мт҃и параске́ѵо, те́плаѧ на́ша застꙋ́пнице, и҆ вездѣ̀ въ ско́рбехъ ско́раѧ помо́щнице, помозѝ на́мъ грѣ̑шнымъ и҆ ѹ҆ны́лымъ въ настоѧ́щемъ се́мъ житїѝ, ѹ҆молѝ гдⷭ҇а бг҃а дарова́ти на́мъ ѡ҆ставле́нїе всѣ́хъ грѣхѡ́въ на́шихъ, ꙗ҆̀же содѣ́ѧхомъ во все́мъ житїѝ на́шемъ дѣ́ломъ, сло́вомъ, помышле́нїемъ и҆ всѣ́ми на́шими чꙋ̑вствы, во и҆схо́дѣ же дꙋшѝ на́шеѧ помозѝ на́мъ недостѡ́йнымъ и҆зба́витисѧ ѿ воздꙋ́шныхъ мыта́рствъ и҆ вѣ́чнагѡ мꙋче́нїѧ, да велича́юще млⷭ҇тивное предста́тельство твоѐ, всегда̀ прославлѧ́емъ ѻ҆ц҃а̀ и҆ сн҃а и҆ ст҃а́го дх҃а, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.
