---
title: "Конда́къ и҃"
navigation:
  key: akathists-paraskevaserb-15
  title: "Конда́къ и҃"
  parent: akathists-paraskevaserb
  order: 15
type: "akathist"
---

## Конда́къ и҃:

<red>С</red>тра́нное и҆ ди́вное видѣ́нїе ѹ҆зрѣ̀ хрⷭ҇толюби́вый геѡ́ргїй: мнѧ́сѧ бо зрѣ́ти нѣ́кꙋю цр҃и́цꙋ, на пресвѣ́тлѣмъ прⷭ҇то́лѣ сѣдѧ́щꙋю, и҆ мно́жество свѣ́тлыхъ во́инѡвъ ѻ҆́крестъ тоѧ̀ стоѧ́щихъ, ѹ҆слы́ша гл҃го́лы є҆мꙋ̀: геѡ́ргїе, вско́рѣ и҆з̾е́мше мо́щи моѧ̑ въ наро́читѣмъ положи́те мѣ́стѣ пою́ще бг҃ꙋ: <red>А҆</red>ллилꙋ́їа.
