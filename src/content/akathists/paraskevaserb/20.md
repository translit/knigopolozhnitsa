---
title: "І҆́косъ і҃ "
navigation:
  key: akathists-paraskevaserb-20
  title: "І҆́косъ і҃ "
  parent: akathists-paraskevaserb
  order: 20
type: "akathist"
---

## І҆́косъ і҃ :

<red>С</red>тѣна̀ была̀ є҆сѝ и҆ сп҃си́тельное прибѣ́жище правосла̑внымъ лю́демъ сꙋ́щымъ въ плѣне́нїи, притека́ющымъ въ ско́рби свое́й къ цѣлє́бнымъ и҆ чꙋдотвѡ́рнымъ моще́мъ твои̑мъ, и҆ вопїю́щымъ тѝ всеꙋми́льнѡ такѡва́ѧ:

<red>Р</red>а́дꙋйсѧ, всѣ̑мъ вѣ̑рнымъ приста́нище бл҃гоꙋти́шное: ра́дꙋйсѧ, ѡ҆би́димыхъ те́плаѧ предста́тельнице и҆ покрови́тельнице. Ра́дꙋйсѧ, ꙗ҆́кѡ плѣнє́ннымъ въ ско́рбехъ и҆́хъ ѹ҆тѣше́нїе подава́еши: ра́дꙋйсѧ, ꙗ҆́кѡ чꙋдесы̑ и҆ а҆га́рѧны ѹ҆страша́еши и҆ вразꙋмлѧ́еши. Ра́дꙋйсѧ, ꙗ҆́кѡ и҆́мѧ твоѐ и҆ въ и҆ноплеме́нныхъ прославлѧ́етсѧ: ра́дꙋйсѧ, ꙗ҆́кѡ тобо́ю правосла́вїе возвыша́етсѧ.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
