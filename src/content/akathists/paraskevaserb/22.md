---
title: "І҆́косъ а҃і "
navigation:
  key: akathists-paraskevaserb-22
  title: "І҆́косъ а҃і "
  parent: akathists-paraskevaserb
  order: 22
type: "akathist"
---

## І҆́косъ а҃і :

<red>С</red>вѣ́тлаѧ и҆ новопросїѧ́вшаѧ ѕвѣзда̀ ꙗ҆ви́ласѧ є҆сѝ на за́падѣ, свѣ́тлыми лꙋча́ми чꙋдотво́рныхъ моще́й твои́хъ всѣ̑мъ вѣ̑рнымъ сїѧ́ющи, па́че же ѻ҆ч҃ествꙋ твоемꙋ̀, привлека́ющи сїѐ пресвѣ́тломꙋ сїѧ́нїю твои́хъ пѡ́двигъ, и҆ и҆збавлѧ́ющи ѿ бѣ́дъ и҆ напа́стей, пою́щемꙋ тѝ си́це:

<red>Р</red>а́дꙋйсѧ, всѧ́кихъ и҆сцѣле́нїй и҆сто́чниче: ра́дꙋйсѧ, лю́тѣ стра́ждꙋщихъ помо́щнице. Ра́дꙋйсѧ, ꙗ҆́кѡ ско́рбный мра́къ разгонѧ́еши: ра́дꙋйсѧ, ꙗ҆́кѡ ѿ бе́здны грѣхо́вныѧ чл҃вѣ́ки и҆збавлѧ́еши. Ра́дꙋйсѧ, ꙗ҆́кѡ тобо́ю дерзнове́ннѡ бе́зднꙋ млⷭ҇рдїѧ бж҃їѧ призыва́емъ: ра́дꙋйсѧ, ꙗ҆́кѡ тобо́ю ѿ пото́па гнѣ́ва и҆зба́вльшесѧ ми́ръ съ бг҃омъ ѡ҆брѣта́емъ.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
