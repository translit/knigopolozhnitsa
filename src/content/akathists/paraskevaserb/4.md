---
title: "І҆́косъ в҃"
navigation:
  key: akathists-paraskevaserb-4
  title: "І҆́косъ в҃"
  parent: akathists-paraskevaserb
  order: 4
type: "akathist"
---

## І҆́косъ в҃:

<red>Р</red>а́зꙋмъ и҆ вѣ́рꙋ пра́вꙋ и҆ соверше́ннꙋю любо́вь стѧжа́вши, бг҃омꙋ́драѧ мт҃и, воздержа́нїемъ и҆ смире́нїемъ себѐ ѹ҆краси́ла є҆сѝ: тѣ́мъ же и҆ была̀ є҆сѝ хра́мъ бж҃їй и҆ чꙋде́съ и҆сто́чникъ неѡскꙋ́дный. Сегѡ̀ ра́ди бл҃гоговѣ́йнѡ тѝ пое́мъ:

<red>Р</red>а́дꙋйсѧ, є҆ѵⷢ҇льскагѡ самоѿверже́нїѧ ѻ҆́бразе соверше́нный: ра́дꙋйсѧ, ꙗ҆́кѡ нището́ю вре́менныхъ бога́тство вѣ́чное и҆ сла́вꙋ стѧжа́ла є҆сѝ. Ра́дꙋйсѧ, ꙗ҆́кѡ ѻ҆бѣ́томъ нестѧжа́нїѧ высотꙋ̀ дꙋ́ха своегѡ̀ показа́ла є҆сѝ: ра́дꙋйсѧ, смире́нїѧ свѣ́тлаѧ высото̀. Ра́дꙋйсѧ, ꙗ҆́кѡ пѡ́двиги твои́ми дꙋшетлѣ̑нныѧ си̑лы попра́ла є҆сѝ: ра́дꙋйсѧ, ꙗ҆́кѡ высото́ю подвигѡ́въ твои́хъ всѧ̑ ѹ҆диви́ла є҆сѝ.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
