---
title: "І҆́косъ ѕ҃"
navigation:
  key: akathists-paraskevaserb-12
  title: "І҆́косъ ѕ҃"
  parent: akathists-paraskevaserb
  order: 12
type: "akathist"
---

## І҆́косъ ѕ҃:

<red>В</red>озсїѧ̀ нбⷭ҇ный свѣ́тъ стоѧ́щей тѝ со ѹ҆миле́нїемъ на всено́щнѣй мл҃твѣ, и҆ сѐ а҆́гг҃лъ гдⷭ҇ень предста̀ предъ тобо́ю возвѣща́ѧ тѝ бж҃їе бл҃говоле́нїе да возврати́шисѧ во ѻ҆ч҃ество твоѐ, та́мѡ бо подоба́етъ тебѣ̀ тѣ́ло землѝ ѿда́ти, дꙋ́хомъ же преитѝ въ небє́снаѧ селє́нїѧ. Сегѡ̀ ра́ди пое́мъ тебѣ̀ такѡва́ѧ:

<red>Р</red>а́дꙋйсѧ, ꙗ҆́кѡ, є҆щѐ сꙋ́щей тѝ въ жи́зни се́й, сподо́биласѧ є҆сѝ а҆́гг҃льскагѡ лицезрѣ́нїѧ: ра́дꙋйсѧ, ꙗ҆́кѡ бл҃гоговѣ́йнѡ и҆спо́лнила є҆сѝ бж҃їе повелѣ́нїе: ра́дꙋйсѧ, ꙗ҆́кѡ въ цр҃кви влахе́рнстѣй бж҃їей мт҃ри те́плѣ моли́ласѧ є҆сѝ: ра́дꙋйсѧ, ꙗ҆́кѡ те́пломꙋ є҆ѧ̀ застꙋпле́нїю себѐ врꙋчи́ла є҆сѝ: ра́дꙋйсѧ, ꙗ҆́кѡ при и҆схо́дѣ твое́мъ ѡ҆ всѣ́мъ мі́рѣ прилѣ́жнѡ моли́ласѧ є҆сѝ: ра́дꙋйсѧ, ꙗ҆́кѡ по и҆схо́дѣ твое́мъ ѡ҆брѣла̀ є҆сѝ жи́знь присносꙋ́щнꙋю.

<red>Р</red>а́дꙋйсѧ, прпⷣбнаѧ мт҃и параске́ѵо, скорбѧ́щихъ ѹ҆тѣше́нїе.
