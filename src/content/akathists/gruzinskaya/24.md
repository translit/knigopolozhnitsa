---
title: "І҆́косъ в҃і"
navigation:
  key: akathists-gruzinskaya-24
  title: "І҆́косъ в҃і"
  parent: akathists-gruzinskaya
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ пресла̑внаѧ чꙋдеса̀, бг҃ом҃ти, ѿ ст҃ы́ѧ твоеѧ̀ і҆кѡ́ны неѡскꙋ́днѡ на́мъ подава̑емаѧ, и҆ всѧ̑ ѹ҆пова́нїѧ на́ша на тѧ̀, застꙋ́пнице, возлага́юще, со ѹ҆миле́нїемъ вопїе́мъ тѝ:

<red>Р</red>а́дꙋйсѧ, непосты́дное хрⷭ҇тїа́нъ ѹ҆пова́нїе въ бꙋ́дꙋщемъ вѣ́цѣ: ра́дꙋйсѧ, въ дѣ́ланїи за́повѣдей сн҃а твоегѡ̀ пребыва́ющихъ сп҃са́ющаѧ. Ра́дꙋйсѧ, въ животѣ̀ се́мъ на́съ во здра́вїи сохранѧ́ющаѧ: ра́дꙋйсѧ, въ стра́шный ча́съ сме́рти на́съ не ѡ҆ставлѧ́ющаѧ. Ра́дꙋйсѧ, вѣ̑рнымъ рабѡ́мъ твои́мъ хрⷭ҇тїа́нскꙋю кончи́нꙋ ѹ҆строѧ́ющаѧ: ра́дꙋйсѧ, на сꙋдѣ̀ пра́веднѣмъ сн҃а твоегѡ̀ вѣ̑рнымъ слꙋга́мъ твои́мъ вожделѣ́нный гла́съ є҆гѡ̀ слы́шати сподоблѧ́ющаѧ. Ра́дꙋйсѧ, всѣ̑мъ хотѧ́щымъ сп҃сти́сѧ и҆ въ ра́зꙋмъ и҆́стины прїитѝ бл҃га́ѧ ѻ҆диги́трїе: ра́дꙋйсѧ, всѣ́хъ, въ сокрꙋше́нїи серде́чнѣмъ ка́ющихсѧ грѣ́шникѡвъ, несомнѣ́нное сп҃се́нїе. Ра́дꙋйсѧ, рождество́мъ твои́мъ две́ри раѧ̀ мі́рꙋ ѿве́рзшаѧ: ра́дꙋйсѧ, земноро́дныхъ съ нбⷭ҇ными къ вѣ́чномꙋ весе́лїю сочета́вшаѧ. Ра́дꙋйсѧ, ѿ а҆́гг҃лъ при́снѡ воспѣва́емаѧ: ра́дꙋйсѧ, и҆ ѿ земноро́дныхъ досто́йнѡ ѹ҆бл҃жа́емаѧ.

<red>Р</red>а́дꙋйсѧ, невѣ́сто неневѣ́стнаѧ.
