---
title: "І҆́косъ з҃"
navigation:
  key: akathists-gruzinskaya-14
  title: "І҆́косъ з҃"
  parent: akathists-gruzinskaya
  order: 14
type: "akathist"
---

## І҆́косъ з҃:

<red>Н</red>о́вꙋю кꙋпѣ́ль сїлѡа́мскꙋю зри́мъ, пречⷭ҇таѧ бцⷣе, хра́мъ тво́й, и҆же въ раі́ѳѣ: всѧ́къ бо недꙋ́гъ и҆ всѧ́кꙋ ꙗ҆́зю дꙋше́внꙋю и҆ тѣле́снꙋю врачꙋ́еши съ вѣ́рою и҆ любо́вїю къ тебѣ̀ притека́ющихъ и҆ бл҃гоговѣ́йнѡ чтꙋ́щихъ и҆ лобыза́ющихъ ст҃ы́й ѡ҆́бразъ тво́й. сегѡ̀ ра́ди, и҆мꙋ́ще но́вое неизрече́нное сокро́вище твои́хъ ми́лостей, ра́достнѡ вопїе́мъ тѝ, пречⷭ҇таѧ:

<red>Р</red>а́дꙋйсѧ, кꙋпѣ́ль, въ не́йже дꙋшє́вныѧ недꙋ́ги на̑ша, врачꙋ́ютсѧ: ра́дꙋйсѧ, и҆сто́чниче жа́ждꙋщымъ во́дꙋ жи́зни и҆сточи́вшїй. Ра́дꙋйсѧ, слѣпы̑мъ тѣле́сныма ѻ҆чи́ма зрѣ́нїе подава́ющаѧ: ра́дꙋйсѧ, глꙋхи̑мъ слꙋ́хъ ѿверза́ющаѧ. Ра́дꙋйсѧ, разсла́блєнныѧ тѣ́ломъ ѹ҆креплѧ́ющаѧ: ра́дꙋйсѧ, лежа́щїѧ на ѻ҆дрѣ̀ болѣ́зней возставлѧ́ющаѧ. Ра́дꙋйсѧ, пла́вающыѧ по вода́мъ ѿ бꙋ́рь и҆ потопле́нїѧ сп҃са́ющаѧ: ра́дꙋйсѧ, вла́ющїѧсѧ въ пꙋчи́нѣ жите́йскагѡ мо́рѧ къ ти́хомꙋ приста́нищꙋ сп҃се́нїѧ направлѧ́ющаѧ. Ра́дꙋйсѧ, ѡ҆рꙋ́жїе, и҆́мже ѹ҆страша́ютсѧ полкѝ де́мѡнскїѧ: ра́дꙋйсѧ, щи́те, и҆́мже покрыва́ютсѧ ѡ҆би́тєли и҆́нокѡвъ. Ра́дꙋйсѧ, ти́хое пꙋстынножи́телей весе́лїе: ра́дꙋйсѧ, ти́хое ѡ҆бꙋрева́емыхъ въ се́мъ вѣ́цѣ приста́нище.

<red>Р</red>а́дꙋйсѧ, невѣ́сто неневѣ́стнаѧ.
