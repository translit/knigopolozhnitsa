---
title: "І҆́косъ ѕ҃"
navigation:
  key: akathists-gruzinskaya-12
  title: "І҆́косъ ѕ҃"
  parent: akathists-gruzinskaya
  order: 12
type: "akathist"
---

## І҆́косъ ѕ҃:

<red>В</red>озсїѧ́ла сла́ва бж҃їѧ на ст҃ѣ́й горѣ̀ кра́снѣй ѿ пречꙋ́дныѧ твоеѧ̀ і҆кѡ́ны, бг҃омт҃и, пред̾ не́юже предстоѧ́ще, со ѹ҆миле́нїемъ мо́лимсѧ тѝ: ѹ҆слы́ши на́съ, вопїю́щихъ тебѣ̀ ѹ҆се́рднѡ:

<red>Р</red>а́дꙋйсѧ, го́рꙋ полꙋ́нощнꙋю прише́ствїемъ чꙋдотво́рнагѡ твоегѡ̀ ѡ҆́браза ѡ҆сѣни́вшаѧ: ра́дꙋйсѧ, чꙋде́съ неѡскꙋдѣва́ющїй и҆сто́чникъ на не́й ꙗ҆ви́вшаѧ. Ра́дꙋйсѧ, млⷭ҇рдїе и҆ любо́вь твою̀ къ ѡ҆би́тели и҆́нокѡвъ показа́вшаѧ: ра́дꙋйсѧ, бл҃го́е ѡ҆ не́й промышле́нїе своѐ ꙗ҆ви́вшаѧ. Ра́дꙋйсѧ, тѣлє́сныѧ недꙋ̑ги на́ша врачꙋ́ющаѧ: ра́дꙋйсѧ, въ дꙋше́вныхъ ско́рбехъ на́съ ѹ҆тѣша́ющаѧ. Ра́дꙋйсѧ, бл҃гоче́стїѧ наста́внице: ра́дꙋйсѧ, и҆́ноческагѡ житїѧ̀ рꙋководи́тельнице. Ра́дꙋйсѧ, дѡ́брыѧ ко сп҃се́нїю дꙋ́шъ ѡ҆бѣ́ты прїе́млющаѧ: ра́дꙋйсѧ, благи̑мъ намѣ́ренїємъ и҆ начина́нїємъ на́шимъ спосо́бствꙋющаѧ. Ра́дꙋйсѧ, ѕлы́ѧ ѿ наважде́нїѧ врага̀ быва́ємаѧ пѡ́мыслы ѿ на́съ ѿгонѧ́ющаѧ: ра́дꙋйсѧ, вра̑жїѧ ко́зни, ꙗ҆́кѡ паꙋчи́нꙋ, расторга́ющаѧ.

<red>Р</red>а́дꙋйсѧ, невѣ́сто неневѣ́стнаѧ.
