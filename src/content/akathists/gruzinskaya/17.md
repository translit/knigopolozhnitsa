---
title: "Конда́къ ѳ҃"
navigation:
  key: akathists-gruzinskaya-17
  title: "Конда́къ ѳ҃"
  parent: akathists-gruzinskaya
  order: 17
type: "akathist"
---

## Конда́къ ѳ҃:

<red>В</red>сѧ́кагѡ є҆стества̀ а҆рха́гг҃льскагѡ и҆ а҆́гг҃льскагѡ превы́сшаѧ, херꙋві̑мъ и҆ серафі̑мъ честнѣ́йшаѧ, прест҃а́ѧ дв҃о: бг҃а бо цр҃ѧ̀ нбⷭ҇ныхъ си́лъ, невмѣсти́маго во ѹ҆тро́бѣ свое́й вмѣсти́ла є҆сѝ, носѧ́щаго ве́сь мі́ръ дла́нїю на рꙋка́хъ носи́ла є҆сѝ, и҆ всѧ́кое є҆стество̀ пита́ющего мле́комъ пита́ла є҆сѝ. тѣ́мже воистинꙋ ма́терь бж҃їю и҆ хода́таицꙋ ро́да хрⷭ҇тїа́нскагѡ тѧ̀ вѣ́дꙋще, со дерзнове́нїемъ вопїе́мъ бг҃ꙋ: <red>А҆</red>ллилꙋ́їа.
