---
title: "І҆́косъ а҃і"
navigation:
  key: akathists-gruzinskaya-22
  title: "І҆́косъ а҃і"
  parent: akathists-gruzinskaya
  order: 22
type: "akathist"
---

## І҆́косъ а҃і:

<red>С</red>вѣтоза́рными лꙋча́ми чꙋде́съ і҆кѡ́ны твоѧ̀, влⷣчце, на ст҃ѣ́й горѣ̀ кра́снѣй немерца́емѡ сїѧ́етъ и҆ рѡссі́йскꙋю странꙋ̀ на́шꙋ правосла́внꙋю бл҃года́тнѡ ѡ҆зарѧ́етъ, прогонѧ́юще всѧ́кое те́мное дѣ́йство вра́жїе си́лою бж҃їею, побꙋжда́ющи на́съ пред̾ не́ю тебѣ̀, бг҃оизбра́ннаѧ ѻ҆трокови́це, хвалє́бнаѧ пѣ́нїѧ возноси́ти:

<red>Р</red>а́дꙋйсѧ, на пꙋтѝ на́шего сп҃се́нїѧ неꙋгаси́мый свѣти́льниче вѣ́ры и҆ бл҃гоче́стїѧ: ра́дꙋйсѧ, лꙋчѐ незаходи́магѡ со́лнца. Ра́дꙋйсѧ, немерца́ющаѧ во странѣ̀ на́шей правосла́вїѧ ѕвѣздо̀: ра́дꙋйсѧ, добродѣ́тели пꙋ́ть ѡ҆свѣща́ющаѧ. Ра́дꙋйсѧ, зарѐ, со́лнце пра́вды ꙗ҆влѧ́ющаѧ: ра́дꙋйсѧ, свѣ́те, мра́къ невѣдѣ́нїѧ ѿгонѧ́ющаѧ. Ра́дꙋйсѧ, кꙋпино̀ неѡпали́маѧ, бг҃а ꙗ҆ви́вшаѧ: ра́дꙋйсѧ, престо́ле ѻ҆́гненный вседержи́телѧ. Ра́дꙋйсѧ, чистоты̀ сокро́вище: ра́дꙋйсѧ, цвѣ́те неꙋвѧда́емыѧ сла́вы. Ра́дꙋйсѧ, вы́шнѧгѡ ѡ҆сщ҃е́нное бжⷭ҇твенное селе́нїе: ра́дꙋйсѧ, ꙗ҆́кѡ тобо́ю даде́сѧ ра́дость всѣ́мъ, тѧ̀, бцⷣе, зовꙋ́щымъ.

<red>Р</red>а́дꙋйсѧ, невѣ́сто неневѣ́стнаѧ.
