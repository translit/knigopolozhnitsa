---
title: "Конда́къ д҃"
navigation:
  key: akathists-gruzinskaya-7
  title: "Конда́къ д҃"
  parent: akathists-gruzinskaya
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ́трь и҆мѣ́ѧ помышле́нїй сꙋмни́тельныхъ слѣпе́цъ пїтѷрі́мъ, є҆гда̀ ѡ҆заре́нъ бѣ̀ сїѧ́нїемъ свѣ́та, ꙗ҆́кѡ со́лнечнымъ, смѧте́сѧ и҆ стра́хомъ ѡ҆бдержи́мъ бѣ̀, мнѧ́ше ѡ҆ се́мъ, ꙗ҆́кѡ ѡ҆ наважде́нии бѣсо́встѣмъ: мно́га бо лѣ̑та слѣ́пъ бѣ̀, съ моли́твою зна́менїе креста̀ сотворѝ, ѡ҆бра́щьсѧ ко хра́мꙋ и҆ ѹ҆зрѣ̀ чꙋ́днꙋю твою̀, влⷣчце, і҆кѡ́нꙋ, свѣтоза́рными лꙋча́ми во хра́мѣ блиста́вшꙋю, а҆́бїе ѹ҆разꙋмѣ̀, ꙗ҆́кѡ ѿверзо́шасѧ ѻ҆́чи є҆гѡ̀ и҆ слꙋ́хъ є҆гѡ̀ ѿкры́сѧ, бл҃года́рственное прине́съ бг҃ꙋ, ди́вномꙋ въ дѣ́лѣхъ, пѣ́нїе: <red>А҆</red>ллилꙋ́їа.
