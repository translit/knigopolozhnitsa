---
title: "Конда́къ а҃"
navigation:
  key: akathists-gruzinskaya-1
  title: "Конда́къ а҃"
  parent: akathists-gruzinskaya
  order: 1
type: "akathist"
---

## Конда́къ а҃:

<red>И҆</red>збра́ннѣй ѿ всѣ́хъ родѡ́въ, бж҃їей мт҃ри и҆ цр҃и́цѣ пред̾ пречⷭ҇тымъ є҆ѧ̀ ѡ҆́бразомъ, со ѹ҆миле́нїемъ хвалє́бнаѧ пѣ́нїѧ прино́симъ: ты̀ же, ꙗ҆́кѡ и҆мꙋ́щаѧ къ ро́дꙋ хрⷭ҇тїа́нскомꙋ милосе́рдїе неизрече́нное, ѿ бѣ́дъ и҆ скорбе́й и҆зба́ви всѣ́хъ на́съ тебѣ̀ зовꙋ́щихъ:

<red>Р</red>а́дꙋйсѧ, невѣ́сто неневѣ́стнаѧ.
