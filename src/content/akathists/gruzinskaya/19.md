---
title: "Конда́къ і҃"
navigation:
  key: akathists-gruzinskaya-19
  title: "Конда́къ і҃"
  parent: akathists-gruzinskaya
  order: 19
type: "akathist"
---

## Конда́къ і҃:

<red>С</red>пастѝ хотѧ́щи мнѡ́гїѧ лю́ди ѿ бѣ́дъ и҆ скорбе́й, всю́дꙋ ꙗ҆влѧ́еши, бг҃омт҃и, ро́дꙋ на́шемꙋ неѡскꙋдѣва́емый ѿ своеѧ̀ і҆кѡ́ны грꙋзи́нскїѧ и҆сто́чникъ млⷭ҇ти. красного́рскꙋю бо ѡ҆би́тель ѿ запале́нїѧ ѻ҆́гненнагѡ во дни́ ѻ҆́ны неврежде́ннꙋ сохрани́ла є҆сѝ, ѹ҆гаси́вши свирѣпѣ́ющꙋю ѡ҆́крестъ є҆ѧ̀ си́лꙋ ѻ҆́гненнꙋю, въ ца́рствꙋющемъ же гра́дѣ москвѣ̀ и҆ въ пꙋсты́ни раїѳстѣй блгⷣти стрꙋѝ ѿ і҆кѡ́ны твоеѧ̀ и҆сточа́еши всѣ̑мъ, съ вѣ́рою покланѧ́ющымсѧ тебѣ̀, и҆ во и҆́ныхъ градѣ́хъ и҆ ве́сехъ на́шихъ чтꙋ́щымъ тѧ̀ поле́зное подае́ши. тѣ́мже, прославлѧ́юще бг҃а, дарова́вшагѡ на́мъ ѡ҆ тебѣ̀ блгⷣть таковꙋ́ю, при́снѡ вопїе́мъ є҆мꙋ̀: <red>А҆</red>ллилꙋ́їа.
