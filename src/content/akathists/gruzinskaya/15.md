---
title: "Конда́къ и҃"
navigation:
  key: akathists-gruzinskaya-15
  title: "Конда́къ и҃"
  parent: akathists-gruzinskaya
  order: 15
type: "akathist"
---

## Конда́къ и҃:

<red>С</red>тра́ннѡ слы́шати и҆ неꙋдо́бнѡ разꙋмѣ́ти ѕлы́мъ невѣ́рїемъ ѡ҆мрачє́ннымъ, ка́кѡ ѿ ст҃ы́хъ і҆кѡ́нъ твои́хъ, влⷣчце, зна̑менїѧ и҆ чꙋдеса̀ быва́ютъ: на́мъ же те́плѣ вѣ́рꙋющымъ словесѝ, тобо́ю къ первоначе́ртаннѣй бл҃говѣ́стникомъ є҆ѵⷢ҇льскихъ та́инъ ст҃ѣ́й і҆кѡ́нѣ рече́нномꙋ: блгⷣть ро́ждшагѡсѧ ѿ менє̀ и҆ моѧ́ съ си́мъ ѡ҆́бразомъ да бꙋ́детъ, ѹ҆до́бнѡ є҆́сть разꙋмѣ́ти и҆ пра́веднѡ ѹ҆пова́ти, ꙗ҆́кѡ и҆ со ст҃о́ю твое́ю їкѡ́ной грꙋзи́нскою, блгⷣть твоѧ̀ и҆ си́ла пребыва́етъ вы́нꙋ. сегѡ ра́ди съ бл҃гоговѣ́йным стра́хомъ предстоѧ́ще, чти́мъ и҆ воздае́мъ є҆́й че́сть, ꙗ҆́кѡ тебѣ̀ само́й, на́мъ присꙋ́щей, ра́достнѡ пою́ще бг҃ꙋ: <red>А҆</red>ллилꙋ́їа.
