---
title: "І҆́косъ и҃"
navigation:
  key: akathists-gruzinskaya-16
  title: "І҆́косъ и҃"
  parent: akathists-gruzinskaya
  order: 16
type: "akathist"
---

## І҆́косъ и҃:

<red>В</red>сѧ̑ при́снѡ горѣ̀ сꙋ́щи и҆ съ нбⷭ҇ными си́лами вы́нꙋ пребыва́ющи, на́съ, земнорѡ́дныхъ, не ѡ҆ставлѧ́еши, бг҃омт҃и, те́плымъ предста́тельствомъ пред̾ сн҃омъ и҆ бг҃о́мъ твои́мъ, ма́тернее бо дерзнове́нїе къ немꙋ̀ и҆́маши. сегѡ̀ ра́ди предстоѧ́ще пречи́стомꙋ твоемꙋ̀ ѡ҆́бразꙋ, со слеза́ми покаѧ́нїѧ вопїе́мъ тѝ, бг҃ороди́тельнице:

<red>Р</red>а́дꙋйсѧ, пꙋтеводи́тельнице вѣ́рнаѧ, къ нбⷭ҇номꙋ ѻ҆те́чествꙋ до́брѣ на́съ направлѧ́ющаѧ: ра́дꙋйсѧ, мт҃и цр҃ѧ̀ нб҃сѝ и҆ землѝ, врата̀ ра́йскїе на́мъ ѿверза́ющаѧ. Ра́дꙋйсѧ, домострои́тельнице, житїѐ на́ше къ нбⷭ҇номꙋ ѹ҆строѧ́ющаѧ: ра́дꙋйсѧ, вѣ̑чнаѧ бла̑га сн҃а твоегѡ̀ на́мъ ꙗ҆влѧ́ющаѧ. Ра́дꙋйсѧ, ѿ скорбе́й и҆ бѣ́дъ здѣ̀ на́съ сп҃са́ющаѧ: ра́дꙋйсѧ, вѣ́чныхъ мꙋ́къ и҆ ѻ҆гнѧ̀ гее́нскагѡ по сме́рти на́съ и҆збавлѧ́ющаѧ. Ра́дꙋйсѧ, всѣ́хъ притека́ющихъ съ вѣ́рою и҆ любо́вїю къ тебѣ̀ сꙋгꙋ́бѡ ми́лꙋющаѧ: ра́дꙋйсѧ, моли̑твы на̑ша, приноси̑мыѧ тебѣ̀ пред̾ чꙋдотво́рнымъ твои́мъ ѡ҆́бразомъ, ко прⷭ҇то́лꙋ сн҃а твоегѡ̀ и҆ бг҃а на́шегѡ возносѧ́щаѧ. Ра́дꙋйсѧ, блага́ѧ на́ша помо́щнице: ра́дꙋйсѧ, непосты́дное на́ше ѹ҆пова́нїе и҆ вѣ́рное сп҃се́нїе.

<red>Р</red>а́дꙋйсѧ, невѣ́сто неневѣ́стнаѧ.
