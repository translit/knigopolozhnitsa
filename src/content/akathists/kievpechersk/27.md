---
title: "Мл҃тва в҃"
navigation:
  key: akathists-kievpechersk-27
  title: "Мл҃тва в҃"
  parent: akathists-kievpechersk
  order: 27
type: "akathist"
---

## Мл҃тва в҃:

<versal>Ѽ</versal> прест҃а́ѧ и҆ пренепоро́чнаѧ дѣ́во бцⷣе, на́ша пече́рскаѧ похвало̀ и҆ ѹ҆краше́нїе, покро́ве и҆ застꙋпле́нїе, и҆́стиннаѧ влⷣчце и҆збра́ннагѡ ѹ҆дѣ́ла твоегѡ̀: прїимѝ на́съ, недосто́йныхъ рабѡ́въ твои́хъ, ѹ҆бо́гое моле́нїе съ вѣ́рою и҆ любо́вїю приносѧ́щихъ пред̾ чꙋ́днымъ ѻ҆́бразомъ твои́мъ, да посети́ши ми́лостивнї грѣхо́вное житїѐ на́ше, просвѣща́юще є҆го̀ свѣ́томъ покаѧ́нїѧ. Ѡ҆сѣнѝ на́съ, ѡ҆бремене́нныхъ скорбьмѝ мно́гими, твое́ю нбⷭ҇ною ра́достїю, и҆ сподо́би на́съ при́снѡ сла́вити тѧ̀ въ ми́ре и҆ благоче́стїи во ѻ҆би́тели пече́рстѣй, и҆ безъ поро́ка преше́дши пꙋ́ть житїѧ̀ на́шегѡ, по́мощїю твое́ю дости́гнꙋти вѣ́чнаго весе́лїѧ во свѣ́тлостехъ свѧты́хъ и҆ бг҃оно́сныхъ ѻ҆тє́цъ на́шихъ а҆нтѡ́нїа и҆ ѳеодо́сїа и҆ всѣ́хъ прпⷣбныхъ пече́рскихъ, и҆ є҆ди́ными ѹ҆сты̀ и҆ се́рдцѣмъ восева́ти тѧ̀ и҆ превѣ́чнагѡ сн҃а твоегѡ̀, со безнача́льнымъ є҆гѡ̀ ѻ҆ц҃емъ и҆ прест҃ымъ, всеблаги́мъ, животворѧ́щимъ и҆ є҆диносꙋ́щнымъ є҆го̀ дх҃омъ во вѣ́ки вѣкѡвъ. <red>А҆</red>ми́нь.
