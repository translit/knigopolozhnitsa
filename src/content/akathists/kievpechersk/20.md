---
title: "І҆́косъ і҃"
navigation:
  key: akathists-kievpechersk-20
  title: "І҆́косъ і҃"
  parent: akathists-kievpechersk
  order: 20
type: "akathist"
---

## І҆́косъ і҃:

<red>С</red>тѣна̀ крѣ́пкаѧ и҆ застꙋпле́нїе ꙗ҆ви́ласѧ є҆сѝ, влⷣчце, но́вой ѻ҆би́тели твое́й све́нской, є҆гда̀ кнѧ̑зь рѡма́нъ просѝ и҆́нокѡвъ пече́рскихъ ѿпꙋсти́ти і҆кѡ́нꙋ чꙋдотво́рнꙋю, пи́саннꙋю прпⷣбнымъ а҆лѵ́пїемъ, длѧ и҆сцѣле́нїѧ ѿ слѣпоты̀. Є҆гда́же пловꙋ́щїи съ твое́ю і҆кѡ́ною приста́ша къ бре́гꙋ, і҆кѡ́на твоѧ̀ неви́димѡ ѡ҆брѣ́тесѧ на горѣ̀ на дре́вѣ: ю҆́же ѡ҆брѣто́ша, и҆ кнѧ́зь рѡма́нъ полꙋчи́лъ прозрѣ́нїе свои́мъ ѻ҆чесе́мъ, созда̀ та́мѡ ѻ҆би́тель, собра̀ и҆́ноки и҆ вкꙋ́пѣ съ ни́ми возопѝ къ тебѣ̀ та́кѡ:

<red>Р</red>а́дꙋйсѧ, і҆кѡ́ны твоѧ̀ чꙋдесы̀ просла́вившаѧ: ра́дꙋйсѧ, ла́ѵрꙋ пече́рскꙋю и҆́ми же просла́вила є҆сѝ. Ра́дꙋйсѧ, и҆ но́вꙋю ѻ҆би́тель све́нскꙋю возлюби́ла є҆сѝ: ра́дꙋйсѧ, ꙗ҆́кѡ и҆ въ не́й і҆кѡ́нꙋ твою̀ чꙋдотво́рнꙋю показа́ла є҆сѝ. Ра́дꙋйсѧ, ди̑вны и҆ вели̑ки чꙋдесы̀ ѿ неѧ̀ ꙗ҆ви́ла є҆сѝ: ра́дꙋйсѧ, всѣ̑мъ просѧ́щымъ ѹ҆ тебє̀, чре́зъ і҆кѡ́нꙋ твою̀ и҆сцѣлє́нїѧ и҆сточи́ла є҆сѝ.

<red>Р</red>а́дꙋйсѧ, прест҃а́ѧ бцⷣе дѣ́во, пече́рскаѧ похвало̀ и҆ на́ше ѹ҆тѣше́нїе.
