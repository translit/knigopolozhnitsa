---
title: "І҆́косъ а҃"
navigation:
  key: akathists-kievpechersk-2
  title: "І҆́косъ а҃"
  parent: akathists-kievpechersk
  order: 2
type: "akathist"
---

## І҆́косъ а҃:

<red>А҆́</red>гг҃лъ земны́й и҆ человѣ́къ небе́сный прпⷣбный а҆нто́нїй, прїи́де въ земны́й жре́бїй тво́й на го́рꙋ а҆ѳѡ́нскꙋю, хотѧ̀ спастѝ дꙋ́шꙋ свою̀ ѿ сꙋеты̀ мі́ра сегѡ̀ и҆ сконча́ти та́мѡ житїѐ своѐ земно́е. ты́ же, прест҃а́ѧ дѣ́во, и҆збра́вши вторы́мъ жре́бїемъ свои́мъ го́рꙋ пече́рскꙋю въ новопросвѣще́нной странѣ̀ рꙋ́сской, посла́ла є҆гѡ̀ ꙗ҆́кѡ а҆пⷭ҇ла, да ѹ҆стро́итъ ѻ҆би́тель на не́й, во сла́вꙋ твою̀ и҆ собере́тъ и҆́нокѡвъ, и҆ да воспѣва́ютъ тѝ та́кѡ:

<red>Р</red>а́дꙋйсѧ, всечⷭ҇тна́ѧ на́ша мт҃и: ра́дꙋйсѧ, ди́внаѧ на́ша и҆гꙋ́менїѧ. Ра́дꙋйсѧ, наде́ждо на́шегѡ сп҃се́нїѧ: ра́дꙋйсѧ, горы̀ пече́рскїѧ храни́тельнице. Ра́дꙋйсѧ, живꙋ́щихъ на не́й и҆́нокѡвъ рꙋководи́тельнице: ра́дꙋйсѧ, приходѧ́щихъ въ ню̀ правосла́вныхъ хрⷭ҇тїа́нъ на поклоне́нїе покрови́тельнице.

<red>Р</red>а́дꙋйсѧ, прест҃а́ѧ бцⷣе дѣ́во, пече́рскаѧ похвало̀ и҆ на́ше ѹ҆тѣше́нїе.
