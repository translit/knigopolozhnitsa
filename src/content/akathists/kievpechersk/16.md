---
title: "І҆́косъ и҃"
navigation:
  key: akathists-kievpechersk-16
  title: "І҆́косъ и҃"
  parent: akathists-kievpechersk
  order: 16
type: "akathist"
---

## І҆́косъ и҃:

<red>В</red>е́сь хра́мъ небесѝ подо́бный возсїѧ́лъ твое́ю і҆кѡ́ною пече́рскою, бг҃оизбра́ннаѧ дѣ́во, є҆́же ви́дѣвъ блаже́нный заха́рїѧ, вни́де въ ѻ҆́нь защище́нїѧ ѹ҆ тебѣ̀ просѧ̀, є҆гда̀ заимода́вецъ є҆гѡ̀ се́ргїй не хотѧ́ше ѿда́ти є҆мꙋ̀ зла́то и҆ сребро̀, ѡ҆ста́вленное є҆мꙋ̀ ѻ҆тце́мъ є҆гѡ̀. ты́ же, влⷣчце, посла́ла а҆́гг҃ла наказа́ти клѧтвопрестꙋ́пника: є҆́же ви́дѧ Захарїѧ, ѡ҆ста́ви мі́ръ, прїи́де во ѻ҆би́тель пече́рскꙋю, поживѐ въ не́й до конца̀ дні́й свои́хъ, воспѣва́ѧ тебѣ̀ си́це:

<red>Р</red>а́дꙋйсѧ, чⷭ҇тнѣ́йшаѧ всѣ́ѧ тва̑ри вселе́нныѧ: ра́дꙋйсѧ, сладча́йшагѡ і҆и҃са селе́нїе. Ра́дꙋйсѧ, ст҃ы́й покро́въ жи́зни на́шеѧ: ра́дꙋйсѧ, благода́тное ѹ҆тѣше́нїе ско́рби на́шеѧ. Ра́дꙋйсѧ, всѧ̑ на́ша наде́ждо и҆ поко́ю: ра́дꙋйсѧ, по бз҃ѣ на́ше ѹ҆пова́нїе въ жи́зни земно́й.

<red>Р</red>а́дꙋйсѧ, прест҃а́ѧ бцⷣе дѣ́во, пече́рскаѧ похвало̀ и҆ на́ше ѹ҆тѣше́нїе.
