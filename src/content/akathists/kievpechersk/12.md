---
title: "І҆́косъ ѕ҃"
navigation:
  key: akathists-kievpechersk-12
  title: "І҆́косъ ѕ҃"
  parent: akathists-kievpechersk
  order: 12
type: "akathist"
---

## І҆́косъ ѕ҃:

<red>В</red>озсїѧ̀ ꙗ҆́кѡ со́лнце і҆кѡ́на твоегѡ̀ ѹ҆спе́нїѧ, прест҃а́ѧ дѣ́во, ю҆́же принесо́ша и҆з̾ царьгра́да гре́честїи каменозда́телїе во ѻ҆би́тель пече́рскꙋю, въ не́йже и҆ до ны́нѣ пребыва́етъ, подаю́щи и҆сцѣлє́нїѧ, вопїю́щымъ къ тебѣ̀ та́кѡ:

<red>Р</red>а́дꙋйсѧ, во ѹ҆спе́нїи твое́мъ на́съ не ѡ҆ставлѧ́ющаѧ: ра́дꙋйсѧ, чре́зъ і҆кѡ́нꙋ твою̀ на́мъ помога́ющаѧ. Ра́дꙋйсѧ, і҆кѡ́ною твое́ю ѻ҆би́тель пече́рскꙋю просла́вившаѧ: ра́дꙋйсѧ, і҆кѡ́ною твое́ю го́рꙋ пече́рскꙋю просвѣти́вшаѧ. Ра́дꙋйсѧ, ѻ҆́бразомъ си́мъ гра́дъ кі́евъ спаса́ющаѧ: ра́дꙋйсѧ, то́юже і҆кѡ́ною всю̀ рꙋ́сскꙋю землю̀ ѡ҆хранѧ́ющаѧ.

<red>Р</red>а́дꙋйсѧ, прест҃а́ѧ бцⷣе дѣ́во, пече́рскаѧ похвало̀ и҆ на́ше ѹ҆тѣше́нїе.
