---
title: "І҆́косъ в҃і"
navigation:
  key: akathists-kievpechersk-24
  title: "І҆́косъ в҃і"
  parent: akathists-kievpechersk
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ ми́лѡсти и҆ чꙋдеса̀, ꙗ҆влє́нныѧ во ѡ҆би́тели пече́рстѣй ѿ лѣ́тъ дре́внихъ и҆ до ны́нѣ, покланѧ́емсѧ пред̾ ѻ҆́бразомъ твои́мъ, и҆́мже сп҃са́еши на́съ, и҆ всѣ́хъ призыва́ющихъ тебѐ на по́мощь и҆ вопїю́щихъ тѝ та́кѡ:

<red>Р</red>а́дꙋйсѧ, торжество̀ вѣ́ры правосла́вныѧ въ ла́ѵрѣ пече́рстѣй ꙗ҆влѧ́ющаѧ: ра́дꙋйсѧ, сердца̀ человѣ̑ческаѧ любо́вїю ѡ бз҃ѣ распалѧ́ющаѧ. Ра́дꙋйсѧ, го́рꙋ пече́рскꙋю, ꙗ҆́кѡ вторы́й сїна́й просла́вившаѧ: ра́дꙋйсѧ, і҆кѡ́ны твоѧ̑, ꙗ҆́кѡ проповє́дницы сп҃се́нїѧ показа́вшаѧ. Ра́дꙋйсѧ, съ нбⷭ҇ныхъ высо́тъ на на́съ призира́ющаѧ: ра́дꙋйсѧ, на благі̑ѧ дѣѧ̑нїѧ на́съ наставлѧ́ющаѧ.

<red>Р</red>а́дꙋйсѧ, прест҃а́ѧ бцⷣе дѣ́во, пече́рскаѧ похвало̀ и҆ на́ше ѹ҆тѣше́нїе.
