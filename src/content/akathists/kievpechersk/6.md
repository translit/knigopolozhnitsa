---
title: "І҆́косъ г҃"
navigation:
  key: akathists-kievpechersk-6
  title: "І҆́косъ г҃"
  parent: akathists-kievpechersk
  order: 6
type: "akathist"
---

## І҆́косъ г҃:

<red>И҆</red>мꙋ́ще пла́менное жела́нїе сп҃се́нїѧ, прпⷣбный а҆нто́нїй, є҆гда̀ ѹ҆стро́исѧ ѻ҆би́тель на холмѣ̀, въ не́мже пещє́ры нарица̑емыѧ да́льнїи, возжеле́въ безмо́лвїѧ, преселисѧ на хо́лмъ, въ не́мже раскопа̀ пещє́ры бли́жнїѧ, и҆ та́мѡ собра̀ послѣ́дователи себѣ̀, хотѧ́щыѧ соверше́ннагѡ безмо́лвїѧ, прославлѧ́ющихъ тѧ̀, свою̀ ѹ҆тѣ́шительницꙋ та́кѡ:

<red>Р</red>а́дꙋйсѧ, въ селє́нїѧ ра̑йскаѧ рꙋководи́тельнице: ра́дꙋйсѧ, въ по́двизѣхъ пеще́рныхъ ѹ҆крѣпи́тельнице. Ра́дꙋйсѧ, благо́е нача́ло и҆ сла́вный коне́цъ всѣ́хъ свѧты́хъ житїѧ̑: ра́дꙋйсѧ, свѧты́ѧ ра́дости бжⷭ҇твеннаѧ стрꙋѧ̀. Ра́дꙋйсѧ, цвѣ́те бжⷭ҇твеннагѡ прозѧбе́нїѧ: ра́дꙋйсѧ, правосла́внаго мона́шества ѹ҆краше́нїе.

<red>Р</red>а́дꙋйсѧ, прест҃а́ѧ бцⷣе дѣ́во, пече́рскаѧ похвало̀ и҆ на́ше ѹ҆тѣше́нїе.
