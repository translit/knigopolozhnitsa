---
title: "Конда́къ ѕ҃"
navigation:
  key: akathists-kievpechersk-11
  title: "Конда́къ ѕ҃"
  parent: akathists-kievpechersk
  order: 11
type: "akathist"
---

## Конда́къ ѕ҃:

<red>П</red>роповѣ́дницы твоегѡ̀ чꙋде́сногѡ ꙗ҆вле́нїѧ во влахе́рнстѣй це́ркви гре́честїи каменозда́телїе, прїидо́ша въ кі́евъ, ко прпⷣбнымъ а҆нтѡ́нїю и҆ ѳеодо́сїю, врꙋчи́ша и҆мъ і҆кѡ́нꙋ твоегѡ̀ ѹ҆спе́нїѧ и҆ мо́щи ст҃ы́хъ мꙋ́чєникъ, и҆ повѣ́даша и҆мъ твою̀ во́лю ѡ҆ созида́нїи хра́ма во и҆́мѧ твоѐ: ѻ҆нѝ же слы́шаша и҆́хъ глагѡ́лы, ѡ҆́бразꙋ твоемꙋ̀ на і҆кѡ́нѣ из̾ображеннꙋ поклони́шасѧ, бг҃ꙋ же вопїю́ще: <red>А҆</red>ллилꙋ́їа.
