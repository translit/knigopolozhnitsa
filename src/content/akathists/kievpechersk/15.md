---
title: "Конда́къ и҃"
navigation:
  key: akathists-kievpechersk-15
  title: "Конда́къ и҃"
  parent: akathists-kievpechersk
  order: 15
type: "akathist"
---

## Конда́къ и҃:

<red>С</red>тра́нное чꙋ́до показа́сѧ, є҆гда̀ ѹ҆краша́хꙋ хра́мъ тво́й, пречⷭ҇таѧ, мꙋсі́ею, тогда̀ во ѻ҆лтарѝ на стѣнѣ̀ са́мъ из̾ѻбрази́сѧ ѻ҆́бразъ тво́й прпⷣбномꙋ а҆лѵ́пїю со і҆кѡнопи́сцы тꙋ̀ сꙋ́щемꙋ и҆ просвѣти́сѧ па́че со́лнца. и҆ сѐ и҆з̾ ѹ҆́стъ ѻ҆́браза твоегѡ̀, прест҃а́ѧ, и҆злетѣ̀ го́лꙋбь бѣ́лъ, и҆ летѧ́ше ко ѻ҆бразꙋ сп҃си́телевꙋ, и҆ ко и҆ны́мъ ѻ҆бразѡ́мъ напи̑саннымъ во хра́мѣ, па́ки летѣ̀ ко ѻ҆́бразꙋ сп҃си́телевꙋ и҆ влетѣ̀ во ѹ҆ста̀ є҆гѡ̀ и҆ та́мѡ скры́сѧ. є҆́же ви́дѧщи гре́честїи їкѡноп́исцы, во ѻ҆би́тели твое́й и҆ живо́тъ сво́й сконча́ша, мо́щы же и҆́хъ въ пеще́рѣ положе́ни бы́ша, дꙋша́ми же на нб҃са̀ пресели́шасѧ, и҆дѣ́же прославлѧ́ютъ тѧ̀ со а҆́гг҃лы, сн҃ꙋ же твоемꙋ̀ зовꙋ́тъ: <red>А҆</red>ллилꙋ́їа.
