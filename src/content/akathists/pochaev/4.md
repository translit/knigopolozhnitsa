---
title: "І҆́косъ в҃"
navigation:
  key: akathists-pochaev-4
  title: "І҆́косъ в҃"
  parent: akathists-pochaev
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣва́емый ѡ҆ ꙗ҆вле́нїи твое́мъ, влⷣчцѣ, и҆́щꙋще, въ сицево́мъ ѹ҆пова́нїи ѹ҆твержда́етсѧ, ꙗ҆́кѡ пе́рвѣе ѿ а҆гарѧ́нъ, по́слѣжде ѿ є҆ретїкѡ́въ ѻ҆пло́тъ правосла́вїѧ на горѣ̀ поча́евстѣй ѹ҆тверди́ти благоволи́ла є҆сѝ, сегѡ̀ ра́ди въ тво́й ст҃ы́й хра́мъ приходѧ́ще, те́плою вѣ́рою срⷣца̀ на́ша и҆сполнѧ́емъ, глаго́лющи:

<red>Р</red>а́дꙋйсѧ, и҆́стинныѧ вѣ́ры ѹ҆твержде́нїе; ра́дꙋйсѧ, ѕловѣ́рїѧ ꙗ҆́вное ѡ҆бличе́нїе. Ра́дꙋйсѧ, дре́влѣ въ неѡпали́мей кꙋпинѣ̀ сїна́йстѣй и҆звѣсти́вшаѧсѧ; ра́дꙋйсѧ, хрⷭ҇тїа́нѡмъ въ столпѣ̀ ѻ҆́гненномъ здѣ̀ ꙗ҆ви́вшаѧсѧ. Ра́дꙋйсѧ, ꙗ҆́кѡ въ пе́щи горѧ́щей, росо́ю сп҃се́ннїи, а҆враа́мстїи ѻ҆́троцы тѧ̀ предвозвѣсти́ша; ра́дꙋйсѧ, ꙗ҆́кѡ водо́ю ѿ слѣ́да стопы̑ твоеѧ̀ и҆сцѣле́нїи блгⷣть твою̀ проповѣ́даша. Ра́дꙋйсѧ, зе́млю на́шꙋ, дре́влѣ ѿ а҆гарѧ́нъ разоре́ннꙋю, ꙗ҆вле́нїемъ твои̑мъ тогда̀ ѹ҆тѣ́шившаѧ; ра́дꙋйсѧ, и҆ ны́нѣ мно́гими зна́меньми молѧ́щїѧсѧ здѣ̀ ѡ҆бодрѧ́ющаѧ. Ра́дꙋйсѧ, ка́ющихсѧ ско́рое ѹ҆слыша́нїе; ра́дꙋйсѧ, подвиза́ющымсѧ по́мощь и҆ прибѣ́жище. Ра́дꙋйсѧ, и҆ невѣ́дꙋщихъ вразꙋмле́нїе; ра́дꙋйсѧ, и҆ малодꙋ́шныхъ ѹ҆крѣпле́нїе.

<red>Р</red>а́дꙋйсѧ, похвало̀ поча́евскаѧ и҆ всего̀ мі́ра наде́ждо и҆ ѹ҆тѣше́нїе.
