---
title: "І҆́косъ г҃"
navigation:
  key: akathists-pochaev-6
  title: "І҆́косъ г҃"
  parent: akathists-pochaev
  order: 6
type: "akathist"
---

## І҆́косъ г҃:

<red>И҆</red>мꙋ́щи въ домꙋ̀ свое́мъ і҆кѡ́нꙋ твою̀, влⷣчцѣ, болѧ́рина а҆́нна, и҆ и҆сцѣле́нїе ѿ неѧ̀ слѣпорожде́нномꙋ бра̑тꙋ своемꙋ̀ фїлі́ппꙋ бы́вшее ѹ҆вѣ́дѣвши, а҆́бїе дꙋ́хомъ ре́вности ѡ҆ сла́вѣ твое́й возгорѐ и҆ ѡ҆би́тель и҆зъ ка́мене во и҆́мѧ пречⷭ҇тна́гѡ ѹ҆спе́нїѧ твоегѡ̀ пꙋсты́нникѡмъ поча́евскимъ ѹ҆строѧ́етъ, въ не́йже чꙋдотво́рномꙋ ѡ҆́бразꙋ твоемꙋ̀ покланѧ́ющисѧ взыва́етъ си́це:

<red>Р</red>а́дꙋйсѧ, сокро́вище бога́тное въ твое́й ст҃ѣ́й і҆кѡ́нѣ на́мъ препода́вшаѧ; ра́дꙋйсѧ, ст҃и́телѧ рꙋко́ю дарова́ннымъ ѡ҆́бразомъ твои̑мъ зе́млю на́шꙋ ѡ҆свѧти́вшаѧ. Ра́дꙋйсѧ, дꙋ́ши на́ша ѿ земна́гѡ бога́тства ѿвраща́ющаѧ; ра́дꙋйсѧ, сла́вꙋ бж҃їю пѣ́ти на́съ наꙋча́ющаѧ. Ра́дꙋйсѧ, ꙗ҆́кѡ чꙋдеса̀ твоѧ̀ зрѧ́ще, къ нб҃сѝ срⷣцы̀ свои́ми восхища́емсѧ; ра́дꙋйсѧ, ꙗ҆́кѡ во ѡ҆би́тєли твое́й, а҆́ки въ преддве́рїи раѧ̀ ѡ҆брѣта́емсѧ. Ра́дꙋйсѧ, правосла́вныѧ лю́ди і҆кѡ́ною твое́ю ѹ҆тѣ́шившаѧ; ра́дꙋйсѧ, ѿ всѣ́хъ стра́нъ молѧ́щїѧсѧ лю́ди во ѡ҆би́тель поча́евскꙋю призыва́ющаѧ. Ра́дꙋйсѧ, є҆́юже вѣ́ра ѹ҆множа́етсѧ; ра́дꙋйсѧ, є҆́юже ѹ҆ны́нїе ѿго́нитсѧ. Ра́дꙋйсѧ, и҆́нокѡвъ поча́евскихъ при́сное ра́дованїе; ра́дꙋйсѧ, мїрски́хъ люде́й непосты́дное ѹ҆пова́нїе.

<red>Р</red>а́дꙋйсѧ, похвало̀ поча́евскаѧ и҆ всего̀ мі́ра наде́ждо и҆ ѹ҆тѣше́нїе.
