---
title: "І҆́косъ ѕ҃"
navigation:
  key: akathists-pochaev-12
  title: "І҆́косъ ѕ҃"
  parent: akathists-pochaev
  order: 12
type: "akathist"
---

## І҆́косъ ѕ҃:

<red>В</red>озсїѧ̀ видѣ́нїе твоѐ, влⷣчцѣ, на горѣ̀ поча́евстѣй, є҆гда̀ бра́тїѧ ѡ҆би́тєли, ѕѣлѡ̀ ѿ а҆гарѧ́нъ ѡ҆сажда́ема, съ ве́лїимъ во́племъ моле́нїе пред̾ ст҃о́ю твое́ю і҆кѡ́ною и҆ пред̾ ра́кою прпⷣбнаго і҆́ѡва возноша́ше, є҆гда̀ же а҆га́рѧны, видѣ́нїємъ си̑мъ смѧте́нныѧ и҆ бежа́щїѧ, ви́дѣша, а҆́бїе съ весе́лїемъ воспѣ̀ша тебѣ̀ си́це:

<red>Р</red>а́дꙋйсѧ, и҆зба́вительнице на́ша и҆ сп҃се́нїе; ра́дꙋйсѧ, ро́да хрⷭ҇тїа́нскагѡ при́сное вспоможе́нїе. Ра́дꙋйсѧ, нечести̑выѧ враги̑ ѿ твоеѧ̀ ст҃ы̑ни ѿгна́вшаѧ; ра́дꙋйсѧ, въ покаѧ́нїе и҆́хъ приводѧ́щаѧ. Ра́дꙋйсѧ, є҆ѧ́же и҆ неви́димїи сп҃се́нїѧ на́шего вразѝ трепе́щꙋтъ; ра́дꙋйсѧ, є҆́йже ст҃і́и а҆́гг҃ли и҆ преста́вльшїисѧ првⷣницы на нб҃сѝ поклонѧ́ютсѧ. Ра́дꙋйсѧ, прпⷣбнаго і҆́ѡва въ мл҃твꙋ съ собо́ю прїе́мшаѧ; ра́дꙋйсѧ, а҆га́рѧны ко ст҃о́мꙋ креще́нїю видѣ́нїємъ свои́мъ приве́дшаѧ. Ра́дꙋйсѧ, ꙗ҆́кѡ тобо́ю вѣ́рнїи стра́хъ сме́ртный въ конє́цъ ѿложи́ша; ра́дꙋйсѧ, ꙗ҆́кѡ тебѣ̀ ра́ди нѣ́цыи ѿ а҆гарѧ́нъ бг҃обоѧ́зненнїи и҆́ноцы здѣ̀ ꙗ҆ви́шасѧ. Ра́дꙋйсѧ, и҆́стины при́сное и҆з̾ѧвле́нїе; ра́дꙋйсѧ, заблꙋжда́ющимсѧ до́брое вразꙋмле́нїе.

<red>Р</red>а́дꙋйсѧ, похвало̀ поча́евскаѧ и҆ всего̀ мі́ра наде́ждо и҆ ѹ҆тѣше́нїе.
