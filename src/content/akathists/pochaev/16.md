---
title: "І҆́косъ и҃"
navigation:
  key: akathists-pochaev-16
  title: "І҆́косъ и҃"
  parent: akathists-pochaev
  order: 16
type: "akathist"
---

## І҆́косъ и҃:

<red>В</red>е́сь а҆́зъ недосто́йный грѣха́ми и҆спо́лнилсѧ, мїрско́мꙋ разсѣ́ѧнїю вда́всѧ и҆ ѡ҆ дꙋшѝ свое́й вознерадѣ́въ, ѡ҆ба́че на ст҃ꙋ́ю і҆кѡ́нꙋ твою̀, влⷣчцѣ, взира́ѧ, и҆ просвѣще́нїе ѿ неѧ̀ безчи́слєннымъ лю́демъ, здѣ̀ приходѧ́щымъ, ви́дѧ, па́ки на пꙋ́ть сп҃се́нїѧ ѹ҆стремлѧ́юсѧ и҆ въ ра́дости срⷣца воспѣва́ю тѝ си́це:

<red>Р</red>а́дꙋйсѧ, чистоты̀ сокро́вище; ра́дꙋйсѧ, млⷭ҇тей бе́здно. Ра́дꙋйсѧ, къ сн҃ꙋ твоемꙋ̀ ѡ҆ вѣ́рныхъ молє́нїѧ вы́нꙋ приносѧ́щаѧ; ра́дꙋйсѧ, молє́нїѧ грѣ́шныхъ не ѿверга́ющаѧ. Ра́дꙋйсѧ, ꙗ҆́кѡ тобо́ю мнѡ́зи ѿча́ѧнїѧ грѣхо́внагѡ и҆збѣго́ша; ра́дꙋйсѧ, ꙗ҆́кѡ призыва́ющїи и҆́мѧ твоѐ ѿ паде́нїѧ стра́ннагѡ возста́ша. Ра́дꙋйсѧ, є҆́юже і҆кѡнобо́рнаѧ є҆́ресь во вселе́ннѣй посрами́сѧ; ра́дꙋйсѧ, є҆́юже и҆́стиннаѧ вѣ́ра волы́нской странѣ̀ возврати́сѧ. Ра́дꙋйсѧ, къ по́двигꙋ цѣломꙋ́дрїѧ дꙋ́ши возводѧ́щаѧ; ра́дꙋйсѧ, ѡ҆би́дѧщимъ проща́ти наꙋча́ющаѧ. Ра́дꙋйсѧ серде́цъ на́шихъ ѹ҆миле́нїе; ра́дꙋйсѧ, дꙋ́шъ на́шихъ ѹ҆пова́нїе.

<red>Р</red>а́дꙋйсѧ, похвало̀ поча́евскаѧ и҆ всего̀ мі́ра наде́ждо и҆ ѹ҆тѣше́нїе.
