---
title: "Конда́къ ѳ҃"
navigation:
  key: akathists-pochaev-17
  title: "Конда́къ ѳ҃"
  parent: akathists-pochaev
  order: 17
type: "akathist"
---

## Конда́къ ѳ҃:

<red>В</red>сѧ̑кїѧ ѿстꙋ́пства и҆ є҆реті́чєскаѧ блꙋжда́нїѧ пока́ѧвшемꙋсѧ наро́дꙋ землѝ волы́нскїѧ ѿпꙋсти́ла є҆сѝ, влⷣчцѣ, и҆ па́ки и҆сто́чникъ и҆сцѣле́нїй ѿ чꙋдотво́рныѧ твоеѧ̀ і҆кѡ̑ны ѿ слѣ́да стопы̑ твоеѧ̀ на горѣ̀ поча́евстѣй въ правосла́вной ла́врѣ твое́й лю́демъ ѿкры́ла є҆сѝ, то́кмо а҆́ще покаѧ́нїе ѡ҆ грѣсѣ́хъ свои́хъ принесꙋ́тъ бг҃ꙋ и҆ ѡ҆ твое́й по́мощи не сꙋмнѧ́щесѧ, возопїю́тъ є҆мꙋ̀: <red>А҆</red>ллилꙋ́їа.
