---
title: "І҆́косъ є҃"
navigation:
  key: akathists-pochaev-10
  title: "І҆́косъ є҃"
  parent: akathists-pochaev
  order: 10
type: "akathist"
---

## І҆́косъ є҃:

<red>В</red>и́дѣша лю́дїе, на го́рꙋ поча́евскꙋю, ꙗ҆́коже въ дре́внѧѧ, та́кѡ и҆ въ послѣ̑днѧѧ лѣта̀ притека́ющїи, мно́жєства и҆сцѣле́нїй, тобо́ю подава́емаѧ, въ жела́нїи сп҃се́нїѧ дꙋ́ши своѧ̀ ѹ҆твержда́хꙋ и҆ ѡ҆ грѣсѣ́хъ свои́хъ покаѧ́нїе те́плое приноша́хꙋ, вопїю́ще тебѣ̀:

<red>Р</red>а́дꙋйсѧ, слѣпы́хъ прозрѣ́нїе и҆ хромы́хъ и҆сцѣле́нїе; ра́дꙋйсѧ, бѣсны́хъ ѿ де́мѡнѡвъ и҆збавле́нїе. Ра́дꙋйсѧ, плѣне́ннаго и҆́нока во ѡ҆би́тель твою̀ на воздꙋ́сѣ чꙋде́снѣ возврати́вшаѧ; ра́дꙋйсѧ, младе́нца сѷмеѡ́на предꙋме́рша по мл҃твѣ ста́рицы воскреси́вшаѧ. Ра́дꙋйсѧ, ꙗ҆́кѡ въ си́хъ зна́менїихъ си́ла дре́внихъ чꙋде́съ твои́хъ лю́демъ па́ки ꙗ҆ви́сѧ; ра́дꙋйсѧ, ꙗ҆́кѡ и҆сцѣле́нїѧ ѿ ст҃ы̑ѧ і҆кѡ̑ны твоеѧ̀ и҆ въ послѣ̑днѧѧ днѝ не ѡ҆скꙋдѣ́ша. Ра́дꙋйсѧ, во все́мъ мі́ре и҆сто́чникъ и҆сцѣле́нїй ѿ ст҃ы́хъ і҆кѡ́нъ твои́хъ подаю́щаѧ; ра́дꙋйсѧ, па́че си́хъ дꙋхо́вными дарова́ньми молѧ́щїѧсѧ ѡ҆богаща́ющаѧ. Ра́дꙋйсѧ, є҆́юже правосла́внїи родѝ хва́лѧтсѧ; ра́дꙋйсѧ, къ є҆ѧ́же по́мощи и҆ маловѣ́рнїи притека́ютъ. Ра́дꙋйсѧ, земноро́дныхъ ѹ҆пова́нїе; ра́дꙋйсѧ, нбⷭ҇ныхъ чинѡ́въ ра́дованїе.

<red>Р</red>а́дꙋйсѧ, похвало̀ поча́евскаѧ и҆ всего̀ мі́ра наде́ждо и҆ ѹ҆тѣше́нїе.
