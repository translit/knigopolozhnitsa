---
title: "І҆́косъ д҃"
navigation:
  key: akathists-pochaev-8
  title: "І҆́косъ д҃"
  parent: akathists-pochaev
  order: 8
type: "akathist"
---

## І҆́косъ д҃:

<red>С</red>лы́шаша и҆́ноцы поча́евстїи и҆ всѝ правосла́внїи лю́дїе, ꙗ҆́кѡ ст҃а̑ѧ і҆кѡ́на твоѧ̀ по седмина́десѧтихъ лѣ́тѣхъ є҆реті́ческагѡ плѣне́нїѧ во ст҃ꙋ́ю ѡ҆би́тель ѿ посра́мленныхъ хꙋли́телей возвраща́етсѧ, а҆́бїе на срѣ́тенїе є҆ѧ̀ и҆зыдо́ша и҆ пла́чъ сво́й на ра́дость прело́жше, вопїѧ́хꙋ тебѣ̀:

<red>Р</red>а́дꙋйсѧ, хрⷭ҇тїа́нѡмъ прибѣ́жище; ра́дꙋйсѧ, є҆ретїкѡ́въ ѡ҆бличе́нїе. Ра́дꙋйсѧ, ѡ҆би́тель поча́евскꙋю і҆кѡ̑ны твоеѧ̀ до конца̀ не лиши́вшаѧ; ра́дꙋйсѧ, ѕлохꙋле́нїе і҆кѡнобо́рцєвъ посрами́вшаѧ. Ра́дꙋйсѧ, ꙗ҆́кѡ въ бѣда́хъ не ѹ҆ныва́ти и҆ на́съ наꙋча́еши; ра́дꙋйсѧ, ꙗ҆́кѡ правосꙋ́дїю бж҃їю вѣ́ровати на́мъ повелѣва́еши. Ра́дꙋйсѧ, є҆́юже правосла́вїе во странѣ̀ на́шей ѹ҆тверди́сѧ; ра́дꙋйсѧ, є҆́юже и҆ всѧ̀ вселе́ннаѧ воплоще́ннꙋю и҆́стинꙋ прїѧ́ти сподо́бисѧ. Ра́дꙋйсѧ, долготерпѣ́нїе бж҃їе подража́ющаѧ; ра́дꙋйсѧ, въ терпѣ́нїи лю́ди твоѧ̀ ѹ҆твержда́ющаѧ. Ра́дꙋйсѧ, ꙗ҆́кѡ смире́ннїи тобо́ю ѹ҆тѣше́нїе прїе́млютъ; ра́дꙋйсѧ, ꙗ҆́кѡ гордели́вїи тобо́ю смирѧ́ютсѧ.

<red>Р</red>а́дꙋйсѧ, похвало̀ поча́евскаѧ и҆ всего̀ мі́ра наде́ждо и҆ ѹ҆тѣше́нїе.
