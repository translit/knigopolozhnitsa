---
title: "Конда́къ з҃"
navigation:
  key: akathists-pochaev-13
  title: "Конда́къ з҃"
  parent: akathists-pochaev
  order: 13
type: "akathist"
---

## Конда́къ з҃:

<red>Х</red>отѧ́щи жела́нїе вѣ́чнаго живота̀ возгре́ти въ срⷣца́хъ хрⷭ҇тїа́нскихъ, прест҃а́ѧ бцⷣа болѧ́щыѧ чꙋдесы̀ свои́ми и҆сцѣлѧ́етъ, бѣ̑сы и҆згонѧ́етъ, плѣнє́нныѧ свобожда́етъ, мє́ртвыѧ воскреша́етъ, да мы̀ всѝ, си́лꙋ бж҃їю ѹ҆разꙋмѣ́вше, зємна́ѧ возненави́димъ и҆ ѡ҆ дꙋша́хъ свои́хъ попече́нїе приложи́мъ, непреста́ннѡ вопїю́ще бг҃ꙋ: <red>А҆</red>ллилꙋ́їа.
