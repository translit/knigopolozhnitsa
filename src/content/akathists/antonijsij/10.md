---
title: "І҆́косъ є҃"
navigation:
  key: akathists-antonijsij-10
  title: "І҆́косъ є҃"
  parent: akathists-antonijsij
  order: 10
type: "akathist"
---

## І҆́косъ є҃:

<red>В</red>и́дѧ невиди́мыхъ врагѡ́въ прило́ги, ѿгонѧ́лъ є҆сѝ тѣ́хъ, под̾е́млѧ рꙋ́цѣ на мл҃твꙋ: въ трꙋдѣ́хъ и҆ по́двизѣхъ непреста́нныхъ, ди́вїими то́чїю ѕє́лїи пита́лсѧ є҆сѝ; а҆́лчꙋщыѧ же ѹ҆ченикѝ твоѧ̀, не и҆мы́й хлѣ́ба, словесы̀ бжⷭ҇твенными насыща́лъ и҆ ѹ҆крѣплѧ́лъ є҆сѝ, до́ндеже нѣ́кто, мимоходѧ́й, подадѐ тѝ всѧ̑ потрє́бнаѧ къ препита́нїю и҆ строе́нїю ѡ҆би́тели. сицево́мꙋ ѹ҆́бѡ смотре́нїю Бж҃їю, ꙗ҆́кѡже и҆ вѣ́рѣ твое́й дивѧ́щесѧ, ра́достнѡ вопїе́мъ тѝ:

<red>Р</red>а́дꙋйсѧ, безси́лїе те́мныхъ си́лъ ѡ҆бличи́вый: ра́дꙋйсѧ, си́лꙋ мл҃твы побѣди́тельнꙋ показа́вый. Ра́дꙋйсѧ, вѣ́рꙋ непоколеби́мꙋ стѧжа́вый: ра́дꙋйсѧ, ѹ҆пова́нїе неѿло́жнѡ сохрани́вый. Ра́дꙋйсѧ, любо́вь нелицемѣ́рнꙋ и҆ безкоры́стнꙋ соблюды́й: ра́дꙋйсѧ, всѧ́кѡ жите́йское попече́нїе ѿложи́вый. Ра́дꙋйсѧ, всѧ́кꙋ печа́ль на гдⷭ҇а̀ возвергі́й: ра́дꙋйсѧ, терпе́нїемъ во и҆скꙋше́нїихъ, мꙋ́жество неѡбори́мо ꙗ҆ви́вый. Ра́дꙋйсѧ, мꙋ́дрый строи́телю, не на песцѣ̀, а҆ на тве́рдѣ ка́мени зи́ждѧй; ра́дꙋйсѧ, ꙗ҆́кѡ ни́щъ бы́въ гдⷭ҇а̀ ра́ди, дово́ленъ бы́лъ є҆сѝ мнѡ́ги бг҃олю́бцы собра́ти и҆ препита́ти. Ра́дꙋйсѧ, ничто́же и҆мы́й, всѧ̑ содержа́й: ра́дꙋйсѧ, въ промышле́нїи любвѐ бж҃їѧ, и҆сто́чникъ всѧ́кагѡ дово́льства неизсѧка́ющъ ѡ҆брѣты́й и҆ и҆ны̑мъ ꙗ҆ви́вый.

<red>Р</red>а́дꙋйсѧ, прпⷣбне ѻ҆́ч҃е на́шъ а҆нтѡ́нїе.
