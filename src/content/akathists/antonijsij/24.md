---
title: "І҆́косъ в҃і"
navigation:
  key: akathists-antonijsij-24
  title: "І҆́косъ в҃і"
  parent: akathists-antonijsij
  order: 24
type: "akathist"
---

## І҆́косъ в҃і:

<red>П</red>ѣ́ти всѧ̑ чꙋдеса̀ твоѧ̑ не возмо́жемъ, мнѡ́га бо ѕѣлѡ̀ ди̑внаѧ сотвори́лъ є҆сѝ и҆ по сме́рти твое́й. сегѡ̀ ра́ди вѣ́рꙋемъ, ꙗ҆́кѡ нн҃ѣ на нб҃сѣ́хъ живе́ши, и҆ приноси̑маѧ тебѣ̀ пѣ̑нїѧ ми́лостивнѡ прїе́млеши, и҆ па́че дерза́емъ глаго́лати:

<red>Р</red>а́дꙋйсѧ, бж҃е́ственый врачꙋ̀, всѧ́кꙋ болѣ́знь и҆ всѧ́кꙋ ꙗ҆́зю ско́рѡ и҆сцѣлѧ́ѧй: ра́дꙋйсѧ, разсла́блєнныѧ возставлѧ́ѧй. Ра́дꙋйсѧ, и҆ малодꙋ̑шныѧ ѹ҆твержда́ѧй: ра́дꙋйсѧ, слѣпы̑ѧ ви́дѣти творѧ́й. Ра́дꙋйсѧ, и҆ помрачє́нныѧ ѹ҆мы̀, смы́слєнны дѣ́ѧй: ра́дꙋйсѧ, и҆ невѣ́рꙋющыѧ вѣ́ровати наꙋча́ѧй. Ра́дꙋйсѧ, ѹ҆пова́ющыѧ спаса́ѧй: ра́дꙋйсѧ, и҆з̾ грѣхо́вныѧ бє́здны и҆з̾е́млѧй. Ра́дꙋйсѧ, ѿ наси́лїѧ де́монскагѡ свобожда́ѧй: ра́дꙋйсѧ, къ самоꙋбі́йствꙋ текꙋ́щыѧ воспѧща́ѧй. Ра́дꙋйсѧ, па́че наде́жды по́мощь подава́ѧй: ра́дꙋйсѧ, и҆ не зва́вшымъ тѧ̀, ꙗ҆́кѡ зва́нъ, бл҃говре́меннѣ помога́ѧй.

<red>Р</red>а́дꙋйсѧ, прпⷣбне ѻ҆́ч҃е на́шъ а҆нтѡ́нїе.
