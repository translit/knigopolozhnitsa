---
title: "Мл҃тва в҃"
navigation:
  key: akathists-antonijsij-27
  title: "Мл҃тва в҃"
  parent: akathists-antonijsij
  order: 27
type: "akathist"
---

## Мл҃тва в҃:

<versal>Ѽ</versal> бг҃облаже́нне и҆ приснопа́мѧтне ѻ҆́ч҃е на́шъ а҆нтѡ́нїе! не мни́мъ тѧ̀ ме́ртва сꙋ́ща, а҆́ще тѣ́ломъ и҆ преста́вилсѧ є҆сѝ ѿ на́съ, но жи́въ въ собо́рѣ а҆́гг҃лѡвъ водворѧ́ешисѧ. молѝ за ны̀, и҆збра́нное хрⷭ҇то́въ, и҆ не пре́зри на́съ вѣ́рою и҆ любо́вїю чтꙋ́щихъ тѧ̀, помина́й на́съ недосто́йныхъ ѹ҆ прⷭ҇то́ла цр҃ѧ̀ нбⷭ҇нагѡ, тебѣ̀ бо даде́сѧ блгⷣть моли́тисѧ за ны̀. ѽ, застꙋ́пниче и҆ мл҃твенниче на́шъ до́брый! се́ бо ст҃ы́хъ моще́й твои́хъ ра́ка пред̾ ѻ҆чи́ма на́шима ви́дима є҆́сть, сохранѧ́й ѹ҆̀бо на́съ всегда̀ ѿ сѣте́й вра́жїихъ: моли́сѧ ко гдⷭ҇ꙋ ѡ҆ сп҃се́нїи дꙋ́шъ на́шихъ, и҆ и҆спросѝ на́мъ покаѧ́нїѧ вре́мѧ и҆ хрⷭ҇тїа́нскꙋю кончи́нꙋ безболѣ́зненнꙋ, непосты́днꙋ, ми́рнꙋ, да невозбра́ннѡ пре́йдемъ мыта̑рства воздꙋ́шныхъ кнѧзе́й и҆ сподо́бимсѧ нбⷭ҇нагѡ црⷭ҇твїѧ со всѣ́ми ѹ҆годи́вшими влⷣцѣ нб҃а и҆ землѝ, гдⷭ҇ꙋ на́шемꙋ і҆и҃сꙋ хрⷭ҇тꙋ̀, є҆мꙋ́же подоба́етъ всѧ́кїѧ сла́ва, чⷭ҇ть и҆ поклоне́нїе всегда̀, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
