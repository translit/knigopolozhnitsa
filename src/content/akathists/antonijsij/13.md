---
title: "Конда́къ з҃"
navigation:
  key: akathists-antonijsij-13
  title: "Конда́къ з҃"
  parent: akathists-antonijsij
  order: 13
type: "akathist"
---

## Конда́къ з҃:

<red>Х</red>отѧ́й насыща́ти словесы̀ бжⷭ҇твенными и҆ пѣ́снми дꙋхо́вными собра́нное тобо́ю ста́до, созда́лъ є҆сѝ хра́мъ живонача́льныѧ трⷪ҇цы, и҆ неѡпи́санный ѡ҆́бразъ трїеди́наго бжⷭ҇тва̀ потща́лсѧ є҆сѝ воѡбрази́ти на і҆кѡ́нѣ, споспѣшествꙋ́ющꙋ тѝ са́момꙋ гдⷭ҇ꙋ, є҆мꙋ́же въ по́стѣ̀ и҆ мл҃твѣ рабо́талъ є҆сѝ, вопїѧ̀: <red>А҆</red>ллилꙋ́їа.
