---
title: "І҆́косъ г҃"
navigation:
  key: akathists-antonijsij-6
  title: "І҆́косъ г҃"
  parent: akathists-antonijsij
  order: 6
type: "akathist"
---

## І҆́косъ г҃:

<red>И҆</red>мы́й се́рдце ѹ҆гото́вано въ слꙋ́жбꙋ гдⷭ҇еви, сегѡ̀ пречⷭ҇томꙋ ѡ҆́бразꙋ со слеза́ми ра́дости и҆ бл҃годаре́нїѧ поклони́лсѧ є҆сѝ во вратѣ́хъ тоѧ̀ ѡ҆би́тели, въ ню́же все́льсѧ, не солга́лъ є҆сѝ ст҃о́мꙋ дх҃ꙋ, но па́че всѣ́хъ рабо́талъ є҆сѝ гдⷭ҇еви. сегѡ̀ ра́ди зове́мъ тѝ:

<red>Р</red>а́дꙋйсѧ, ꙗ҆́кѡ препоѧ́салсѧ є҆сѝ съ высоты̀ си́лою: ра́дꙋйсѧ, ꙗ҆́кѡ крѣ́пцѣ ѡ҆полчи́лсѧ є҆сѝ проти́вꙋ пло́ти, мі́ра и҆ дїа́вола. Ра́дꙋйсѧ, ꙗ҆́кѡ прїи́скреннѣ прине́слсѧ є҆сѝ бг҃ови: ра́дꙋйсѧ, ꙗ҆́кѡ сраспѧ́лсѧ є҆сѝ хрⷭ҇тꙋ̀. Ра́дꙋйсѧ, ꙗ҆́кѡ сла́дцѣ поне́слъ є҆сѝ бре́мѧ є҆гѡ̀: ра́дꙋйсѧ, ꙗ҆́кѡ смире́нїемъ ѹ҆краси́лсѧ є҆сѝ. Ра́дꙋйсѧ, ꙗ҆́кѡ всѧ̑, ꙗ҆́же на землѝ, мꙋдрова̑нїѧ ѿри́нꙋлъ є҆сѝ: ра́дꙋйсѧ, ꙗ҆́кѡ по́стническими трꙋды̀ бг҃ꙋ ѹ҆годи́лъ є҆сѝ. Ра́дꙋйсѧ, ꙗ҆́кѡ глаго́лы бжⷭ҇твенными дꙋ́шꙋ напита́лъ и҆ ѹ҆крѣпи́лъ є҆сѝ: ра́дꙋйсѧ, ꙗ҆́кѡ бо́дренною мл҃твою и҆ ѱалмопѣ́нїемъ дꙋ́хъ тво́й ѡ҆крыли́лъ є҆сѝ. Ра́дꙋйсѧ, ꙗ҆́кѡ бдѣ̑нїи всено́щными и҆ хране́нїемъ се́рдца ѹ҆гото́валъ є҆сѝ себѐ къ зрѣ́нїю невече́рнѧгѡ свѣ́та: ра́дꙋйсѧ, ꙗ҆́кѡ ѡ҆́бразъ житїѧ̀ и҆́ноческагѡ бы́лъ є҆сѝ.

<red>Р</red>а́дꙋйсѧ, прпⷣбне ѻ҆́ч҃е на́шъ а҆нтѡ́нїе.
