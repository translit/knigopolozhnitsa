---
title: "Конда́къ ѕ҃"
navigation:
  key: akathists-antonijsij-11
  title: "Конда́къ ѕ҃"
  parent: akathists-antonijsij
  order: 11
type: "akathist"
---

## Конда́къ ѕ҃:

<red>П</red>роповѣ́дникъ ст҃ы́ни твоеѧ̀, прпⷣбне, ꙗ҆ви́сѧ вра́гъ тво́й, є҆ди́нъ ѿ приста́вникъ къ собира́нїю да́ней; ѻ҆́нъ бо, непщꙋ́ѧ тѧ̀ и҆мꙋ́ща стѧжа̑нїѧ мнѡ́га, наѧ́тъ разбѡ́йники расхи́тити ѡ҆би́тель твою̀, но не возмо́же ѡ҆ѕло́бити ю҆̀, наро́да ра́ди, со ѻ҆рꙋ̑жїи ѡ҆бстоѧ́ща ю҆̀; ѹ҆вѣ́дѣвый же, ꙗ҆́кѡ не человѣ́ки, но си́лы нбⷭ҇ными ѡ҆хранѧ́ешисѧ, при ногꙋ̀ твое́ю раска́ѧсѧ ѡ҆ ѕлѣ̀, просѧ́й проще́нїѧ. ты̀ же неѕло́бивъ сы́й, съ любо́вїю ѿпꙋсти́въ є҆гѡ̀, воспѣ́лъ є҆сѝ бг҃ꙋ: <red>А҆</red>ллилꙋ́їа.
