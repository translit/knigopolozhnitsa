---
title: "І҆́косъ ѳ҃"
navigation:
  key: akathists-antonijsij-18
  title: "І҆́косъ ѳ҃"
  parent: akathists-antonijsij
  order: 18
type: "akathist"
---

## І҆́косъ ѳ҃:

<red>В</red>ѣті́ѧ ди́венъ бы́лъ є҆сѝ, при́снѡ ѿ се́рдца и҆спо́лнена любвѐ глаго́лѧй и҆ помышлє́нїѧ человѣ́чєскаѧ дꙋ́хомъ прови́дѧй, є҆ди́наго ѿ ѹ҆чєни́къ твои́хъ предвари́въ, наста́вилъ є҆сѝ не ѿлага́ти ѡбѣ́ты и҆́ноческїѧ ра́ди мїрскі́ѧ пре́лести; и҆ ѹ҆тѣ́шивъ є҆гѡ̀ словесы̀ писа́нїѧ, возбрани́лъ є҆сѝ ѕло́мꙋ по́мыслꙋ возврати́тисѧ въ се́рдце є҆гѡ̀. сегѡ̀ ра́ди зове́мъ тѝ:

<red>Р</red>а́дꙋйсѧ, и҆зрѧ́днѣйшїй врачꙋ̀ дꙋхо́вный: ра́дꙋйсѧ, вѣ́рный наста́вниче ѹ҆мѡ́въ заблꙋ́ждшихъ. Ра́дꙋйсѧ, серде́цъ мѧтꙋ́щихсѧ ѹ҆покои́телю: ра́дꙋйсѧ, ѕлы́хъ начина́нїй разори́телю. Ра́дꙋйсѧ, бл҃ги́хъ по́мыслѡвъ насади́телю: ра́дꙋйсѧ, ст҃ы́хъ жела́нїй внꙋши́телю. Ра́дꙋйсѧ, разсла́бленныѧ во́ли ѹ҆крѣпи́телю: ра́дꙋйсѧ, и҆скꙋше́нїй и҆ собла́знѡвъ и҆зба́вителю. Ра́дꙋйсѧ, ѿ прило́гѡвъ дїа́волихъ защи́тителю: ра́дꙋйсѧ, ѹ҆ны́лыхъ и҆ ѿчаѧва́ющихсѧ ѹ҆тѣ́шителю. Ра́дꙋйсѧ, ѹ҆сыпле́нныхъ со́вѣстей возбꙋди́телю: ра́дꙋйсѧ, пꙋте́й покаѧ́нїѧ и҆ спасе́нїѧ мꙋ́дрый сказа́телю.

<red>Р</red>а́дꙋйсѧ, прпⷣбне ѻ҆́ч҃е на́шъ а҆нтѡ́нїе.
