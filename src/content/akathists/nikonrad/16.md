---
title: "І҆́косъ и҃"
navigation:
  key: akathists-nikonrad-16
  title: "І҆́косъ и҃"
  parent: akathists-nikonrad
  order: 16
type: "akathist"
---

## І҆́косъ и҃:

<red>В</red>сѧ̑ гра́ды и҆ вѣ̑си рꙋ́сскїѧ смѧто́шасѧ, є҆гда̀ бы́сть наше́ствїе безбо́жныхъ а҆га́рѧнъ. Та́кожде стра́хомъ и҆ тре́петомъ ѡ҆б̾ѧ́та бы́сть ра́донежскаѧ ѻ҆би́тель ѿ грѧдꙋ́щагѡ ѕлострада́нїѧ, ꙗ҆́коже и҆ ст҃ый се́ргїй со двѣма̀ ст҃и́телѣма петро́мъ и҆ а҆леѯі́емъ въ ꙗ҆вле́нїи тебѣ̀, прпⷣбне ні́кѡне, предречѐ вско́рѣ бы́ти разоре́нїю ѻ҆би́тели, ѻ҆ба́че да не впаде́тъ кто̀ во ѹ҆ны́нїе, поне́же послѣдѝ па́ки процвете́тъ сїѧ̀ ѻ҆би́тель па́че пре́жнїѧ. Сегѡ̀ ра́ди вопїе́мъ тѝ:

<red>Р</red>а́дꙋйсѧ, безмо́лвїе затво́ра ѕѣлѡ̀ возлюби́вый: ра́дꙋйсѧ, всю̀ наде́ждꙋ на во́лю бж҃їю возложи́вый. Ра́дꙋйсѧ, ꙗ҆́кѡ во днѝ тѧ́жкихъ и҆спыта́нїй ника́коже въ ѹ҆ны́нїе впада́лъ є҆сѝ: ра́дꙋйсѧ, ꙗ҆́кѡ бра́тїю въ часы̀ лю́тыхъ и҆скꙋше́нїй ника́коже ѡ҆ставлѧ́лъ є҆сѝ. Ра́дꙋйсѧ, ѿкрове́нїѧ свы́шѣ ѡ҆ сꙋдьбѣ̀ ѻ҆би́тели ѹ҆досто́ивыйсѧ: ра́дꙋйсѧ, до́брагѡ ѡ҆бѣтова́нїѧ ѡ҆ не́й сподо́бивыйсѧ. Ра́дꙋйсѧ, въ крѣ́́пкомъ ѹ҆пова́нїи на промышле́нїе бж҃їе поко́й ѡ҆брѣта́ѧй: ра́дꙋйсѧ, благода́ренїе гдⷭ҇ꙋ за всѧ̑ и҆спыта̑нїѧ незабве́ннѣ возсыла́ѧй.

<red>Р</red>а́дꙋйсѧ, ні́кѡне, ра́донежскїй и҆ всеѧ̀ рѡссі́и чꙋдотво́рче.
