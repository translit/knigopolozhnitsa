---
title: "Конда́къ г҃і"
navigation:
  key: akathists-nikonrad-25
  title: "Конда́къ г҃і"
  parent: akathists-nikonrad
  order: 25
type: "akathist"
---

## Конда́къ г҃і:

<red>Ѽ</red> пречꙋ́дный мл҃твенниче и҆ пресла́вный бж҃їй ѹ҆го́дниче! Прїимѝ сїѐ приле́жное на́ше моле́нїе. И҆спросѝ ѹ҆ чл҃вѣколюби́вагѡ хрⷭ҇та̀ бг҃а на́шегѡ вѣ́ры правосла́вныѧ ѹ҆твержде́нїе, дѣло́мъ млⷭ҇рдїѧ преспѣ́ѧнїе, недꙋ́жнымъ и҆сцѣле́нїе, согрѣше́нїємъ на́шимъ проще́нїе, на стра́шнѣмъ сꙋдѣ̀ до́брагѡ ѿве́та возвѣще́нїе, да всѝ вкꙋ́пѣ воспое́мъ є҆мꙋ̀: <rubric class="inline">А҆ллилꙋ́їа, а҆ллилꙋ́їа, а҆ллилꙋ́їа.</rubric>

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ І҆́косъ а҃: <incipit><red>А҆</red>г҃гльское житі҆ѐ:</incipit></rubric>

<rubric>И҆ па́ки конда́къ а҃: <incipit><red>И҆</red>збра́нный бжⷭ҇твенныѧ трⷪ҇цы:</incipit></rubric>
