---
title: "Конда́къ в҃"
navigation:
  key: akathists-nikonrad-3
  title: "Конда́къ в҃"
  parent: akathists-nikonrad
  order: 3
type: "akathist"
---

## Конда́къ в҃:

<red>В</red>и́дѧ сꙋетꙋ̀ сꙋе́тъ мі́ра сегѡ̀ во ѕлѣ̀ лежа́щагѡ, скороги́бнꙋщꙋю красотꙋ̀ є҆гѡ̀ и҆ пре́лесть земны́хъ бла́гъ, тлѣ́нїю прича́стныхъ, ꙗ҆́вѣ̀ ѿри́нꙋлъ є҆сѝ, восхотѣ́лъ бо є҆сѝ, ꙗ҆́кѡ вѣ́рный и҆ бл҃гі́й ра́бъ, є҆ди́номꙋ гдⷭ҇еви нелѣ́ностнѡ порабо́тати, въ ра́дости воспѣва́ѧ є҆мꙋ̀: <red>А҆</red>ллилꙋ́їа.
