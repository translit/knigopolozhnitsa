---
title: "І҆́косъ г҃"
navigation:
  key: akathists-nikonrad-6
  title: "І҆́косъ г҃"
  parent: akathists-nikonrad
  order: 6
type: "akathist"
---

## І҆́косъ г҃:

<red>И҆</red>мѣ́ѧ крѣ́пкое произволе́нїе ѡ҆ спасе́нїи дш҃и своеѧ̀, всеконе́чнѡ преда́лсѧ є҆сѝ води́тельствꙋ бг҃омꙋ́драгѡ ѹ҆чи́телѧ мона́шескагѡ дѣ́ланїѧ се́ргїа, и҆́же ѹзрѣ́въ твоѐ ѹ҆се́рдїе подвиза́тисѧ въ трꙋдѣ́хъ поста̀ и҆ моли́твы, содѣ́ла тѧ̀ свои́мъ возлю́бленнымъ сотаи́нникомъ. Мы́ же, воспѣва́ѧ вели́чїе по́двигѡвъ твои́хъ, взыва́емъ тѝ си́це:

<red>Р</red>а́дꙋйсѧ, равноа́гг҃льнагѡ житїѧ̀ подража́телю: ра́дꙋйсѧ, би́сера црⷭ҇тва нбⷭ҇нагѡ ѹ҆се́рдный и҆ска́телю. Ра́дꙋйсѧ, гдⷭ҇ꙋ домовлады́цѣ ꙗ҆́кѡ вѣ́рный и҆ благі́й ра́бъ послꙋжи́вый: ра́дꙋйсѧ, всю̀ наде́ждꙋ на спасе́нїе дш҃и своеѧ̀ на бг҃а возложи́вый. Ра́дꙋйсѧ, всего̀ себѐ ѻ҆тцꙋ̀ дх҃о́вномꙋ покори́вый: ра́дꙋйсѧ, ко гра́дꙋ нбⷭ҇номꙋ по стопа́мъ є҆гѡ̀ бл҃гоше́ствовавый. Ра́дꙋйсѧ, мно́гихъ дарѡ́въ бг҃омꙋ́драгѡ а҆́ввы соприча́стниче: ра́дꙋйсѧ, при́сный є҆гѡ̀ въ бг҃омы́слїи собесѣ́дниче.

<red>Р</red>а́дꙋйсѧ, ні́кѡне, ра́донежскїй и҆ всеѧ̀ рѡссі́и чꙋдотво́рче.
