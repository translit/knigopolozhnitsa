---
title: "І҆́косъ ѳ҃"
navigation:
  key: akathists-nikonrad-18
  title: "І҆́косъ ѳ҃"
  parent: akathists-nikonrad
  order: 18
type: "akathist"
---

## І҆́косъ ѳ҃:

<red>В</red>иті̑и многогл҃го́ливїи не мо́гꙋтъ и҆зрѣщѝ си́лꙋ твои́хъ по́двигѡвъ, и҆́миже неꙋста́ннѡ сла́вилъ є҆сѝ живонача́льнꙋю трⷪ҇цꙋ, во ѡ҆́бразъ любвѐ трїе́хъ ли́цъ є҆ѧ̀ ѻ҆ц҃а, и҆ си҃а, и҆ ст҃а́гѡ дх҃а, насажда́ѧ дѡбродѣ́тели хрⷭ҇тїа́нскїѧ любвѐ, смире́нїѧ и҆ послꙋша́нїѧ посредѣ̀ бра́тїи, подража́ѧ и҆збра́нникꙋ и҆ слꙋжи́телю ст҃ы́ѧ трⷪ҇цы великосла́вномꙋ се́ргїю. Мы́ же, хва́лѧще твою̀ ре́вность, ꙗ҆́же по бз҃ѣ, съ бл҃годаре́нїемъ зове́мъ тѝ:

<red>Р</red>а́дꙋйсѧ, живонача́льныѧ трⷪ҇цы хра́ме ѡ҆дш҃евле́нный: ра́дꙋйсѧ, мно́гихъ дарѡ́въ, свы́ше ниспосла́нныхъ сосꙋ́де бл҃гоꙋха́нный. Ра́дꙋйсѧ, въ слꙋже́нїи ст҃ѣ́й трⷪ҇цѣ а҆́ввы се́ргїѧ сотаи́нниче. ра́дꙋйсѧ, въ почита́нїи є҆ѧ̀ и҆́мени бра́тїи своеѧ̀ чꙋ́дный наста́вниче. Ра́дꙋйсѧ, ꙗ҆́кѡ чистото́ю се́рдца та́йнꙋ бжⷭ҇тва̀ трⷪ҇цы созерца́лъ є҆сѝ: ра́дꙋйсѧ, ꙗ҆́кѡ глꙋбино́ю вѣ́ры дш҃и своеѧ̀ любо́вь тричи́сленныхъ ли́цъ є҆ѧ̀ познава́лъ є҆сѝ. Ра́дꙋйсѧ, ꙗ҆́кѡ безмо́лвнымъ бг҃омы́слїемъ то́чїю гѡ́рнѧѧ, а҆ не земна́ѧ помышлѧ́лъ є҆сѝ: ра́дꙋйсѧ, ꙗ҆́кѡ црⷭ҇твїе бж҃їе, а҆́ки вѣ́чнꙋю красотꙋ̀, внꙋ́трь се́рдца воспрїѧ́лъ є҆сѝ.

<red>Р</red>а́дꙋйсѧ, ні́кѡне, ра́донежскїй и҆ всеѧ̀ рѡссі́и чꙋдотво́рче.
