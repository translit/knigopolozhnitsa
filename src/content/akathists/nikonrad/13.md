---
title: "Конда́къ з҃"
navigation:
  key: akathists-nikonrad-13
  title: "Конда́къ з҃"
  parent: akathists-nikonrad
  order: 13
type: "akathist"
---

## Конда́къ з҃:

<red>Х</red>отѧ̀ глꙋбино́ю про́мысла всѧ̑ стро́ити и҆ лꙋ́чшее всѣ́мъ даѧ́ти, и҆збра́ тѧ гдⷭ҇ь, ꙗ҆́кѡ сподви́жника а҆́ввы се́ргїѧ, досто́йнымъ є҆гѡ̀ прее́мникомъ и҆ па́стыремъ на па́житехъ ра́донежскихъ бы́ти. Ты́ же ꙗ҆́кѡ до́браѧ свѣща̀, горѣ́лъ є҆сѝ дх҃омъ вѣ́ры и҆ неꙋсы́пнѡ поꙋча́лъ є҆сѝ ста́до слове́сныхъ ѻ҆ве́цъ, во є҆́же ходи́ти въ за́повѣдехъ гдⷭ҇нихъ, со стра́хомъ и҆ тре́петомъ соверша́ѧ слꙋже́нїе бг҃ꙋ вседержи́телю, да и҆ ті́и съ сыно́внимъ бл҃годаре́нїемъ всегда̀ сла́вѧтъ пречⷭ҇тно́е и҆ великолѣ́пое и҆́мѧ ст҃ы́ѧ живонача́льныѧ трⷪ҇цы, пою́ще: <red>А҆</red>ллилꙋ́їа.
