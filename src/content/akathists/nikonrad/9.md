---
title: "Конда́къ є҃"
navigation:
  key: akathists-nikonrad-9
  title: "Конда́къ є҃"
  parent: akathists-nikonrad
  order: 9
type: "akathist"
---

## Конда́къ є҃:

<red>Б</red>г҃оте́чнѣй ѕвездѣ̀ подо́бѧсѧ, свѣ́томъ бл҃года́ти бж҃їѧ̀ ꙗ҆́же въ тебѣ̀, ѡ҆зарѧ́лъ є҆сѝ пꙋ́ть къ црⷭ҇твїю нбⷭ҇номꙋ приходѧ́щымъ къ тебѣ̀ съ вѣ́рою и҆ наде́ждѣю на спасе́нїе. Мно́зи бо трꙋжда́ющїесѧ и҆ ѡ҆бремене́ннїи ѡ҆сꙋети́шасѧ въ земны́хъ попече́нїихъ и҆ въ ѹ҆ны́нїе впадо́ша, позна́вше же тѧ̀, ꙗ҆́кѡ мꙋ́драго наста́вника и҆ пꙋтеводи́телѧ въ ѻ҆би́тели нбⷭ҇ныѧ, со тща́нїемъ и҆ вѣ́рою теча́хꙋ къ тебѣ̀, въ ра́дости пою́ще бг҃ꙋ: <red>А҆</red>ллилꙋ́їа.
