---
title: "Конда́къ д҃"
navigation:
  key: akathists-nikonrad-7
  title: "Конда́къ д҃"
  parent: akathists-nikonrad
  order: 7
type: "akathist"
---

## Конда́къ д҃:

<red>Б</red>ꙋ́ри жите́йскихъ волне́нїй не прича́стенъ бы́лъ є҆сѝ, є҆гда̀ всели́лсѧ є҆сѝ въ ти́хое приста́нище ѻ҆би́тели ра́донежскїѧ. Въ по́двизѣхъ же неꙋста́нныхъ, ꙗ҆́кѡ фі́нїѯъ, процве́лъ є҆сѝ, восходѧ̀, бг҃ꙋ благода́тїю вспомоществꙋ́ющꙋ, ѿ си́лы въ си́лꙋ, и҆ се, а҆́вва се́ргїй, и҆́же въ не́мощи во́зраста тогда̀ сꙋ́ща, возложѝ на тѧ̀, ꙗ҆́кѡ на прее́мника, води́тельство ста́да хрⷭ҇то́ва. Ты́ же смире́ннѡ воспрїѧ́лъ є҆сѝ крⷭ҇тъ чинонача́лїѧ и҆ та́кѡ преспе́лъ є҆сѝ съ бл҃годаре́нїемъ зовы́й гдⷭ҇ꙋ пастыренача́льникꙋ: <red>А҆</red>ллилꙋ́їа.
