---
title: "І҆́косъ ѕ҃"
navigation:
  key: akathists-nikonrad-12
  title: "І҆́косъ ѕ҃"
  parent: akathists-nikonrad
  order: 12
type: "akathist"
---

## І҆́косъ ѕ҃:

<red>В</red>озсїѧ̀ по лицꙋ̀ всеѧ̀ землѝ рꙋ́сскїѧ сла́ва ра́донежскїѧ ѻ҆би́тели, въ ню́же ꙗ҆́кѡ въ вертогра́дъ сла́достный течѐ мно́жество и҆́щꙋщихъ по́мощи въ бѣда́хъ и҆ напа́стѣхъ, и҆̀же ѡ҆брето́ша та́мѡ наде́ждꙋ на мл҃твы твоѧ̑ и҆ те́плое хода́тайство пред̾ прⷭ҇то́ломъ цр҃ѧ нбⷭ҇нагѡ. Тѣ́мже позна́ша тѧ̀ ско́раго помо́щника въ земно́й ю҆до́ли и҆ въ ра́дость прїидо́ша, съ ѹ҆миле́нїемъ тебѣ̀ пою́ще:

<red>Р</red>а́дꙋйсѧ, и҆́стинный по́двигѡвъ своегѡ̀ а҆́ввы послѣ́дователю: ра́дꙋйсѧ, всѣ́хъ є҆гѡ̀ дх҃о́вныхъ завеща́нїй и҆сполни́телю. Ра́дꙋйсѧ, мона́шескагѡ ѹ҆ста́ва неѿстꙋ́пный блюсти́телю: ра́дꙋйсѧ, къ соверше́нствꙋ и҆́ноческихъ добродѣ́телей пꙋтеводи́телю. Ра́дꙋйсѧ, пле́велъ на ни́вѣ бж҃їей и҆скорени́телю: ра́дꙋйсѧ, вїногра́да хрⷭ҇то́ва и҆скꙋ́сный насади́телю. Ра́дꙋйсѧ, ꙗ҆́кѡ тобо́ю ра́донежскаѧ пꙋ́стынь сла́внѡ распростани́сѧ: ра́дꙋйсѧ, ꙗ҆́кѡ тобо́ю цр҃ковь рꙋ́сскаѧ возвесели́сѧ.

<red>Р</red>а́дꙋйсѧ, ні́кѡне, ра́донежскїй и҆ всеѧ̀ рѡссі́и чꙋдотво́рче.
