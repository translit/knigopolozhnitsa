---
title: "І҆́косъ а҃"
navigation:
  key: akathists-nikonrad-2
  title: "І҆́косъ а҃"
  parent: akathists-nikonrad
  order: 2
type: "akathist"
---

## І҆́косъ а҃:

<red>А҆</red>г҃гльское житїѐ возревнова́лъ є҆сѝ, слы́ша ѡ҆ пресла́внѣмъ и҆гꙋ́менѣ ра́донежскїѧ ѻ҆би́тели животворѧ́щїѧ трⷪ҇цы а҆́ввѣ се́ргїи, къ немꙋ́же напра́вилъ є҆сѝ стѡпы̑ своѧ̑ и҆з̾ гра́да ю҆́рїѧпо́льска, ꙗ҆́кѡ а҆́ще и҆ ю҆́нъ бѣ̀, все́ю дꙋше́ю возжа́ждалъ є҆сѝ ѹ҆зрѣ́ти лицѐ чꙋдотво́рца и҆ ѹ҆моли́ти є҆го̀, да прїи́метъ во ѻ҆́бщники ѹ҆чени́къ свои́хъ и҆ ꙗ҆́кѡ до́брый па́стырь да ѹ҆пра́витъ пꙋ́ть въ црⷭ҇твїе нбⷭ҇ное, и҆дѣ́же є҆́сть всѣ́хъ веселѧ́щихсѧ ѡ҆ гдⷭ҇ѣ жили́ще. Тѣ́мже мы̀ восхвалѧ́емъ тѧ̀, пою́ще:

<red>Р</red>а́дꙋйсѧ, ѿ ю҆́ности житїѐ во хрⷭ҇тѣ̀ возлюби́вый: ра́дꙋйсѧ, дш҃ꙋ ве́тхагѡ человѣ́ка въ себѣ̀ ѹ҆мертви́вый. Ра́дꙋйсѧ, нищетꙋ̀ дх҃о́внꙋю ра́ди црⷭ҇твїѧ нбⷭ҇нагѡ и҆збра́вый: ра́дꙋйсѧ, въ пла́чи дш҃и своеѧ̀ по бз҃ѣ ѹ҆тѣше́нїе ѹ҆лꙋчи́вый. Ра́дꙋйсѧ, кро́тость а҆́ввы се́ргїѧ ѹ҆наслѣ́довавый: ра́дꙋйсѧ, а҆́лчꙋщымъ и҆ жа́ждꙋщымъ пра́вды бж҃їѧ послѣ́довавый. Ра́дꙋйсѧ, млⷭ҇рдїемъ къ стра́ждꙋщымъ млⷭ҇ти ѿ бг҃а себѣ̀ и҆спроси́вый: ра́дꙋйсѧ, чи́стымъ срⷣцемъ бг҃а въ трⷪ҇цѣ сла́вимаго ѹ҆миле́ннѡ созерца́вый.

<red>Р</red>а́дꙋйсѧ, ні́кѡне, ра́донежскїй и҆ всеѧ̀ рѡссі́и чꙋдотво́рче.
