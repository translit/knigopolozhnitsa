---
title: "І҆́косъ а҃і"
navigation:
  key: akathists-nikonrad-22
  title: "І҆́косъ а҃і"
  parent: akathists-nikonrad
  order: 22
type: "akathist"
---

## І҆́косъ а҃і:

<red>С</red>вѣтоза́рною ѕвѣздо́ю возсїѧ́лъ є҆сѝ на сво́дѣ нбⷭ҇нѣмъ, є҆гда̀ сконча́лъ є҆сѝ земно́е стра́нствїе и҆ пресели́лсѧ є҆сѝ въ ѻ҆би́тели цр҃ѧ̀ нбⷭ҇нагѡ, и҆̀же ѹ҆гото́вани бы́ша всѣ̑мъ лю́бѧщымъ є҆го̀. И҆ ны́нѣ ра́дꙋешисѧ и҆ весели́шисѧ, ꙗ҆́кѡ мзда̀ твоѧ̀ мно́га на нб҃сѝ. Мы́ же, ча̑да твоѧ̑, съ любо́вїю и҆ благодаре́нїемъ чти́мъ ст҃ꙋ́ю па́мѧть твою̀, съ вѣ́рою притека́юще къ чⷭ҇тнѣй твое́й ра́цѣ, и҆ та́мѡ съ бл҃гоговѣ́нїемъ прїе́млемъ просвѣще́нїе, ѡ҆свѧще́нїе и҆ ѡ҆чище́нїе дш҃ъ на́шихъ, благода́рственнѡ пою́ще:

<red>Р</red>а́дꙋйсѧ, ꙗ҆́кѡ по́двигомъ до́брымъ неосла́бнѡ подвиза́лсѧ є҆сѝ: ра́дꙋйсѧ, ꙗ҆́кѡ тече́нїе ѹ҆́зкагѡ, многоско́рбнагѡ земна́гѡ пꙋтѝ сконча́лъ є҆сѝ. Ра́дꙋйсѧ, ꙗ҆́кѡ вѣ́рꙋ непоколеби́мꙋ въ бг҃а, въ трⷪ҇цѣ сла́вимагѡ, соблю́лъ є҆сѝ: ра́дꙋйсѧ, ꙗ҆́кѡ вѣне́цъ пра́вды, ѹ҆гото́ванный мздовоздаѧ́телемъ бг҃омъ, воспрїѧ́лъ є҆сѝ. Ра́дꙋйсѧ, лѣ́ствицею дх҃о́вною восходѧ ѿ си́лы въ си́лꙋ къ врата́мъ раѧ́ возведе́нный: ра́дꙋйсѧ, въ бл҃же́нный поко́й і҆и҃сомъ хрⷭ҇то́мъ введе́нный. Ра́дꙋйсѧ, та́мѡ невече́рнимъ свѣ́томъ ѡ҆сїѧва́емый; ра́дꙋйсѧ, вѣ́чною сла́вою цр҃ѧ̀ цр҃е́й и҆ гдⷭ҇а господе́й ѡ҆зарѧ́емый.

<red>Р</red>а́дꙋйсѧ, ні́кѡне, ра́донежскїй и҆ всеѧ̀ рѡссі́и чꙋдотво́рче.
