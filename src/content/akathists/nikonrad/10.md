---
title: "І҆́косъ є҃"
navigation:
  key: akathists-nikonrad-10
  title: "І҆́косъ є҃"
  parent: akathists-nikonrad
  order: 10
type: "akathist"
---

## І҆́косъ є҃:

<red>В</red>и́дѧ по́двиги и҆́нокѡвъ ста́да своегѡ̀, несꙋ́щихъ и҆́го хрⷭ҇то́во въ кро́тости и҆ смире́нїи, вседꙋ́шно ра́довалсѧ є҆сѝ и҆́хъ преспѣ́ѧнїю: ѻ҆ба́че скорбѣ́лъ и҆ сле́знѡ моли́лсѧ є҆сѝ ѡ҆ нѣ́цыихъ, и҆̀же въ лѣ́ности и҆ нераде́нїи сꙋ́щихъ, да не погꙋби́тъ и҆́хъ до конца̀ вра́гъ спасе́нїѧ, ꙗ҆́кѡ ле́въ рыка́ющїй, и҆ща̀ кого̀ поглоти́ти. Мы́ же диви́мсѧ твое́й ре́вности дш҃епопечи́тельства ѡ҆ бра́тїи и҆ съ ѹ҆миле́нїемъ пое́мъ тебѣ̀:

<red>Р</red>а́дꙋйсѧ, житїѧ̀ въ по́двизѣхъ мона́шескихъ смире́нный наста́вниче: ра́дꙋйсѧ, бра́тїи во хрⷭ҇тѣ̀ кро́ткїй чинонача́льниче. Ра́дꙋйсѧ, ѹ҆се́рдный сѣ́ѧтелю є҆ѵⷢ҇льскагѡ ѹ҆че́нїѧ: ра́дꙋйсѧ, до́брый дѣ́лателю па́стырскагѡ дш҃епопече́нїѧ. Ра́дꙋйсѧ, проти́вꙋ дꙋхѡ́въ ѕло́бы мꙋ́жественный вои́телю: ра́дꙋйсѧ, те́мныхъ си́лъ а҆́да до́блестный побѣди́телю. Ра́дꙋйсѧ, ꙗ҆́кѡ тобо́ю ста́до слове́сныхъ ѻ҆ве́цъ ѹ҆множа́етсѧ: ра́дꙋйсѧ, ꙗ҆́кѡ тебѐ ра́ди пото́цы бж҃їѧ бл҃года́ти на него̀ и҆сточа́ютсѧ.

<red>Р</red>а́дꙋйсѧ, ні́кѡне, ра́донежскїй и҆ всеѧ̀ рѡссі́и чꙋдотво́рче.
