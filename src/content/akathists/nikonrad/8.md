---
title: "І҆́косъ д҃"
navigation:
  key: akathists-nikonrad-8
  title: "І҆́косъ д҃"
  parent: akathists-nikonrad
  order: 8
type: "akathist"
---

## І҆́косъ д҃:

<red>С</red>лыша̀ наро́дъ правосла́вный ѡ҆ бл҃же́ннѣй кончи́нѣ вели́кагѡ а҆́ввы се́ргїѧ, возскорбѣ́ша ѕѣлѡ̀, ꙗ҆́кѡ лише́ни бы́ша всѝ такова́гѡ дх҃о́внагѡ наста́вника и҆ чꙋдотво́рца. Ѻ҆ба́че ѹ҆тѣ́шени бы́ша, ви́дѧще досто́йнаго и҆ добронра́внаго ѹ҆ченика̀ є҆гѡ̀, и҆́же по послꙋша́нїю понесѐ мнѡ́гїѧ трꙋды̀ ѡ҆кормле́нїѧ ста́да хрⷭ҇то́ва. Сегѡ̀ ра́ди воспѣва́емъ тѝ, въ ра́дости зовꙋще:

<red>Р</red>а́дꙋйсѧ, стра̑сти жите́йскагѡ мі́ра побѣди́вый: ра́дꙋйсѧ, всѧ̑ за́повѣди хрⷭ҇то́вы и҆спо́лнивый. Ра́дꙋйсѧ, на го́рꙋ соверше́нства дх҃о́внагѡ возше́дый: ра́дꙋйсѧ, мно́гихъ даро́въ бж҃їихъ ѹ҆досто́ивыйсѧ. Ра́дꙋйсѧ, се́ргїѧ а҆́ввы достохва́льный наслѣ́дниче: ра́дꙋйсѧ, и҆гꙋ́менства є҆гѡ̀ многорачи́тельный прее́мниче. Ра́дꙋйсѧ, лозы̀ хрⷭ҇то́вы розго̀ многопло́днаѧ: ра́дꙋйсѧ, ни́во, въ добродѣ́телѣхъ плодоро́днаѧ.

<red>Р</red>а́дꙋйсѧ, ні́кѡне, ра́донежскїй и҆ всеѧ̀ рѡссі́и чꙋдотво́рче.
