---
title: "Конда́къ і҃"
navigation:
  key: akathists-peschansk-19
  title: "Конда́къ і҃"
  parent: akathists-peschansk
  order: 19
type: "akathist"
---

## Конда́къ і҃:

<red>С</red>п҃стѝ хотѧ́щи лю́ди своѧ̑ ѿ ѕѡ́лъ мно́гихъ, дарова́ла є҆сѝ і҆кѡ́нꙋ твою̀, влⷣчице, слѣпы́мъ въ прозрѣ́нїе, хромы́мъ въ хожде́нїе, разсла́бленнымъ въ воста́нїе, бѣснꙋ́ющимсѧ въ и҆сцѣле́нїе, го́рдымъ въ смире́нїе, нераска́ѧннымъ въ покаѧ́нїе, всѣ́мъ коего́ждо недꙋ́га и҆сцѣле́нїе, ѕѡ́лъ и҆ ско́рбей, и҆ болѣ́зней ѿгна́нїе, гра́дѡвъ ѹ҆твержде́нїе, землѝ плодоно́сїе, за нѧ́же никто́же ѿ земноро́дныхъ возмо́жетъ восхвали́ти тѧ̀ по достоѧ́нїю, по вели́чествꙋ ми́лости твоеѧ̀ къ ро́дꙋ чл҃вѣ́ческомꙋ. Мы́ же, любо́вїю понꙋжда́еми, дерза́емъ взыва́ти бг҃ꙋ, ѹ҆сынови́вшемꙋ на́съ тебѣ̀ прѝ крⷭ҇тѣ свое́мъ и҆ дарова́вшемꙋ на́мъ таковꙋ́ю пꙋтеводи́тельницꙋ на нб҃о: <red>А҆</red>ллилꙋ́їа.
