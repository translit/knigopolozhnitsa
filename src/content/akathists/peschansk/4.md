---
title: "І҆́косъ в҃"
navigation:
  key: akathists-peschansk-4
  title: "І҆́косъ в҃"
  parent: akathists-peschansk
  order: 4
type: "akathist"
---

## І҆́косъ в҃:

<red>Р</red>а́зꙋмомъ соверше́ннымъ нбⷭ҇нагѡ вѣ́стника гаврїи́ла, бл҃говѣствꙋ́ющагѡ тебѣ̀ во́лю бж҃їю, ꙗ҆́кѡ тебѣ̀ є҆ди́нѣй бы́ти бл҃же́ннѣй въ жена́хъ, воспрїѧ́ла є҆сѝ, мт҃и бж҃їѧ. Та́же предрекла̀ є҆сѝ, ꙗ҆́кѡ ѹ҆бл҃жа́ти тѧ̀ бꙋ́дꙋтъ всѝ ро́ди, и҆ ѿ тагѡ̀ ча́са возопїю́тъ тебѣ̀ ст҃о́е хвале́нїе сицево́е:

<red>Р</red>а́дꙋйсѧ, ѿ превѣ́чнагѡ бг҃а всегѡ̀ мі́ра и҆збра́ннаѧ ѻ҆трокови́це. Ра́дꙋйсѧ, невмѣсти́магѡ бг҃а вмѣсти́лище, сп҃си́телѧ на́шегѡ во ѹ҆тро́бꙋ свою̀ прїе́мшаѧ. Ра́дꙋйсѧ, мт҃рїю тогѡ̀ ѿ гдⷭ҇а наименова́ннаѧ. Ра́дꙋйсѧ, ѿ тагѡ́ же вре́мене ве́сь мі́ръ бг҃ома́тернею любо́вїю покрыва́ющаѧ. Ра́дꙋйсѧ, живы́хъ наде́ждо и҆ ѹ҆со́пшихъ ѹ҆пова́нїе въ стра́шный ча́съ сꙋда̀ бж҃їѧ. Ра́дꙋйсѧ, къ ѿвѣ́тꙋ на стра́шнѣ́мъ сꙋ́дѣ на́съ прїꙋготовлѧ́ющаѧ. Ра́дꙋйсѧ, ѿ рождества̀ до разлꙋче́нїѧ дꙋшѝ ѿ тѣ́ла на́шегѡ на́съ не ѡ҆ставлѧ́ющаѧ. Ра́дꙋйсѧ, побо́рнице на́ша на ра́ти ѕло́бныхъ си́лъ поднебе́сныхъ.

<red>Р</red>а́дꙋйсѧ, влⷣчице мі́ра, і҆кѡ́ною твое́ю песча́нскою сердца̀ на́ша ѹ҆тѣша́ющаѧ.
