---
title: "І҆́косъ з҃"
navigation:
  key: akathists-peschansk-14
  title: "І҆́косъ з҃"
  parent: akathists-peschansk
  order: 14
type: "akathist"
---

## І҆́косъ з҃:

<red>Н</red>о́вое показа̀ чꙋ́до цр҃и́ца нбⷭ҇наѧ, є҆гда̀ во вре́мѧ пѣ́нїѧ, ѽ всепѣ́таѧ мт҃и, воскре́сшемꙋ младе́нцꙋ ѹ҆ста̀ ѿве́рзе и҆ повелѣ̀ є҆мꙋ̀ гла́сомъ возда́ти хвалꙋ̀ тебѣ̀. Вси́ же, зрѧ́ще зна́менїе сїѐ, во ѹ҆миле́нїи серде́чнѣмъ возопи́ша тебѣ̀ та́кѡ:

<red>Р</red>а́дꙋйсѧ, ѹ҆ме́ршихъ ѡ҆живле́нїе. Ра́дꙋйсѧ, рыда́ющихъ роди́телей ѹ҆веселе́нїе. Ра́дꙋйсѧ, чꙋдеса́ми ѿ і҆кѡ́ны твоеѧ̀ къ себѣ̀ призыва́ющаѧ. Ра́дꙋйсѧ, безнаде́жныхъ наде́ждо крѣ́пкаѧ. Ра́дꙋйсѧ, пода́тельнице ѹ҆тѣше́нїѧ ѹ҆ныва́ющимъ. Ра́дꙋйсѧ, въ ско́рбѣхъ сꙋ́щихъ прїе́млющаѧ. Ра́дꙋйсѧ, ѹ҆ сн҃а твоегѡ̀ и҆ бг҃а на́шегѡ всѧ́кихъ бл҃гъ на́мъ и҆спроша́ющаѧ. Ра́дꙋйсѧ, всю̀ жи́знь на́шꙋ земнꙋ́ю во бл҃го на́мъ ѹ҆строѧ́ющаѧ.

<red>Р</red>а́дꙋйсѧ, влⷣчице мі́ра, і҆кѡ́ною твое́ю песча́нскою сердца̀ на́ша ѹ҆тѣша́ющаѧ.
