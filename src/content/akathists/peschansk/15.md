---
title: "Конда́къ и҃"
navigation:
  key: akathists-peschansk-15
  title: "Конда́къ и҃"
  parent: akathists-peschansk
  order: 15
type: "akathist"
---

## Конда́къ и҃:

<red>Х</red>отѧ́щи ꙗ҆ви́ти ко всѣ́мъ притека́ющимъ милосе́рдїе своѐ, вразꙋми́ла є҆сѝ слꙋжи́телѧ ѻ҆лтарѧ̀ гдⷭ҇нѧ, и҆́же во и҆скꙋше́нїе впадѐ ѿ врага̀ ро́да чл҃вѣ́ческагѡ и҆ за́вистїю мꙋ́чимъ, дерзнꙋ̀ запрети́ти моле́бное пѣ́нїе цр҃и́цѣ нбⷭ҇нѣй пред̾ і҆кѡ́ною є҆ѧ̀, порази́ла є҆сѝ тагѡ̀ болѣ́зею. Є҆гда̀ же принесо́ша є҆гѡ̀ на ѻ҆́дрѣ и҆ положи́ша пред̾ чꙋдотво́рнымъ ѻ҆́бразомъ твои́мъ, нача̀ моли́ти тѧ̀: мт҃и милосе́рднаѧ, простѝ ѡ҆жесточе́нїе се́рдца моегѡ̀ и҆ воздви́гни мѧ̀ ѿ ѻ҆дра̀ болѣ́зни. По сконча́нїи же пѣ́нїѧ моле́бнагѡ, и҆сцѣле́нїе восчꙋ́вствовавъ, воста́въ, ѡ҆блобыза̀ чтⷭ҇ный ѻ҆́бразъ, со слеза́ми бл҃года́рнѣ вопїѧ̀ бг҃ꙋ: <red>А҆</red>ллилꙋ́їа.
