---
title: "Конда́къ з҃"
navigation:
  key: akathists-peschansk-13
  title: "Конда́къ з҃"
  parent: akathists-peschansk
  order: 13
type: "akathist"
---

## Конда́къ з҃:

<red>Б</red>ы́сть нѣ́кїй ѹ҆чи́тель во гра́дѣ и҆зю́мѣ, ѹ҆ него́же младе́нцы є҆ди́нъ по є҆ди́номꙋ ѹ҆мира́хꙋ. Є҆гда̀ же послѣ́днїй бы́сть ѡ҆держи́мъ болѣ́знїю ве́лїей, взе́мше роди́тели є҆гѡ̀ и҆ несо́ша къ і҆кѡ́нѣ твое́й, бг҃ома́ти, и҆́мꙋще є҆ди́нꙋ наде́ждꙋ на тѧ̀. Є҆ще́ же на пꙋтѝ и҆́мъ сꙋ́щꙋ, коне́цъ пости́же младе́нца сегѡ̀. Роди́тели же є҆гѡ̀, и҆́мꙋще вели́кꙋю вѣ́рꙋ тебѣ̀, пречⷭ҇таѧ, положи́ша младе́нца ѹ҆ме́ршагѡ пред̾ і҆кѡ́ною твое́ю. Во вре́мѧ же пѣ́нїѧ моле́бнагѡ нача́ша со слеза́ми и҆ во́племъ го́рькимъ взыва́ти: мт҃и бж҃їѧ, помозѝ на́мъ, сп҃си ча́до на́ше. Ты́ же, всеми́лостиваѧ, ви́дѧщи тве́рдꙋю вѣ́рꙋ и҆̀хъ и҆ ѹ҆пова́нїе на тѧ̀, возврати́ла жи́знь младе́нцꙋ. Тогда́ же и҆ лю́дїе, ѡ҆́крестъ стоѧ́щїи, въ ра́дости неизрече́ннѣй прославлѧ́хꙋ тѧ̀, пречⷭ҇таѧ, и҆ вседержи́телѧ гдⷭ҇а хвалѧ́хꙋ пѣ́снїю: <red>А҆</red>ллилꙋ́їа.
