---
title: "Конда́къ г҃"
navigation:
  key: akathists-peschansk-5
  title: "Конда́къ г҃"
  parent: akathists-peschansk
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ сп҃се мі́ръ ѿ потопле́нїѧ грѣхо́внагѡ воплоще́нїемъ ѿ тебє̀ сн҃а бж҃їѧ, цр҃и́це нбⷭ҇наѧ, и҆́бо вра́гъ ро́да на́шегѡ дїа́волъ восхотѣ̀ погꙋби́ти въ ѿчꙋжде́нїи ѿ и҆́стиннагѡ бг҃а ве́сь ро́дъ чл҃вѣ́ческїй, въ беззако́нїи и҆ і҆дѡлослꙋже́нїи ходи́ти поꙋча́ѧ. Гдⷭ҇ь же разрꙋбѝ сѣ́ти є҆гѡ̀ посла́нїемъ въ мі́ръ сн҃а своегѡ̀ є҆динаро́днагѡ и҆ тѧ̀, мт҃рь чⷭ҇тꙋю, да́рова на́мъ, да побѣжде́на бꙋ́детъ си́ла вра́жїѧ, и҆ да ѡ҆братѧ́тсѧ всѝ лю́дїе къ творцꙋ̀ своемꙋ̀ и҆ бг҃ꙋ вопїю́ще: <red>А҆</red>ллилꙋ́їа.
