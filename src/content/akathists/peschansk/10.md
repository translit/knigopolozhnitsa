---
title: "І҆́косъ є҃"
navigation:
  key: akathists-peschansk-10
  title: "І҆́косъ є҃"
  parent: akathists-peschansk
  order: 10
type: "akathist"
---

## І҆́косъ є҃:

<red>В</red>и́дѣвъ и҆сполне́нїе про́мысла бж҃їѧ на себѣ̀ во ѻ҆брѣ́тенїи ст҃ы́ни песча́нскїѧ, пребы́сть ст҃и́тель і҆ѡаса́фъ во гра́дѣ и҆зю́мѣ трѝ днѝ и҆ трѝ но́щи, по всѧ́къ ча́съ возносѧ̀ въ цр҃кви бл҃года́рственное моле́бное пѣ́нїе пред̾ пречⷭ҇тымъ ѻ҆́бразомъ бг҃ома́тере, за є҆́же ѹ҆досто́исѧ чꙋ́днагѡ видѣ́нїѧ и҆ гла́съ слы́шати: се́ю і҆кѡ́ною прест҃а́ѧ влⷣчица ꙗ҆влѧ́етъ ѻ҆со́бое зна́менїе своегѡ̀ застꙋ́пничества гра́да сегѡ̀ и҆ страны̀ цѣ́лыѧ, чесогѡ̀ ра́ди бцⷣѣ возопїи́мъ:

<red>Р</red>а́дꙋйсѧ, мѵ́ра неиссѧка́емый и҆сто́чниче. Ра́дꙋйсѧ, сердца̀ на́ша неизрече́нною ра́достїю наполнѧ́ющаѧ. Ра́дꙋйсѧ, наде́ждꙋ и҆́мꙋщихъ на тѧ́ не посрамлѧ́ющаѧ. Ра́дꙋйсѧ, і҆кѡ́намъ свои́мъ си́лꙋ чꙋдодѣ́йствовати да́рꙋющаѧ. Ра́дꙋйсѧ, земны́хъ и҆ малодꙋ́шныхъ на́съ не ѡ҆ставлѧ́ющаѧ. Ра́дꙋйсѧ, печа́ль жите́йскꙋю ѿ серде́цъ на́шихъ прогонѧ́ющаѧ. Ра́дꙋйсѧ безро́дныхъ сирѡ́тъ застꙋпа́ющаѧ свои́мъ покро́вомъ и҆ блгⷣтнѡ сохранѧ́ющаѧ. Ра́дꙋйсѧ, ра́йскою ра́достїю дꙋ́ши на́ша ѡ҆зарѧ́ющаѧ.

<red>Р</red>а́дꙋйсѧ, влⷣчице мі́ра, і҆кѡ́ною твое́ю песча́нскою сердца̀ на́ша ѹ҆тѣша́ющаѧ.
