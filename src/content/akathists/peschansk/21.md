---
title: "Конда́къ а҃і"
navigation:
  key: akathists-peschansk-21
  title: "Конда́къ а҃і"
  parent: akathists-peschansk
  order: 21
type: "akathist"
---

## Конда́къ а҃і:

<red>П</red>ѣ́нїе хвалебнобл҃года́рственное приносѧ́ще тебѣ̀, влⷣчице, вѣ́мы, каковꙋ́ю ско́рбь прино́симъ грѣ́шнїи сн҃ꙋ твоемꙋ̀ ѿстꙋ́пствы свои́ми, маловѣ́рїемъ, сꙋевѣ́рїемъ и҆ про́чимъ ѕловѣ́рїемъ. Моли́ти ѹ҆́бѡ тебѣ̀, всеми́лостиваѧ, не престае́мъ: свои́мъ предста́тельствомъ и҆ хода́тайствомъ пред̾ прⷭ҇то́ломъ бж҃їимъ сохранѝ на́съ въ ло́нѣ ст҃ѣй собо́рнѣй и҆ а҆пⷭ҇льстѣй цр҃кви, да бꙋ́демъ всѝ є҆ди́но, ꙗ҆́коже ѻ҆ц҃ъ, сн҃ъ и҆ ст҃ы́й дх҃ъ. Да въ є҆ди́нствѣ вѣ́ры воспѣва́емъ бг҃ꙋ: <red>А҆</red>ллилꙋ́їа.
