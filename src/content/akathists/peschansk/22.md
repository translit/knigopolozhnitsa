---
title: "І҆́косъ а҃і"
navigation:
  key: akathists-peschansk-22
  title: "І҆́косъ а҃і"
  parent: akathists-peschansk
  order: 22
type: "akathist"
---

## І҆́косъ а҃і:

<red>Ꙗ҆́</red>кѡ свѣтопрїе́мнꙋю свѣщꙋ̀ ꙗ҆ви́ла є҆сѝ, влⷣчице, і҆кѡ́нꙋ твою̀ во гра́дѣ се́мъ и҆зю́мѣ, и҆сто́чникъ блгⷣтныѧ воды̀ ѿкры́ла є҆сѝ бли́з̾ хра́ма сн҃а твоегѡ̀, и҆дѣ́же і҆кѡ́на твоѧ̀ чꙋдотво́рнаѧ песча́нскаѧ пребыва́етъ, слѣпорожде́нномꙋ младе́нцꙋ прозрѣ́нїе ѿ неѧ̀ дарова́ла є҆сѝ, за є҆́же лю́дїе ѿ вре́мене тагѡ̀ почерпа́ютъ бл҃гі́й да́ръ се́й на по́льзꙋ дꙋше́внꙋю и҆ тѣле́снꙋю. Тебѣ́ же само́й, влⷣчице, ѿ ѹ҆се́рдїѧ своегѡ̀ взыва́ютъ:

<red>Р</red>а́дꙋйсѧ, жи́зни на́шеѧ ѹ҆крѣпле́нїе. Ра́дꙋйсѧ, водо́ю ст҃о́ю не́мощи на́ша врачꙋ́ющаѧ. Ра́дꙋйсѧ, поче́рплющимъ є҆ѧ̀ си́лы ѡ҆бновлѧ́ющаѧ. Ра́дꙋйсѧ, беззако́нїѧ на́ша и҆стреблѧ́ющаѧ. Ра́дꙋйсѧ, съ вѣ́рою прїе́млющимъ и҆сцѣле́нїе недꙋ́гѡвъ подава́ющаѧ. Ра́дꙋйсѧ, неистощи́мый кла́дезю сокро́вищъ дꙋхо́вныхъ. Ра́дꙋйсѧ, сквѣ́рнꙋ нечистоты̀ на́шеѧ ѹ҆мыва́ющаѧ. Ра́дꙋйсѧ, чꙋдотво́рною си́лою во́дный и҆сто́чникъ доны́нѣ сохранѧ́ющаѧ.

<red>Р</red>а́дꙋйсѧ, влⷣчице мі́ра, і҆кѡ́ною твое́ю песча́нскою сердца̀ на́ша ѹ҆тѣша́ющаѧ.
