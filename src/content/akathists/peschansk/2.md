---
title: "І҆́косъ а҃"
navigation:
  key: akathists-peschansk-2
  title: "І҆́косъ а҃"
  parent: akathists-peschansk
  order: 2
type: "akathist"
---

## І҆́косъ а҃:

<red>А҆́</red>гг҃ло́мъ предста́телемъ наче́нши, восхвалѧ́етъ тѧ̀, мт҃рь бж҃їю, вселе́ннаѧ всѧ̑, ꙗ҆́кѡ ты̀ є҆сѝ свѣ́тъ просвѣще́нїѧ ра́зꙋма на́шегѡ, ты̀ посрѣ́дница на́ша междꙋ̀ на́ми и҆ бг҃омъ, твоѧ̀ мт҃рнїѧ моли́твы мно́гѡ мо́гꙋтъ пред̾ прⷭ҇то́ломъ вседержи́телѧ, ты̀ десни́цею свое́ю приво́диши на́съ ѿ землѝ къ нбⷭ҇и, ты̀ неизглаго́ланное и҆ непостижи́мое сп҃се́нїѧ на́шегѡ сокро́вище, и҆ сегѡ̀ ра́ди не вѣ́мы, грѣ́шнїи, кі́ими похвала́ми воспѣ́ти бл҃года́рнаѧ тебѣ̀; прїимѝ же ѿ бл҃ги́хъ серде́цъ велича́нїѧ сїѧ̀:

<red>Р</red>а́дꙋйсѧ, въ ра́йской сла́дости всегда̀ пребыва́ющаѧ. Ра́дꙋйсѧ, таковы́ѧ ра́дости всѣ́мъ жела́ющаѧ. Ра́дꙋйсѧ, лю́бѧщихъ сн҃а твоегѡ̀ ча̑да своѧ̀ и҆менꙋ́ющаѧ. Ра́дꙋйсѧ, милосе́рдїѧ бж҃їѧ на́мъ хода́таице. Ра́дꙋйсѧ, ѡ҆ продле́нїи жи́зни на землѝ сн҃а своегѡ̀ ѹ҆молѧ́ющаѧ. Ра́дꙋйсѧ, за ѹ҆ме́ршихъ всѣ́хъ без̾ покаѧ́нїѧ вы́нꙋ скорбѧ́щаѧ. Ра́дꙋйсѧ, со а҆́гг҃ломъ храни́телемъ храни́тельнице на́ша ѹ҆се́рднаѧ. Ра́дꙋйсѧ, на стра́шнѣмъ сꙋ́дѣ сн҃а твоегѡ̀ є҆ди́на наде́ждо сп҃се́нїѧ на́шегѡ.

<red>Р</red>а́дꙋйсѧ, влⷣчице мі́ра, і҆кѡ́ною твое́ю песча́нскою сердца̀ на́ша ѹ҆тѣша́ющаѧ.
