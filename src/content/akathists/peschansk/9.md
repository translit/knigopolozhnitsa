---
title: "Конда́къ є҃"
navigation:
  key: akathists-peschansk-9
  title: "Конда́къ є҃"
  parent: akathists-peschansk
  order: 9
type: "akathist"
---

## Конда́къ є҃:

<red>С</red>тра́ннѡ и҆ сꙋмни́тельнѡ невѣ́рꙋющимъ слы́шати, ѡ҆ пресла́внаѧ мт҃и цр҃ѧ̀ нбⷭ҇нагѡ, ка́кѡ на тво́й ст҃ы́й ѻ҆́бразъ вѣ́рнїи лю́дїе ѻ҆чи́ма свои́ма и҆ ѹ҆миле́нными дꙋша́ми взира́юще, и҆ ѿ ско́рбей и҆збавлѧ́ютсѧ, и҆ ѿ бѣ́дъ сохранѧ́ютсѧ. Бꙋ́ди же на́мъ, всебл҃га́ѧ, хода́таица ѡ҆ сп҃се́нїи на́шемъ, да вѣ́чнѡ сла́вимъ тѧ̀ со всѣ́ми небж҃и́тели, вопїю́ще пѣ́снь: <red>А҆</red>ллилꙋ́їа.
