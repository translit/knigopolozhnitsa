---
title: "І҆́косъ ѕ҃"
navigation:
  key: akathists-peschansk-12
  title: "І҆́косъ ѕ҃"
  parent: akathists-peschansk
  order: 12
type: "akathist"
---

## І҆́косъ ѕ҃:

<red>В</red>озсїѧ̀ і҆кѡ́на твоѧ̀ чꙋдотво́рнаѧ, бг҃ома́ти, є҆гда̀ принесе́на бы́сть въ новосозда́нный хра́мъ. Лю́дїе вѣ́рнїи стека́хꙋсѧ со всѣ́хъ стра́нъ ѿ жи́лищъ свои́хъ и҆ наполнѧ́хꙋ не то́кмѡ хра́мъ, но и҆ ѡ҆гра́дꙋ, и҆ въ ра́дости дх҃о́вной взыва́хꙋ тѝ си́це:

<red>Р</red>а́дꙋйсѧ, первѣ́йшаѧ помо́щнице въ созда́нїи хра́ма на́шегѡ. Ра́дꙋйсѧ, ѡ҆богати́вшаѧ ѻ҆́ный і҆кѡ́ною твое́ю чꙋдотво́рною. Ра́дꙋйсѧ, поклоне́нїѧ на́ша прїе́млющаѧ. Ра́дꙋйсѧ, тве́рдое ѡ҆снова́нїе ѹ҆пова́нїѧ на́шегѡ. Ра́дꙋйсѧ, гра́дъ на́шъ покро́вомъ твои́мъ при́снѡ покрыва́ющаѧ. Ра́дꙋйсѧ, неꙋсы́пнаѧ попечи́тельнице на́ша. Ра́дꙋйсѧ, бг҃ома́тернею любо́вїю на́съ согрѣва́ющаѧ. Ра́дꙋйсѧ, на всѧ́кїй ча́съ въ моли́твахъ на́съ прїе́млющаѧ.

<red>Р</red>а́дꙋйсѧ, влⷣчице мі́ра, і҆кѡ́ною твое́ю песча́нскою сердца̀ на́ша ѹ҆тѣша́ющаѧ.
