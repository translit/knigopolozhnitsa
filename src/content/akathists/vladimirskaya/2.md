---
title: "І҆́косъ а҃"
navigation:
  key: akathists-vladimirskaya-2
  title: "І҆́косъ а҃"
  parent: akathists-vladimirskaya
  order: 2
type: "akathist"
---

## І҆́косъ а҃:

<red>А҆́</red>гг҃льскїѧ сил́ы на нб҃сѝ немо́лчнѡ воспѣва́ютъ тѧ̀, пречⷭ҇таѧ, зрѧ́ще сла́вꙋ пребж҃е́ственнꙋю, є҆́юже сн҃ъ тво́й просла́ви тѧ̀: но и҆ на́съ, земны́хъ, не ѡ҆ста́вила є҆сѝ, ꙗ҆́кѡ нѣ́кꙋю лꙋчꙋ̀, ниспосла́вши на́мъ і҆кѡ́нꙋ твою̀, ст҃ы́мъ лꙋко́ю первопи̑саннꙋю. Ѡ҆ не́й бо нѣ́когда и҆зрекла̀ є҆сѝ: съ си́мъ ѻ҆́бразомъ блгⷣть моѧ̀ и҆ си́ла да пребꙋ́дꙋтъ. Тѣ́мже вѣ́рнїи рабѝ твоѝ, по всѧ̑ днѝ и҆ на всѧ̑цѣмъ мѣ́стѣ сбы́тїе слове́съ твои́хъ зрѧ́ще, ко ѻ҆́бразꙋ твоемꙋ̀ цѣльбоно́сномꙋ притека́емъ и҆, ꙗ҆́кѡ же самѣ́й тѝ, съ на́ми сꙋ́щей, вопїе́мъ:

<red>Р</red>а́дꙋйсѧ, а҆́гг҃лѡвъ цр҃и́це. Ра́дꙋйсѧ, всегѡ̀ мі́ра влⷣчице. Ра́дꙋйсѧ, на нб҃сѝ при́снѡ сла́вимаѧ. Ра́дꙋйсѧ, и҆ на землѝ велича́емаѧ. Ра́дꙋйсѧ, блгⷣть твою̀ і҆кѡ́нѣ твое́й се́й дарова̑вшаѧ. Ра́дꙋйсѧ, на сп҃се́нїе чл҃вѣ́кѡвъ тꙋ́ю поста́вившаѧ. Ра́дꙋйсѧ, бж҃їѧ бл҃гости ско̑раѧ пода́тельнице. Ра́дꙋйсѧ, моле́нїй на́шихъ ѹ҆се́рднаѧ послꙋ́шнице.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
