---
title: "І҆́косъ є҃"
navigation:
  key: akathists-vladimirskaya-10
  title: "І҆́косъ є҃"
  parent: akathists-vladimirskaya
  order: 10
type: "akathist"
---

## І҆́косъ є҃:

<red>В</red>и́дѣвше нѣ́когда лю́дїе влади́мїрстїи въ чꙋ́днемъ видѣ́нїи гра́дъ сво́й на воздꙋ́сѣ вознесе́нъ и҆ і҆кѡ́нꙋ твою̀ вѣрхꙋ̀ є҆гѡ̀, ꙗ҆́коже со́лнце сїѧ́ющꙋ, со ѹ҆миле́нїемъ разꙋмѣ́ша, влⷣчице, неѿстꙋ́пный покро́въ тво́й гра́дꙋ и҆̀хъ и҆, твоѐ млⷭ҇тивое промышле́нїе ѡ҆ ни́хъ сла́вѧще, воспѣ́ша тѝ:

<red>Р</red>а́дꙋйсѧ, мт҃и млⷭ҇рдїѧ. Ра́дꙋйсѧ, и҆сто́чниче чꙋде́съ. Ра́дꙋйсѧ, бо́драѧ на́ша храни́тельнице. Ра́дꙋйсѧ, гра́дꙋ на́шемꙋ покро́ве. Ра́дꙋйсѧ, горѣ̀ къ нбⷭ҇нымъ сокро́вищемъ ѹ҆́мъ на́шъ возводѧ́щаѧ. Ра́дꙋйсѧ, любо́вь къ бг҃ꙋ въ сердца́хъ вѣ́рныхъ насажда́ющаѧ. Ра́дꙋйсѧ, маловѣ́рныѧ вразꙋмлѧ́ющаѧ. Ра́дꙋйсѧ, невѣ́рныхъ смы́слы просвѣща́ющаѧ.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
