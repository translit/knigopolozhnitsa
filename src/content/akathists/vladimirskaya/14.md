---
title: "І҆́косъ з҃"
navigation:
  key: akathists-vladimirskaya-14
  title: "І҆́косъ з҃"
  parent: akathists-vladimirskaya
  order: 14
type: "akathist"
---

## І҆́косъ з҃:

<red>Н</red>о́вое зна́менїе сотвори́ла є҆сѝ, пренепоро́чнаѧ, въ де́нь пра́зднованїѧ срѣ́тенїѧ і҆кѡ́ны твоеѧ̀ влади́мїрскїѧ въ москвѣ̀: въ гро́зномъ бо видѣ́нїи, ꙗ҆́кѡ всемогꙋ́щаѧ цр҃и́ца, мно́жествомъ во́инствъ нбⷭ҇ныхъ ѡ҆бстои́ма, со ст҃и́тели моско́вскими ꙗ҆ви́ласѧ є҆сѝ нечести́вомꙋ а҆га́рѧнскомꙋ ха́нꙋ и҆ ѿ предѣ́лъ землѝ рꙋ́сскїѧ ѿитѝ повелѣ́ла є҆сѝ. Тогда̀ вѣ́рнїи лю́дїе твоѝ, врага̀ ви́дѣвше посра́млена и҆ бѣжа́ща, съ весе́лїемъ поѧ́хꙋ тебѣ̀:

<red>Р</red>а́дꙋйсѧ, побѣ́до непобѣди́маѧ. Ра́дꙋйсѧ, цр҃и́це нбⷭ҇ныхъ си́лъ. Ра́дꙋйсѧ, врага̀ гро́зное посрамле́нїе. Ра́дꙋйсѧ, рабѡ́въ твои́хъ ра́досте неча́ѧннаѧ. Ра́дꙋйсѧ, наде́ждо всѣ́хъ лише́нныхъ наде́жды. Ра́дꙋйсѧ, сп҃се́нїе во дно̀ а҆́дово нисше́дшихъ. Ра́дꙋйсѧ, прише́ствїемъ і҆кѡ́ны твоеѧ̑ москвꙋ̀ возвесели́вшаѧ. Ра́дꙋйсѧ, застꙋ́пленномъ твои́мъ и҆ гра́дъ влади́мїръ не ѡ҆ста́вившаѧ.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
