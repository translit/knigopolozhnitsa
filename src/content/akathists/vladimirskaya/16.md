---
title: "І҆́косъ и҃"
navigation:
  key: akathists-vladimirskaya-16
  title: "І҆́косъ и҃"
  parent: akathists-vladimirskaya
  order: 16
type: "akathist"
---

## І҆́косъ и҃:

<red>В</red>сю̀ тѧ̑ бг҃ъ ѡ҆ст҃ѝ, пренепоро́чнаѧ, и҆ ꙗ҆́кѡ мт҃рь свою̀ въ гото́вое прибѣ́жище и҆ те́плый покро́въ всѣ́мъ на́мъ дарова̀. Тѣ́мже ѿ ме́ньшихъ землѝ и҆ незна́емыхъ возвели́чисѧ бл҃гослове́нный тобо́ю гра́дъ москва̀, бл҃гоче́стнѡ і҆кѡ́нꙋ твою̀ почита́ѧй: всѧ̑ бо племена̀ рꙋ́сскаѧ воеди́нѡ собра̀ и҆ ѻ҆́бласть свою̀ над̾ ѡ҆кре́стными ꙗ҆зы́ки ѿ мо́рѧ и҆ до мо́рѧ и҆ да́же до коне́цъ землѝ распрострѣ̀, всѣ́мъ вѣ́рꙋ хрⷭ҇то́вꙋ возвѣща́ѧй, тебѣ̀ же вопїѧ̀:

<red>Р</red>а́дꙋйсѧ, землѝ на́шеѧ забра́ло. Ра́дꙋйсѧ, цр҃кве ѹ҆твержде́нїе. Ра́дꙋйсѧ, мл҃твенникѡвъ на́шихъ похвало̀. Ра́дꙋйсѧ, люде́й твои́хъ сп҃се́нїе. Ра́дꙋйсѧ, врагѝ на́ша ѹ҆страша́ющаѧ. Ра́дꙋйсѧ, полкѝ чꙋ́ждихъ дале́че ѿгонѧ́ющаѧ. Ра́дꙋйсѧ, ꙗ҆́кѡ тобо́ю рꙋ́сь правосла́внаѧ соде́ржитсѧ. Ра́дꙋйсѧ, ꙗ҆́кѡ тобо́ю ро́дъ хрⷭ҇тїа́нскїй хва́литсѧ.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
