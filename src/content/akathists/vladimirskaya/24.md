---
title: "І҆́косъ в҃і"
navigation:
  key: akathists-vladimirskaya-24
  title: "І҆́косъ в҃і"
  parent: akathists-vladimirskaya
  order: 24
type: "akathist"
---

## І҆́косъ в҃і:

<red>П</red>ою́ще неисчѣ́тныѧ млⷭ҇ти твоѧ̀, ѿ лѣ́тъ дре́внихъ ро́дꙋ на́шемꙋ ꙗ҆вле́нныѧ и҆ доны́нѣ не ѡ҆скꙋдѣва́ющїѧ, хва́лимъ тѧ̑, пречⷭ҇таѧ, ꙗ҆́кѡ неꙋсы́пнꙋю храни́тельницꙋ на́шꙋ и҆ застꙋпле́нїе, и҆ мт҃рнюю любо́вь твою̀ къ ста́дꙋ сн҃а твоегѡ̀ ведꙋ́ще, со дерзнове́нїемъ, а҆́ще и҆ рабѝ неключи̑ми є҆́смы, вопїе́мъ тебѣ̀:

<red>Р</red>а́дꙋйсѧ, рꙋ́сь правосла́внꙋю возлюби́вшаѧ. Ра́дꙋйсѧ, вѣ́рꙋ и҆́стиннꙋю въ не́й ѹ҆тверди́вшаѧ. Ра́дꙋйсѧ, ѻ҆тцы̀ на́ша во бл҃гоче́стїи сохрани́вшаѧ. Ра́дꙋйсѧ, и҆ на́ше неможе́нїе не ѿри́нꙋвшаѧ. Ра́дꙋйсѧ, ѹ҆твержде́нїе на́ше незы́блемое. Ра́дꙋйсѧ, наде́ждо на́ша непосты́днаѧ. Ра́дꙋйсѧ, мл҃твеннице на́ша те́плаѧ. Ра́дꙋйсѧ, застꙋ́пнице ѹ҆се́рднаѧ.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
