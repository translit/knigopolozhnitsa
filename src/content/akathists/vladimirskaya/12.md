---
title: "І҆́косъ ѕ҃"
navigation:
  key: akathists-vladimirskaya-12
  title: "І҆́косъ ѕ҃"
  parent: akathists-vladimirskaya
  order: 12
type: "akathist"
---

## І҆́косъ ѕ҃:

<red>В</red>озсїѧ́ па́ки свѣ́тъ і҆кѡ́ны твоеѧ̑, бцⷣѣ, во днѝ лю́тагѡ наше́ствїѧ баты́ева. А҆́ще бо нечести̑вїи а҆га́рѧне и҆ пожго́ша ѻ҆гне́мъ собо́рный хра́мъ тво́й и҆ ст҃и́телѧ влади́мїрскагѡ и҆ лю́ди, молѧ́щїѧсѧ въ цр҃кви, ѹ҆мертви́ша и҆ всѧ̑ коне̑чномꙋ и҆стребле́нїю преда́ша, ѻ҆ба́че і҆кѡ́на твоѧ̑ и҆ па́ки неврежде́на ѡ҆брѣте́сѧ, подвиза́ющи пѣ́ти тебѣ̀:

<red>Р</red>а́дꙋйсѧ, кꙋпино̀ неѡпали́маѧ. Ра́дꙋйсѧ, сокро́вище неиждива́емое. Ра́дꙋйсѧ, стѣно̀ несокрꙋши́маѧ. Ра́дꙋйсѧ, прибѣ́жище всѣ́мъ ѹ҆пова́ющимъ на тѧ̀. Ра́дꙋйсѧ, і҆кѡ́нꙋ твою̀ и҆ во пла́мени цѣ́лꙋ сохрани́вшаѧ. Ра́дꙋйсѧ, на́мъ во ѹ҆тѣше́нїе и҆ сп҃се́нїе тꙋ́ю ѡ҆ста́вившаѧ. Ра́дꙋйсѧ, ты́ бо є҆сѝ на́ше защище́нїе. Ра́дꙋйсѧ, ты́ бо є҆сѝ всѣ́хъ бл҃гочести́выхъ непреста̑нное ра́дованїе.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
