---
title: "Конда́къ ѕ҃"
navigation:
  key: akathists-vladimirskaya-11
  title: "Конда́къ ѕ҃"
  parent: akathists-vladimirskaya
  order: 11
type: "akathist"
---

## Конда́къ ѕ҃:

<red>П</red>роповѣ́дникъ неизрече́нныхъ чꙋде́съ твои́хъ, влⷣчице, ꙗ҆ви́сѧ собо́рный хра́мъ тво́й во гра́дѣ влади́мїрѣ, ст҃о́ю і҆кѡ́ною твое́ю ѹ҆кра́шенный. Попꙋще́нїемъ бо бж҃їимъ всѣ̀ бл҃голѣ́пїе є҆гѡ̀ нѣ́когда во ѻ҆гнѝ поги́бе, і҆кѡ́на же ст҃а́ѧ твоѧ̀, ꙗ҆́кѡ же кꙋпина̀ неѡпали́ма пребы́сть, да и҆ ви́дѣвше и҆ ѡ҆сѧза́вше присꙋ́тствїе твоѐ, вѣ́рнїи воспою́тъ: <red>А҆</red>ллилꙋ́їа.
