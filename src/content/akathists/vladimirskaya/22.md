---
title: "І҆́косъ а҃і"
navigation:
  key: akathists-vladimirskaya-22
  title: "І҆́косъ а҃і"
  parent: akathists-vladimirskaya
  order: 22
type: "akathist"
---

## І҆́косъ а҃і:

<red>С</red>вѣ́тъ ра́дости возсїѧ́ла є҆сѝ, влⷣчице, и҆ во днѝ ты́ѧ, є҆гда̀ смотре́нїемъ бж҃їимъ дре̑внѧѧ красота̑ цр҃ко́внаѧ къ на́мъ па́ки возврати́сѧ и҆ сщ҃е́нный собо́ръ гра́дꙋ москвѣ̀ патрїа́рха, все́й же странѣ̀ на́шей є҆ди́нагѡ пасты́рѧ и҆ мл҃твенника ѹ҆твердѝ. Ты́ же, пречⷭ҇таѧ, ѿ і҆кѡ́ны твоеѧ̑ влади́мїрскїѧ жре́бїй первост҃и́тельства сегѡ̀ и҆збра́нникꙋ твоемꙋ̀ дарова́ла є҆сѝ, да расточе̑нныѧ ѻ҆́вцы слове́снагѡ ста́да цр҃кве рѡссі́йскїѧ па́ки воеди́нѡ собере́тъ. Сегѡ̀̀ ра́ди вопїе́мъ тебѣ̀:

<red>Р</red>а́дꙋйсѧ, скорбѧ́щихъ ра́досте. Ра́дꙋйсѧ, ѡ҆бꙋрева̑емыхъ приста́нище. Ра́дꙋйсѧ, въ напа́стѣхъ на́съ не ѡ҆ста́вившаѧ. Ра́дꙋйсѧ, во ѹ҆ничиже́нїи на́шемъ свѣ́тъ наде́жды на́мъ возсїѧ́вшаѧ. Ра́дꙋйсѧ, на смире́нныѧ призрѣ́вшаѧ. Ра́дꙋйсѧ, низше́дшїѧ возвели́чившаѧ. Ра́дꙋйсѧ, цр҃кве на́шеѧ похвало̀. Ра́дꙋйсѧ люде́й твои́хъ весе́лїе.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
