---
title: "І҆́косъ ѳ҃"
navigation:
  key: akathists-vladimirskaya-18
  title: "І҆́косъ ѳ҃"
  parent: akathists-vladimirskaya
  order: 18
type: "akathist"
---

## І҆́косъ ѳ҃:

<red>В</red>ѣті̑й земны́хъ хꙋдо́жество не довлѣ́етъ по достоѧ́нїю бл҃гохвали́ти тѧ̀, прест҃а́ѧ всенепоро́чнаѧ, и҆ і҆кѡ́ны твоеѧ̀ чꙋдеса̀ и҆счи́слити, и҆́миже цр҃ковь правосла́внаѧ велича́етсѧ, гра́ды на́ша ѹ҆твержда́ютсѧ и҆ всѝ хрⷭ҇тїа́не бж҃е́ственнѣ веселѧ́тсѧ. Тѣ́мже за премно́гꙋю любо́вь твою̀ къ на́мъ и҆ всѧ̑ млⷭ҇ти твоѧ̀ прїимѝ ѿ на́съ сїѐ хвале́бное пѣ́нїе:

<red>Р</red>а́дꙋйсѧ, собо́ромъ ст҃ы́хъ, въ странѣ̀ на́шей просїѧ́вшихъ, ѡ҆крꙋжа́емаѧ и҆ сла́вимаѧ. Ра́дꙋйсѧ, предста́телей на́шихъ, чꙋдотво́рцевъ рѡссі́йскихъ, моле́нїѧ прїе́млющаѧ. Ра́дꙋйсѧ, хода́тайствомъ твои́мъ ѡ҆ на́съ бг҃а ѹ҆млⷭ҇тивлѧющаѧ. Ра́дꙋйсѧ, чтⷭ҇нымъ покро́вомъ твои́мъ на́съ при́снѡ ѡ҆сѣнѧ́ющаѧ. Ра́дꙋйсѧ, страны̀ на́шеѧ пресла́внаѧ защи́тнице. Ра́дꙋйсѧ, призыва́ющимъ тѧ̀ ско́раѧ помо́щнице. Ра́дꙋйсѧ, трꙋжда́ющихсѧ блгⷣтное ѹ҆крѣпле́нїе. Ра́дꙋйсѧ, ка́ющихсѧ грѣ́шникѡвъ несꙋмне́нное сп҃се́нїе.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
