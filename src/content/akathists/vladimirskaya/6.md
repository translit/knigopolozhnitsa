---
title: "І҆́косъ г҃"
navigation:
  key: akathists-vladimirskaya-6
  title: "І҆́косъ г҃"
  parent: akathists-vladimirskaya
  order: 6
type: "akathist"
---

## І҆́косъ г҃:

<red>И҆</red>мѣ́ѧ въ себѣ̀ блгⷣтное сокро́вище і҆кѡ́нꙋ твою̀ влади́мїрскꙋю, преꙋспѣва́ше ѿ си́лы въ си́лꙋ ѻ҆те́чество на́ше. Во днѝ бо ѡ҆бстоѧ́нїй и҆ напа́стей не ѡ҆ста́вила є҆сѝ ро́дъ на́шъ, влⷣчице, и҆ во бл҃говре̑менїи близ̾ бы́ла є҆сѝ, всеси́льнымъ предста́тельствомъ твои́мъ вѣ̑рныѧ лю́ди твоѧ̀ застꙋпа́ющи, пою́щїѧ тѝ:

<red>Р</red>а́дꙋйсѧ, гнѣ́въ бж҃їй, првⷣнѡ на ны̀ дви́жимый, ѹ҆толѧ́ющаѧ. Ра́дꙋйсѧ, на млⷭ҇ть къ на́мъ, грѣ́шнымъ, гдⷭ҇а преклонѧ́ющаѧ. Ра́дꙋйсѧ, ꙗ҆́кѡ смире̑ннымъ мольба́мъ рабѡ́въ твои́хъ внѣ́млеши. Ра́дꙋйсѧ, ꙗ҆́кѡ ѹ҆тѣше́нїе твоѐ на́мъ пода́ти поспѣша́еши. Ра́дꙋйсѧ, ꙗ҆́кѡ і҆кѡ́ною твое́ю ѿ всѧ́̑кихъ на́съ бѣ́дъ ѡ҆гражда́еши. Ра́дꙋйсѧ, ꙗ҆́кѡ то́ю ко́зни вра́жїѧ разрꙋша́еши. Ра́дꙋйсѧ, въ ча́съ ско́рби лю́ди твоѧ̀ ѹ҆крѣплѧ́ющаѧ. Ра́дꙋйсѧ, ти́хое и҆ безмѧте̑жное житїѐ тѣ́мъ да́рꙋющаѧ.

<red>Р</red>а́дꙋйсѧ, пречⷭ҇таѧ, ѿ і҆кѡ́ны твоеѧ̀ млⷭ҇ти на́мъ и҆сточа́ющаѧ.
