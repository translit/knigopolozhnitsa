---
title: "І҆́косъ є҃"
navigation:
  key: akathists-artemiyant-10
  title: "І҆́косъ є҃"
  parent: akathists-artemiyant
  order: 10
type: "akathist"
---

## І҆́косъ є҃:

<red>И҆</red> гла́домъ, и҆ жа́ждею мꙋ́чиша тѧ̀ въ темни́цѣ, бл҃же́нне а҆рте́мїе. Ты́ же, на щедрѡ́ты пребл҃га́гѡ гдⷭ҇а себѣ̀ возве́ргъ, є҆ди́нагѡ проси́лъ є҆сѝ, да и҆ самꙋ́ю дꙋ́шꙋ твою̀, ꙗ҆́кѡ же́ртвꙋ живꙋ́ю прїи́метъ влⷣка хрⷭ҇то́съ ѿ тебѣ̀ съ є҆щѐ ѡ҆ста́вшеюсѧ кро́вїю твое́ю. И҆ не вотщѐ бы́сть раче́нїе твоѐ: заповѣ́да бо гдⷭ҇ь а҆́гг҃лѡмъ свои́мъ въ темни́цѣ пита́ти и҆ сохранѧ́ти тѧ̀, пото́мъ же и҆ са́мъ ꙗ҆ви́сѧ, ѹ҆крѣплѧ́ѧ тебѣ̀, на́съ же возглаша́ти тебѣ̀ наꙋча́ѧ:

<red>Р</red>а́дꙋйсѧ, ѿ рꙋкѝ а҆́гг҃лъ въ темни́цѣ пита́выйсѧ. Ра́дꙋйсѧ, хлѣ́бомъ живо́тнымъ съ нб҃сѣ̀ ѹ҆крѣплѧ́выйсѧ. Ра́дꙋйсѧ, ѿ ра́нъ гдⷭ҇нимъ посѣще́нїемъ во ѹ҆́захъ и҆сцѣли́выйсѧ. Ра́дꙋйсѧ, ꙗ҆вле́нїемъ хрⷭ҇то́вымъ ѹ҆тѣше́нїѧ и҆спо́лнивыйсѧ. Ра́дꙋйсѧ, гдⷭ҇емъ въ темни́цѣ ѡ҆бра́дованный. Ра́дꙋйсѧ, восше́дый къ немꙋ̀ прїѧ́ти вѣне́цъ сла́вы тебѣ̀ ѹ҆гото́ванный.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
