---
title: "І҆́косъ і҃"
navigation:
  key: akathists-artemiyant-20
  title: "І҆́косъ і҃"
  parent: akathists-artemiyant
  order: 20
type: "akathist"
---

## І҆́косъ і҃:

<red>Ѹ҆</red>сѣче́нїемъ главы̀ по́двигъ сво́й мꙋ́ченическїй запечатлѣ́вый, ѹ҆тве́рди мл҃твами твои́ми и҆ на́съ, главы̀ своѧ̀ под̾ и҆́го хрⷭ҇то́во подклони́вшихъ, чрез̾ всѐ житїѐ по́двигомъ до́брымъ подвиза́тисѧ, люби́ти гдⷭ҇а ѹ҆ тебѣ̀ поꙋча́тисѧ, вопїѧ̀ тебѣ̀ си́це:

<red>Р</red>а́дꙋйсѧ, си́льнѣ, на ѡ҆доле́нїе мꙋчи́телей ме́чъ вѣ́ры при бедрѣ̀ препоѧ́савый. Ра́дꙋйсѧ, шле́момъ сп҃се́нїѧ ѿ гдⷭ҇а защище́нный. Ра́дꙋйсѧ, по́ѧсомъ сла́вы ѿ негѡ̀ до́брѣ ѹ҆кра́шенный. Ра́дꙋйсѧ, щито́мъ мл҃твъ свои́хъ всѣ́хъ прибѣга́ющихъ къ тебѣ̀ ѡ҆хранѧ́ѧй. Ра́дꙋйсѧ, за страда́льцєвъ гдⷭ҇нихъ во всеѻрꙋ́жїи ѡ҆полча́ѧйсѧ. Ра́дꙋйсѧ, ше́ствꙋющихъ ѹ҆́зкимъ пꙋте́мъ въ црⷭ҇твїе нбⷭ҇ное неꙋкло́ннѡ провожда́ѧй.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
