---
title: "І҆́косъ и҃"
navigation:
  key: akathists-artemiyant-16
  title: "І҆́косъ и҃"
  parent: akathists-artemiyant
  order: 16
type: "akathist"
---

## І҆́косъ и҃:

<red>П</red>ривидѣ́нїемъ почтѐ тѧ̀ ца́рь, є҆гда̀ ѹ҆зрѣ̀ ви́домъ стра́шна и҆ є҆стество̀ чл҃вѣ́ческое происходѧ́ща: ѻ҆ба́че и҆ ѹ҆вѣща̀ тебѣ̀ є҆щѐ поклони́тисѧ і҆́дѡлѡмъ, да поми́лꙋютъ тѧ̀ и҆ понѐ ꙗ҆́же во а҆́де мꙋ́камъ не предадѧ́тъ. Ты́ же, посмѣѧ́всѧ царю̀, ѿвѣща́лъ є҆сѝ: ꙗ҆́кѡ і҆́дѡли и҆ са́ми ѻ҆гнѧ̀ не мо́гꙋтъ и҆збѣжа́ти, съ ни́миже и҆ ты̀, царю̀, безконе́чномꙋ ѻ҆гню̀ пре́данъ бꙋ́деши. За є҆́же, ꙗ҆́кѡ хꙋ́льника, ца́рь на сме́рть ѡ҆сꙋдѝ тѧ̀. Мы́ же, сше́ствꙋѧ тебѣ̀ на мѣ́сто ѹ҆сѣче́нїѧ, ѹ҆вѧза́емъ главꙋ̀ твою̀ похва́льными вѣнцы̀ та́кѡ:

<red>Р</red>а́дꙋйсѧ, страда́льче, посредѣ̀ ка́мєнїй согнѣте́нный. Ра́дꙋйсѧ, и҆сповѣ́дниче, въ крѣ́пости вѣ́ры не ѡ҆долѣ́нный. Ра́дꙋйсѧ, и҆́стинꙋ без̾ стра́ха пред̾ ца́ри вѣща́вый. Ра́дꙋйсѧ, за сїѐ послѣдѝ всѣ́хъ ѕлострада́нїй ѹ҆сѣче́нїе ме́чное прїѧ́вый. Ра́дꙋйсѧ, главꙋ̀ свою̀ сщ҃е́ннꙋю под̾ ме́чъ самово́льнѣ подклони́вый. Ра́дꙋйсѧ, терпѣ́нїемъ свои́мъ главы̀ невиди́мыхъ врагѡ́въ сокрꙋши́вый.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
