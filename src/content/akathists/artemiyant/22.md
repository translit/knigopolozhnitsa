---
title: "І҆́косъ а҃і"
navigation:
  key: akathists-artemiyant-22
  title: "І҆́косъ а҃і"
  parent: akathists-artemiyant
  order: 22
type: "akathist"
---

## І҆́косъ а҃і:

<red>Х</red>ва́лимъ тѧ̀ всѝ, страстоте́рпче ст҃ы́й, и҆ почита́емъ чтⷭ҇на́ѧ страда́нїѧ твоѧ̀, ꙗ҆́же па́че є҆стества̀ чл҃вѣ́ческагѡ претерпѣ́лъ є҆сѝ, и҆ црⷭ҇твїе нбⷭ҇ное притѧжа́лъ є҆сѝ. Тѣ́мже воздвиза́емсѧ вопи́ти тебѣ̀ та́кѡ:

<red>Р</red>а́дꙋйсѧ, и҆зможде́нїѧ и҆ членоврежде́нїѧ прїѧ́вый. Ра́дꙋйсѧ, высотꙋ̀ дꙋ́ха въ мꙋ́кахъ ꙗ҆ви́вый. Ра́дꙋйсѧ, щито́мъ ѹ҆пова́нїѧ себѣ̀ ѡ҆гради́вый. Ра́дꙋйсѧ, тве́рдостїю свое́ю де́рзость мꙋчи́телей и҆стощи́вый. Ра́дꙋйсѧ, є҆го́же мꙋче́нїю а҆́гг҃ли предстоѧ́хꙋ со ѹ҆дивле́нїемъ. Ра́дꙋйсѧ, є҆го́же страда́нїѧ лю́дїе почита́ютъ со ѹ҆миле́нїемъ.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
