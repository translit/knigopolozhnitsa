---
title: "І҆́косъ в҃і"
navigation:
  key: akathists-artemiyant-24
  title: "І҆́косъ в҃і"
  parent: akathists-artemiyant
  order: 24
type: "akathist"
---

## І҆́косъ в҃і:

<red>Ч</red>ерто́гъ нб҃сный ѿве́рзе тѝ страстополо́жникъ хрⷭ҇то́съ и҆ дадѐ тѝ досто́йнѡ вѣне́цъ сла́вы: и҆ ны́нѣ на нб҃сѣ́хъ со а҆́гг҃льскими чи́нми ра́дꙋешисѧ. Тѣ́мже и҆ мы̀, бл҃года́рнїи лю́дїе и҆ любомꙋ́ченицы, пѣ́сньми вопїе́мъ тѝ:

<red>Р</red>а́дꙋйсѧ, воево́до, ники́миже въ мꙋ́жествѣ ѡ҆доле́нный. Ра́дꙋйсѧ, ратобо́рче за хрⷭ҇та̀, въ си́лѣ неѡскꙋдѣ́емый. Ра́дꙋйсѧ, великострада́льче, мꙋ́ками твои́ми є҆стество̀ чл҃вѣ́ческое ѹ҆диви́вый. Ра́дꙋйсѧ, несокрꙋши́мость дꙋ́ха въ тѣле́снѣмъ содробле́нїи ꙗ҆ви́вый. Ра́дꙋйсѧ, во ѹ҆пова́нїи на бг҃а жи́ва не ѹ҆сꙋмнѣ́выйсѧ. Ра́дꙋйсѧ, ча́сти пра́ведныхъ на нб҃сѣ́хъ наслажда́ѧйсѧ.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
