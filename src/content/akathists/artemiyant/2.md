---
title: "І҆́косъ а҃"
navigation:
  key: akathists-artemiyant-2
  title: "І҆́косъ а҃"
  parent: akathists-artemiyant
  order: 2
type: "akathist"
---

## І҆́косъ а҃:

<red>А҆</red>нтїохі́йстїи лю́дїе диви́шасѧ ст҃ѣ́й ре́вности твое́й ѡ҆ и҆́мени хрⷭ҇то́вѣ, сла́вне а҆рте́мїе, не тѣрпѧ̀ бо зрѣ́ти мꙋче́нїѧ ст҃ы́хъ и҆ хꙋлы̀ слы́шати на гдⷭ҇а, ю҆лїа́номъ и҆зрыга́емыѧ: а҆́ще и҆ че́сть є҆мꙋ̀ возда́ти ѿ а҆леѯандрі́и прише́лъ, ѻ҆ба́че и҆ ѡ҆бличи́ти тогѡ̀ не ѹ҆страши́лсѧ є҆сѝ. Тѣ́мже, и҆ чи́на своегѡ̀ во́инскагѡ и҆зве́рженный за дерзнове́нїе своѐ, ѡ҆сꙋжде́нїе на ра́ны и҆ сме́рть прїѧ́лъ є҆сѝ. Мы́ же ны́нѣ, а҆́ки ѡ҆бстоѧ́ще тѝ на позо́рищи мꙋ́чимомꙋ, вопїе́мъ тѝ си́це:

<red>Р</red>а́дꙋйсѧ, безсла́вїе и҆ мꙋче́нїе ѿ ю҆лїа́на претерпѣ́вый. Ра́дꙋйсѧ, въ сла́вꙋ и҆ ѡ҆сїѧ́нїе ѿ бг҃а ѡ҆блече́нный. Ра́дꙋйсѧ, лю́таѧ страда́нїѧ под̾ѧ́вый. Ра́дꙋйсѧ, вели́чїе вѣ́ры показа́вый. Ра́дꙋйсѧ, блиста́ѧйсѧ сла́вою терпѣ́нїѧ. Ра́дꙋйсѧ, крѣ́посте на́ша въ ско́рбѣхъ и҆ и҆знеможе́нїи.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
