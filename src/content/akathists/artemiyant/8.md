---
title: "І҆́косъ д҃"
navigation:
  key: akathists-artemiyant-8
  title: "І҆́косъ д҃"
  parent: akathists-artemiyant
  order: 8
type: "akathist"
---

## І҆́косъ д҃:

<red>Ж</red>и́лами воло́вьими бїе́мый и҆ по землѣ̀ протѧза́емый ничто́же малодꙋ́шествовалъ є҆сѝ, но ра́дꙋѧсѧ и҆ веселѧ́сѧ, страда́ньми хрⷭ҇то́выми просвѣща́емъ, по́двигъ мꙋ́ченичества до конца̀ совѣрши́лъ є҆сѝ до́брѣ. Тѣ́мже и҆ достои́нъ ꙗ҆ви́лсѧ є҆сѝ ѹ҆блаже́нїѧ сицева́гѡ:

<red>Р</red>а́дꙋйсѧ, скꙋде́льный сосꙋ́дъ пло́ти своеѧ̀ сокрꙋши́вый. Ра́дꙋйсѧ, свѣ́тъ вѣ́ры и҆ си́лꙋ мꙋ́жества и҆з̾ негѡ̀ ꙗ҆ви́вый. Ра́дꙋйсѧ, въ є҆го́же не́мощи си́ла гдⷭ҇нѧ соверши́сѧ. Ра́дꙋйсѧ, є҆го́же терпѣ́нїю мꙋчи́тель почꙋ́дисѧ. Ра́дꙋйсѧ, ꙗ҆́кѡ бг҃ъ прїѧ́тъ твою̀ же́ртвꙋ мꙋче́нїѧ. Ра́дꙋйсѧ, ꙗ҆́кѡ бл҃гі́й дадѐ тебѣ̀ жре́бїй сп҃се́нїѧ.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
