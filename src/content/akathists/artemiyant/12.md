---
title: "І҆́косъ ѕ҃"
navigation:
  key: akathists-artemiyant-12
  title: "І҆́косъ ѕ҃"
  parent: akathists-artemiyant
  order: 12
type: "akathist"
---

## І҆́косъ ѕ҃:

<red>Л</red>ютѣ́йшимъ мꙋ́камъ предадѐ тѧ̀, страда́льче а҆рте́мїе, нечести́вый ца́рь, є҆гда̀ со стыдо́мъ ѿ а҆поллѡ́на дафні́йскагѡ возврати́сѧ и҆ ѿ тебѣ̀ посмѣѧ́нїе и҆ прорече́нїе поги́бели своеѧ̀ слы́шавъ, ѕѣ́льною ꙗ҆́ростїю распали́сѧ. Тѣ́мже и҆ мы̀ за ѻ҆́ныѧ страда́нїѧ множа́йшими ликостоѧ́нїи ѹ҆бл҃жа́емъ тѧ̀ си́це:

<red>Р</red>а́дꙋйсѧ, ꙗ҆́кѡ тобо́ю бг҃ъ, ди́вный во ст҃ы́хъ свои́хъ, ꙗ҆зы́кѡмъ ꙗ҆ви́сѧ. Ра́дꙋйсѧ, ꙗ҆́кѡ тобо́ю сладча́йшее и҆́мѧ хрⷭ҇то́во просла́висѧ. Ра́дꙋйсѧ, ꙗ҆́рости мꙋчи́телевы не ѹ҆страши́выйсѧ. Ра́дꙋйсѧ, въ хрⷭ҇то́вѣмъ ѹ҆пова́нїи над̾ і҆́дѡлы посмѣѧ́выйсѧ. Ра́дꙋйсѧ, въ дꙋ́сѣ прⷪ҇ро́честѣмъ бꙋ́дꙋщихъ предзри́телю. Ра́дꙋйсѧ, дх҃а гдⷭ҇нѧ до́блїй носи́телю.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
