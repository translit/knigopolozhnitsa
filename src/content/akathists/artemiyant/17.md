---
title: "Конда́къ ѳ҃"
navigation:
  key: akathists-artemiyant-17
  title: "Конда́къ ѳ҃"
  parent: akathists-artemiyant
  order: 17
type: "akathist"
---

## Конда́къ ѳ҃:

<red>Р</red>а́нами содро́бленъ бы́лъ є҆сѝ по всемꙋ̀ тѣлесѝ, ꙗ҆́кѡ лю́демъ на тѧ̀ зрѣ́ти бѣ̀ стра́шнѡ: согнѣте́нный а҆́ки дска̀, ко́сти сокрꙋше́нны и҆ всѧ̀ внꙋ́треннѧѧ и҆спадо́ша. Таково́е ѕлострада́нїе за ма́лꙋю болѣ́знь почита́лъ є҆сѝ, надѣ́ѧсѧ ѹ҆ гдⷭ҇а, за него́же страда́лъ є҆сѝ, и҆мѣ́ти поко́й вѣ́чный, наꙋчаѧ̀ въ ѕлострада́нїи не малодꙋ́шествовати, но па́ки возсыла́ти бг҃ꙋ бл҃года́рнѣ: <red>А҆</red>ллилꙋ́їа.
