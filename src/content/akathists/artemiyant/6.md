---
title: "І҆́косъ г҃"
navigation:
  key: akathists-artemiyant-6
  title: "І҆́косъ г҃"
  parent: akathists-artemiyant
  order: 6
type: "akathist"
---

## І҆́косъ г҃:

<red>Д</red>адѐ ѕлочести́вый ца́рь повелѣ́нїе ѻ҆рꙋжено́сцємъ свои́мъ восхи́тити тѧ̀, сла́внагѡ во́инскагѡ вождѧ̀, а҆рте́мїе, и҆ сано́вный по́ѧсъ тво́й ѿ̾е́мше, и҆ ри́зы совле́кше, на́га и҆стѧза́ти. Ті́и же, свѧза́вше рꙋ́цѣ и҆ но́зѣ твоѝ, растѧго́ша тѣ́ло твоѐ на че́тверо и҆ бїѧ́хꙋ воло́вьими жи́лами по хребтꙋ̀ и҆ чре́вꙋ толи́кѡ, ꙗ҆́кѡ ѡ҆скꙋдѣ́ти си́ламъ и҆̀хъ. Ты́ же а҆́ки нечꙋ́вственъ пребыва́лъ є҆сѝ, ꙗ҆́кѡ всѣ́мъ, ѡ҆кре́стъ стоѧ́щимъ, и҆ самомꙋ̀ ю҆лїа́нꙋ чꙋ́дитесѧ ѕѣлѡ̀. Прїимѝ ѹ҆́бѡ и҆ ѿ на́съ похва́льнаѧ ѹ҆дивле́нїѧ сицева̑ѧ:

<red>Р</red>а́дꙋйсѧ, въ вѣ́рѣ непобѣди́мый. Ра́дꙋйсѧ, въ ѹ҆пова́нїи непреѡдоли́мый. Ра́дꙋйсѧ, на ка́мени терпѣ́нїѧ но́зѣ своѝ поста́вивый. Ра́дꙋйсѧ, мꙋ́жественнѣ стѡ́пы своѧ̀ и҆спра́вивый. Ра́дꙋйсѧ, ра́довавыйсѧ въ страда́нїѧхъ. Ра́дꙋйсѧ, просла́вленный въ порꙋга́нїѧхъ.

<red>Р</red>а́дꙋйсѧ, ст҃ы́й а҆рте́мїе, пресла́вный хрⷭ҇то́въ великомꙋ́чениче.
