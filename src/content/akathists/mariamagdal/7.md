---
title: "Конда́къ д҃"
navigation:
  key: akathists-mariamagdal-7
  title: "Конда́къ д҃"
  parent: akathists-mariamagdal
  order: 7
type: "akathist"
---

## Конда́къ д҃:

<red>Б</red>ꙋ́рѧ бѣсо́вскїѧ ꙗ҆́рости превели́кою си́лою ѹ҆стреми́сѧ на хра́мъ дꙋшѝ твоеѧ̀, ст҃а́ѧ марі́е, но того̀ поколеба́ти до конца̀ не возмо́же: ѡ҆брѣла́ бо є҆сѝ сп҃се́нїе на тве́рдѣмъ вѣ́ры хрⷭ҇то́вы ка́мени, на не́мже ты̀, мꙋ́драѧ же́но, недви́жимѡ стоѧ́щи, ѹ҆́чиши всѣ́хъ всебл҃го́мꙋ бг҃ꙋ воспѣва́ти пѣ́снь: <red>А҆</red>ллилꙋ́їа.
