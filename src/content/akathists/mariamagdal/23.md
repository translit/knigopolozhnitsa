---
title: "Конда́къ в҃і"
navigation:
  key: akathists-mariamagdal-23
  title: "Конда́къ в҃і"
  parent: akathists-mariamagdal
  order: 23
type: "akathist"
---

## Конда́къ в҃і:

<red>Б</red>л҃года́ти ѿ бг҃а и҆з̾ѻби́льнѡ и҆спо́лненнаѧ, мно́жество дꙋ́шъ ко хрⷭ҇тꙋ̀ привела́ є҆си, сла́внаѧ марі́е: по се́мъ же пришла́ є҆си во є҆фе́съ, и҆дѣ́же а҆пⷭ҇льски любо́вїю со а҆пⷭ҇ломъ любвѐ сп҃се́нїю чл҃вѣ̑къ послꙋжи́вши, бл҃же́ннымъ ѹ҆спе́нїемъ ко гдⷭ҇ꙋ преста́виласѧ є҆сѝ, є҆мꙋ́же ны́нѣ съ многочи́сленными нбⷭ҇ными пѣвцы̑ вы́нꙋ пое́ши: <red>А҆</red>ллилꙋ́їа.
