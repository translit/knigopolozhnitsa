---
title: "І҆́косъ в҃"
navigation:
  key: akathists-mariamagdal-4
  title: "І҆́косъ в҃"
  parent: akathists-mariamagdal
  order: 4
type: "akathist"
---

## І҆́косъ в҃:

<red>Р</red>а́зꙋмъ человѣ́ческїй недоꙋмѣва́етъ, помышлѧ́ѧ, и҆з̾ каковы́ѧ бѣды̀ на высотꙋ̀ а҆гг҃лоподо́бнагѡ житїѧ̀ бл҃года́тїю хрⷭ҇то́вою возшла̀ є҆сѝ, достохва́льнаѧ марі́е магдали́но. Тѣ́мже и҆ мы̀, до́брꙋю тѧ̀ предста́тельницꙋ и҆мꙋ́ще, мо́лимсѧ тебѣ̀ те́пле: и҆зба́ви и҆ на́съ ѿ бе́здны грѣхо́вныѧ, да любо́вїю вопїе́мъ тѝ такова̑ѧ:

<red>Р</red>а́дꙋйсѧ, лю́тагѡ де́монскагѡ ра́бства и҆збѣ́гшаѧ: ра́дꙋйсѧ, ле́сть лꙋка́выхъ бѣсѡ́въ ꙗ҆́вѣ ѡ҆бличи́вшаѧ. Ра́дꙋйсѧ, въ напа́сти вра́жїей ко хрⷭ҇тꙋ̀ бг҃ꙋ прибѣга́ти всѣ́хъ наꙋчи́вшаѧ: ра́дꙋйсѧ, никомꙋ́же ѿчаѧва́тисѧ въ вели́цѣй грѣхо́внѣй ско́рби побꙋжда́ющаѧ. Ра́дꙋйсѧ, ко ст҃ости всѣ̑мъ грѣ́шникѡмъ пꙋ́ть показа́вшаѧ: ра́дꙋйсѧ, всемо́щнꙋю си́лꙋ бл҃года́ти хрⷭ҇то́вы позна́вшаѧ. Ра́дꙋйсѧ, досто́йнагѡ бг҃ꙋ бл҃годаре́нїѧ до́браѧ наста́внице: ра́дꙋйсѧ, и҆́стиннагѡ бг҃охвале́нїѧ вѣ́рнаѧ ѹ҆чи́тельнице. Ра́дꙋйсѧ, въ житїѝ твое́мъ пра́вый пꙋ́ть земна́гѡ тече́нїѧ на́мъ показа́вшаѧ: ра́дꙋйсѧ, всѣ̑мъ грѣ́шникѡмъ пред̾ бг҃омъ бл҃га́ѧ застꙋ́пнице. Ра́дꙋйсѧ, дꙋ́шъ на́шихъ ѿ лѣ́сти сатани́нскїѧ защи́тнице: ра́дꙋйсѧ, во всѧ́кой ско́рби те́плаѧ ко хрⷭ҇тꙋ̀ на́ша хода́таице.

<red>Р</red>а́дꙋйсѧ, ст҃а́ѧ равноапⷭ҇льнаѧ марі́е магдали́но, па́че всѣ́хъ бла̑гъ сладча́йшаго гдⷭ҇а і҆и҃са возлюби́вшаѧ.
