---
title: "І҆́косъ ѕ҃"
navigation:
  key: akathists-mariamagdal-12
  title: "І҆́косъ ѕ҃"
  parent: akathists-mariamagdal
  order: 12
type: "akathist"
---

## І҆́косъ ѕ҃:

<red>В</red>зыскꙋ́ющи ѡ҆зари́тисѧ свѣ́томъ и҆́стиннагѡ бг҃оразꙋ́мїѧ, є҆гда̀ бг҃а на крⷭ҇тѣ̀ ви́сѧща ви́дѣла є҆сѝ, глаго́лала є҆сѝ слезѧ́щи, ди́внаѧ марі́е: ка́кѡ жи́знь сме́рть во́льнꙋю ны́нѣ прїе́млетъ; мы́ же, сла́вное просвѣще́нїе твоѐ бл҃года́тїю ст҃а́гѡ дх҃а вѣ́дꙋще, вопїе́мъ тѝ сицева̑ѧ:

<red>Р</red>а́дꙋйсѧ, хрⷭ҇та̀ ра́спѧта ѿ глꙋбины̀ дꙋшѝ ѡ҆пла́кавшаѧ: ра́дꙋйсѧ, весе́лїе вѣ́чное въ селе́нїихъ нбⷭ҇ныхъ ѡ҆брѣ́тшаѧ. Ра́дꙋйсѧ, на́мъ ѻ҆́бразъ до́брагѡ пла́ча показа́вшаѧ: ра́дꙋйсѧ, ꙗ҆́кѡ ты́ є҆си на́ше непреста́нное ра́дованїе. Ра́дꙋйсѧ, всѣ́хъ скорбѧ́щихъ ѹ҆тѣше́нїе нело́жное: ра́дꙋйсѧ, ꙗ҆́кѡ хрⷭ҇тꙋ̀, є҆гѡ̀ ра́ди, на землѝ спострада́ла є҆сѝ. Ра́дꙋйсѧ, ꙗ҆́кѡ съ ни́мъ ѡ҆ не́мъ на нб҃сѝ прославлѧ́ешисѧ: ра́дꙋйсѧ, всѣ́хъ врагѡ́въ на́шихъ крѣ́пкаѧ побѣди́тельнице. Ра́дꙋйсѧ, во всѣ́хъ ско́рбехъ на́шихъ ско́раѧ помо́щнице: ра́дꙋйсѧ, ꙗ҆́кѡ всѣ̑мъ хрⷭ҇тїа́нѡмъ воспомина́нїе твоѐ пресла́дко. Ра́дꙋйсѧ, ꙗ҆́кѡ все́й цр҃кви хрⷭ҇то́вой и҆́мѧ твоѐ прече́стно: ра́дꙋйсѧ, и҆́стиннаѧ лозо̀ вїногра́да хрⷭ҇то́ва.

<red>Р</red>а́дꙋйсѧ, ст҃а́ѧ равноапⷭ҇льнаѧ марі́е магдали́но, па́че всѣ́хъ бла̑гъ сладча́йшаго гдⷭ҇а і҆и҃са возлюби́вшаѧ.
