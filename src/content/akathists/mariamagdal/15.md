---
title: "Конда́къ и҃"
navigation:
  key: akathists-mariamagdal-15
  title: "Конда́къ и҃"
  parent: akathists-mariamagdal
  order: 15
type: "akathist"
---

## Конда́къ и҃:

<red>С</red>тра́ннѡ, бг҃омꙋ́драѧ марі́е, ꙗ҆ви́сѧ тебѣ̀ погребе́нїе всѣ̑мъ жи́знь подаю́щаго жизнода́вца: тогѡ̀ любо́вїю ѹ҆ѧзвлѧ́ема, є҆щѐ сꙋ́щей тьмѣ̀, ко гро́бꙋ є҆гѡ̀ принесла́ є҆си мѵ́ро и҆ сле́зныѧ пролила́ є҆си а҆рѡма́ты. Тѣ́мже и҆ пребыва́вши ны́нѣ во бл҃гово́нныхъ раѧ̀ селе́нїихъ, со а҆́гг҃льскими ли̑ки взыва́ющи вы́нꙋ бг҃ꙋ: <red>А҆</red>ллилꙋ́їа.
