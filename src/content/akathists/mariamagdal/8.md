---
title: "І҆́косъ д҃"
navigation:
  key: akathists-mariamagdal-8
  title: "І҆́косъ д҃"
  parent: akathists-mariamagdal
  order: 8
type: "akathist"
---

## І҆́косъ д҃:

<red>С</red>лы́шаще, бг҃омꙋ́драѧ марі́е, ꙗ҆́кѡ въ послѣ́дованїи хрⷭ҇тꙋ̀ ѡ҆брѣла̀ є҆сѝ и҆́стинное весе́лїе се́рдца, пра́вдꙋ, ми́ръ и҆ ра́дость ѡ҆ дс҃ѣ ст҃ѣ, тщи́мсѧ и҆ мы̀ ꙗ҆ви́тисѧ въ лицѣ̀ прича̑стникъ сегѡ̀ црⷭ҇тва бж҃їѧ. Тебѣ̀ же, ꙗ҆́кѡ прича́стнице тогѡ̀ сꙋ́щей и҆ пꙋ́ть на́мъ къ немꙋ̀ показа́вшей, рце́мъ всѝ такова̑ѧ:

<red>Р</red>а́дꙋйсѧ, нбⷭ҇нꙋю і҆и҃совꙋ сла́дость возлюби́вшаѧ: ра́дꙋйсѧ, жи́знь и҆́стиннꙋю во хрⷭ҇тѣ̀ ѡ҆брѣ́тшаѧ. Ра́дꙋйсѧ, тоѧ́жде ѻ҆́бразъ и҆ на́мъ вѣ́рнѡ показа́вшаѧ: ра́дꙋйсѧ, въ ра́дости нбⷭ҇нѣй ны́нѣ при́снѡ живꙋ́щаѧ. Ра́дꙋйсѧ, ра̑йскїѧ снѣ̑ди вы́нꙋ вкꙋша́ющаѧ: ра́дꙋйсѧ, ѻ҆́гнь любвѐ къ бг҃ꙋ въ се́рдцѣ твое́мъ возже́гшаѧ. Ра́дꙋйсѧ, хрⷭ҇то́мъ бг҃омъ, ꙗ҆́кѡ раба̀ є҆мꙋ̀ вѣ́рнаѧ, возлю́бленнаѧ: ра́дꙋйсѧ, прилѣ́жнаѧ ѡ҆ на́съ къ бг҃ꙋ моли́твеннице. Ра́дꙋйсѧ, въ бѣда́хъ на́шихъ помо́щнице: ра́дꙋйсѧ, на́ша бл҃га́ѧ и҆ кро́ткаѧ ѹ҆чи́тельнице. Ра́дꙋйсѧ, дх҃а ст҃а́гѡ пречестно́е жили́ще.

<red>Р</red>а́дꙋйсѧ, ст҃а́ѧ равноапⷭ҇льнаѧ марі́е магдали́но, па́че всѣ́хъ бла̑гъ сладча́йшаго гдⷭ҇а і҆и҃са возлюби́вшаѧ.
