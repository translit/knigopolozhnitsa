---
title: "Конда́къ а҃і"
navigation:
  key: akathists-mariamagdal-21
  title: "Конда́къ а҃і"
  parent: akathists-mariamagdal
  order: 21
type: "akathist"
---

## Конда́къ а҃і:

<red>Н</red>и є҆ди́но же сло́во довлѣ́етъ воспѣ́ти по достоѧ́нїю бжⷭ҇твеннꙋю ра́дость воскрⷭ҇нїѧ хрⷭ҇то́ва, ю҆́же со и҆ны́ми жена́ми, сла́внаѧ марі́е, а҆пⷭ҇лѡмъ возвѣстѝ въ се́й нарече́нный и҆ ст҃ы́й де́нь, пра́здникѡвъ пра́здникъ и҆ торжество̀ и҆з̾ торже́ствъ. Тѣ́мже, пред̾ вели́чїемъ неизрече́нныхъ щедрѡ́тъ твои́хъ, хрⷭ҇тѐ цр҃ю̀, на на́съ бы́вшихъ, преклонѧ́ющесѧ, со смире́нїемъ и҆ любо́вїю зове́мъ тѝ: <red>А҆</red>ллилꙋ́їа.
