---
title: "І҆́косъ г҃"
navigation:
  key: akathists-mariamagdal-6
  title: "І҆́косъ г҃"
  parent: akathists-mariamagdal
  order: 6
type: "akathist"
---

## І҆́косъ г҃:

<red>И҆</red>мꙋ́щи бг҃одарова́ннꙋю тѝ премꙋ́дрости си́лꙋ, мꙋ́жески ѿве́ргла є҆сѝ, марі́е магдали́но, сегѡ̀ мі́ра кра̑снаѧ, и҆ ꙗ҆́кѡ ѹ҆чени́ца до́браѧ, премно́гимъ млⷭ҇рдїемъ ѡ҆бнища́вшемꙋ за ны̀ сло́вꙋ и҆стиннѡ послꙋжи́ла є҆сѝ. Сегѡ̀ ра́ди и҆ мы̀ со ѹ҆миле́нїемъ вопїе́мъ тѝ:

<red>Р</red>а́дꙋйсѧ, до́браѧ хрⷭ҇то́ва ѹ҆чени́це: ра́дꙋйсѧ, и҆́стинныѧ любвѐ къ бг҃ꙋ наста́внице. Ра́дꙋйсѧ, сꙋетꙋ̀ мі́ра сегѡ̀ до́брѣ позна́вшаѧ: ра́дꙋйсѧ, мꙋ́жески є҆гѡ̀ ра̑дости ѿве́ргшаѧ. Ра́дꙋйсѧ, кра̑снаѧ мі́ра ни во что́же вмѣни́вшаѧ: ра́дꙋйсѧ, чи́нꙋ и҆́ноческомꙋ до́брый пꙋ́ть житїѧ̀ пред̾показа́вшаѧ. Ра́дꙋйсѧ, всѣ́хъ ко хрⷭ҇тꙋ̀ бг҃ꙋ пꙋтево́дствꙋющаѧ: ра́дꙋйсѧ, длѧ̀ дѣ́лъ милосе́рдїѧ и҆з̾ до́мꙋ земна́гѡ и҆зше́дшаѧ. Ра́дꙋйсѧ, хрⷭ҇то́во млⷭ҇рдїе здѣ̀ и҆ на нб҃сѝ ѡ҆брѣ́тшаѧ: ра́дꙋйсѧ, ꙗ҆́кѡ тѣ́мъ бл҃же́нства вѣ́чнагѡ дости́гшаѧ. Ра́дꙋйсѧ, мꙋ́драѧ а҆́гнице, ѿ ѕлы́хъ волкѡ́въ къ до́бромꙋ па́стырю хрⷭ҇тꙋ̀ прибѣ́гшаѧ: ра́дꙋйсѧ, во дво́ръ слове́сныхъ ѻ҆ве́цъ є҆гѡ̀ вше́дшаѧ.

<red>Р</red>а́дꙋйсѧ, ст҃а́ѧ равноапⷭ҇льнаѧ марі́е магдали́но, па́че всѣ́хъ бла̑гъ сладча́йшаго гдⷭ҇а і҆и҃са возлюби́вшаѧ.
