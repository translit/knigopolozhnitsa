---
title: "І҆́косъ д҃"
navigation:
  key: akathists-feodosijchern-8
  title: "І҆́косъ д҃"
  parent: akathists-feodosijchern
  order: 8
type: "akathist"
---

## І҆́косъ д҃:

<red>С</red>лы́шавъ бг҃оꙋго́дное житїѐ твоѐ, ѻ҆́тче ѳеодо́сїе, ст҃и́тель бж҃їй ла́зарь, призва̀ тѧ̀ ѿ кі́ева въ черни́говъ и҆, поста́вивъ во а҆рхїмандрі́та пречⷭ҇тны́ѧ ѡ҆би́тели є҆ле́цкїѧ, сотворѝ помо́щника себѣ̀ во ѹ҆правле́нїи церко́внѣмъ: ты̀ же съ любо́вїю сыно́внею послꙋжи́лъ є҆сѝ є҆мꙋ̀ и҆ вои́стинꙋ досто́инъ ꙗ҆ви́лсѧ є҆сѝ, да воспѣва́емъ тѝ сицева̑ѧ:

<red>Р</red>а́дꙋйсѧ, ста́рцꙋ ст҃и́телю съ любо́вїю послꙋжи́вый. Ра́дꙋйсѧ, ꙗ҆́кѡ сы́нъ ѻ҆тцꙋ̀ во всѣ́мъ є҆мꙋ̀ послꙋ́шенъ бы́вый. Ра́дꙋйсѧ, ста́рость є҆гѡ̀ ѹ҆поко́ивый. Ра́дꙋйсѧ, трꙋды̀ ст҃и́тельскїѧ є҆мꙋ̀ ѡ҆блегчи́вый. Ра́дꙋйсѧ, бл҃голѣ́пїѧ церко́внагѡ ѹ҆се́рдный рачи́телю. Ра́дꙋйсѧ, преда́нїй а҆пⷭ҇льскихъ вѣ́рный храни́телю. Ра́дꙋйсѧ, пра́вды ре́вностный блюсти́телю. Ра́дꙋйсѧ, до́лга па́стырскагѡ непоколеби́мый и҆сполни́телю. Ра́дꙋйсѧ, а҆лтарѧ̀ гдⷭ҇нѧ слꙋжи́телю непоро́чный. Ра́дꙋйсѧ, па́стыремъ свѣ́тлый ѡ҆́бразе.

<red>Р</red>а́дꙋйсѧ, ѹ҆го́дниче бж҃їй, ст҃и́телю ѳеодо́сїе, чꙋдотво́рче пресла́вный.
