---
title: "І҆́косъ г҃"
navigation:
  key: akathists-feodosijchern-6
  title: "І҆́косъ г҃"
  parent: akathists-feodosijchern
  order: 6
type: "akathist"
---

## І҆́косъ г҃:

<red>И҆</red>мѣ́ѧ смире́нїе нелицемѣ́рное, пра́хъ и҆ пе́пелъ себѐ и҆менова́лъ є҆сѝ, пребл҃же́нне ѳеодо́сїе, и҆ запреще́нїе ѿ а҆рхїере́ѧ, непови́ненъ сы́й, безро́потно поне́слъ є҆сѝ: тѣ́мже и҆ мы̀, ѹ҆блажа́юще таково́е, вои́стинꙋ хрⷭ҇топодража́тельное, неѕло́бїе твоѐ, воспѣва́емъ тебѣ̀ си́це:

<red>Р</red>а́дꙋйсѧ, а҆́гнче неѕло́бивый, никомꙋ́же ѕла̀ за ѕло̀ возда́вый. Ра́дꙋйсѧ, ꙗ҆́кѡ запреще́нїе а҆рхїере́йское носѧ̀, послꙋша́нїе вели́кое ꙗ҆ви́лъ є҆сѝ. Ра́дꙋйсѧ, ꙗ҆́кѡ тогда̀ и҆ є҆питрахи́ли коснꙋ́тисѧ не дерза́лъ є҆сѝ. Ра́дꙋйсѧ, смире́нїемъ и҆ преда́нїемъ себѐ въ во́лю бж҃їю врага̀ побѣди́вый. Ра́дꙋйсѧ, и҆́ноче бг҃олюбе́зный, преподо́бїемъ и҆ кро́тостїю бл҃гоꙋкраше́нный. Ра́дꙋйсѧ, по́стническимъ житїе́мъ, ꙗ҆́кѡ безкро́внымъ мч҃ничествомъ ѹ҆вѣнча́нный. Ра́дꙋйсѧ, мона́шествꙋющимъ ѻ҆те́цъ и҆ наста́вникъ бг҃омꙋ́дрый. Ра́дꙋйсѧ, ѡ҆би́телей и҆́ноческихъ многоѡ́пытный рꙋководи́телю. Ра́дꙋйсѧ, престо́ла бж҃їѧ вѣ́рный и҆ бл҃гоговѣ́йный слꙋжи́телю. Ра́дꙋйсѧ, пред̾ бг҃омъ те́плый ѡ҆ на́съ хода́таю.

<red>Р</red>а́дꙋйсѧ, ѹ҆го́дниче бж҃їй, ст҃и́телю ѳеодо́сїе, чꙋдотво́рче пресла́вный.
