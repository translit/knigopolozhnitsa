---
title: "І҆́косъ є҃"
navigation:
  key: akathists-feodosijchern-10
  title: "І҆́косъ є҃"
  parent: akathists-feodosijchern
  order: 10
type: "akathist"
---

## І҆́косъ є҃:

<red>В</red>и́дѣвъ себѐ ст҃и́тель ла́зарь ста́ростїю претрꙋжде́на и҆ въ си́лахъ тѣле́сныхъ и҆знемо́гша, возжела̀ и҆мѣ́ти тѧ̀, ѳеодо́сїе, прее́мника по себѣ̀ во ст҃и́тельствѣ и҆ просѝ ст҃ѣ́йшагѡ патрїа́рха моско́вскагѡ посвѧти́ти тѧ̀ во архїепⷭ҇копа. Мы̀ же въ се́мъ бж҃їе зва́нїе, є҆́же на тебѣ̀, ѹ҆разꙋмѣва́юще, любо́вїю прославлѧ́емъ тѧ̀ си́це:

<red>Р</red>а́дꙋйсѧ, а҆рхїере́ю бж҃їй, ѿ предвѣ́чнагѡ а҆рхїере́ѧ ди́внѡ пред̾избра́нный. Ра́дꙋйсѧ, а҆пⷭ҇лѡвъ досто́йный прее́мниче и҆ ѹ҆се́рдный ревни́телю. Ра́дꙋйсѧ, ст҃и́телю хрⷭ҇то́въ, ѿ собо́ра ст҃и́телей рѡссі́йскихъ ѡ҆сщ҃е́нный. Ра́дꙋйсѧ, і҆ера́рше бл҃гі́й и҆ нищелюби́вый. Ра́дꙋйсѧ, а҆рхїпа́стырю, ми́лостивый и҆ сострада́тельный. Ра́дꙋйсѧ, ст҃и́телємъ митрофа́нꙋ и҆ дими́трїю собесѣ́дниче и҆ сопресто́льниче. Ра́дꙋйсѧ, а҆рхїере́євъ правосла́вныхъ красото̀. Ра́дꙋйсѧ, па́стырю до́брый, дꙋ́шꙋ твою̀ за ѻ҆́вцы положи́ти гото́вый. Ра́дꙋйсѧ, ѹ҆чи́телю златослове́сный. Ра́дꙋйсѧ, бг҃освѣ́тлый свѣти́льниче цр҃кве хрⷭ҇то́вы, во тьмѐ вѣ́ка сегѡ̀ возсїѧ́вшїй.

<red>Р</red>а́дꙋйсѧ, ѹ҆го́дниче бж҃їй, ст҃и́телю ѳеодо́сїе, чꙋдотво́рче пресла́вный.
