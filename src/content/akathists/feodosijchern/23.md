---
title: "Конда́къ в҃і"
navigation:
  key: akathists-feodosijchern-23
  title: "Конда́къ в҃і"
  parent: akathists-feodosijchern
  order: 23
type: "akathist"
---

## Конда́къ в҃і:

<red>Б</red>лагода́ти бж҃їей сосꙋ́дъ и҆збра́нный бы́лъ є҆сѝ, ст҃и́телю ѳеодо́сїе: бл҃года́ть бж҃їю и҆ въ по́мощь не́мощи на́шей и҆спросѝ ѹ҆ гдⷭ҇а, да сею̀ бл҃года́тїю сп҃са́еми, присноборю́щїѧ ны̀ стра̑сти побѣди́мъ, и҆ то́ю ѹ҆крѣплѧ́еми, пода́телѧ всѣ́хъ бла́гъ гдⷭ҇а і҆и҃са всегда̀ съ тобо́ю прославлѧ́емъ, зовꙋ́ще є҆мꙋ̀: <red>А҆</red>ллилꙋ́їа.
