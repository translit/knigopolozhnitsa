---
title: "Конда́къ ѳ҃"
navigation:
  key: akathists-feodosijchern-17
  title: "Конда́къ ѳ҃"
  parent: akathists-feodosijchern
  order: 17
type: "akathist"
---

## Конда́къ ѳ҃:

<red>В</red>сѝ лю́дїе черниго́встїи просла́виша бг҃а, є҆гда̀ ѹ҆слы́шаша ѡ҆ пресла́вномъ ꙗ҆вле́нїи твое́мъ, ст҃и́телю ѳеодо́сїе, прее́мникꙋ твоемꙋ̀ архїепⷭ҇кпꙋ і҆ѡа́ннꙋ, є҆го́же ѿ недꙋ́га тѧ́жка и҆сцѣли́лъ є҆сѝ, ꙗ҆влѧ́ѧ дерзнове́нїе твоѐ ко гдⷭ҇ꙋ. Сегѡ̀ ра́ди и҆ потща́сѧ гро́бъ тво́й бл҃гоꙋкра́сити и҆ подо́бїе лица̀ твоегѡ̀ над̾ ни́мъ поста́вити, зовы́й ди́вномꙋ во ст҃ы́хъ свои́хъ бг҃ꙋ: <red>А҆</red>ллилꙋ́їа.
