---
title: "І҆́косъ ѳ҃"
navigation:
  key: akathists-feodosijchern-18
  title: "І҆́косъ ѳ҃"
  parent: akathists-feodosijchern
  order: 18
type: "akathist"
---

## І҆́косъ ѳ҃:

<red>В</red>ѣті́и многовѣща́ннїи не возмо́гꙋтъ восхвали́ти тѧ̀ по достоѧ́нїю вѣ́чныѧ сла́вы досто́йнагѡ, ст҃и́телю ѻ҆́тче ѳеодо́сїе: и҆ кто̀ мо́жетъ повѣ́дати мнѡ́гаѧ и҆ пресла́внаѧ чꙋдеса̀ твоѧ̑, ꙗ҆̀же и҆сточи́лъ є҆сѝ ѿ нетлѣ́нныхъ моще́й и҆ і҆кѡ́нъ твои́хъ ст҃ы́хъ: ѡ҆ се́мъ ѹ҆̀бо ра́дꙋющесѧ и҆ бг҃а, ст҃ы́хъ своихъ прославлѧ́ющагѡ, сла́вѧще, вопїе́мъ тѝ си́це:

<red>Р</red>а́дꙋйсѧ, въ пресвѣ́тлыхъ ра́йскихъ черто́зѣхъ ѻ҆бита́ющїй. Ра́дꙋйсѧ, нетлѣ́нїемъ моще́й твои́хъ зарю̀ ѻ҆́бщагѡ воскресе́нїѧ на́мъ пред̾показꙋ́ющїй. Ра́дꙋйсѧ, въ видѣ́нїихъ во бл҃гѡ вѣ́рꙋющимъ ꙗ҆влѧ́ющїйсѧ. Ра́дꙋйсѧ, въ со́нїѧхъ на мл҃твꙋ къ твоемꙋ̀ хода́тайствꙋ призыва́ющїй. Ра́дꙋйсѧ, сле́зы и҆ воздыха̑нїѧ скорбѧ́щихъ съ любо́вїю ѹ҆толѧ́ющїй. Ра́дꙋйсѧ, прошє́нїѧ трꙋжда́ющихсѧ и҆ ѡ҆бремене́нныхъ ско́рѡ и҆сполнѧ́ющїй. Ра́дꙋйсѧ, ѿ внеза́пныѧ сме́рти вѣ́рныхъ и҆збавлѧ́ющїй. Ра́дꙋйсѧ, да́нныѧ бг҃ꙋ ѡ҆бѣ́ты и҆сполнѧ́ти побꙋжда́ющїй. Ра́дꙋйсѧ, слѣпы̑мъ прозрѣ́нїе, глꙋхи̑мъ слы́шанїе подаю́щїй. Ра́дꙋйсѧ, ѻ҆́тче чадолюби́вый, ꙗ҆́кѡже ко́кошъ под̾ крилѣ̀, дꙋхѡ́вныѧ ча̑да твоѧ̑ ѹ҆ гро́ба твоегѡ̀ собира́ющїй.

<red>Р</red>а́дꙋйсѧ, ѹ҆го́дниче бж҃їй, ст҃и́телю ѳеодо́сїе, чꙋдотво́рче пресла́вный.
