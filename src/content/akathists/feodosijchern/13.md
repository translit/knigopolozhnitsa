---
title: "Конда́къ з҃"
navigation:
  key: akathists-feodosijchern-13
  title: "Конда́къ з҃"
  parent: akathists-feodosijchern
  order: 13
type: "akathist"
---

## Конда́къ з҃:

<red>Х</red>отѧ̀ всѣ́мъ се́рдцемъ твои́мъ є҆ди́номꙋ гдⷭ҇ꙋ бл҃гоꙋгожда́ти, по́двигомъ до́брымъ до конца̀ подвиза́лсѧ є҆сѝ, ѳеодо́сїе, трꙋды̀ къ трꙋдѡ́мъ во смире́нїи прилага́ѧ, посто́мъ и҆ бдѣ́нїемъ съ моли́твою пло́ть твою̀ ѹ҆мерщвлѧ́ѧ и҆ любо́вїю всѣ́хъ согрѣва́ѧ. Тѣ́мже и҆ сподо́билсѧ є҆сѝ є҆щѐ на землѝ досто́йно и҆ пра́веднѡ воспѣва́ти а҆́гг҃льскꙋю пѣ́снь бг҃ꙋ: <red>А҆</red>ллилꙋ́їа.
