---
title: "Конда́къ а҃і"
navigation:
  key: akathists-sweetest-21
  title: "Конда́къ а҃і"
  parent: akathists-sweetest
  order: 21
type: "akathist"
---

## Конда́къ а҃і:

<red>П</red>ѣ́нїе всеꙋмиле́нное приношꙋ́ ти недосто́йный, вопїю́ ти ꙗ҆́кѡ ханане́а: і҆и҃се поми́лꙋй мѧ̀. не дще́рь бо, но пло́ть и҆́мамъ страстьмѝ лю́тѣ бѣсѧ́щꙋюсѧ, и҆ ꙗ҆́ростїю пали́мꙋю, и҆ и҆сцѣле́нїѧ да́ждь вопїю́щꙋ тѝ: <red>А҆</red>ллилꙋ́їа.
