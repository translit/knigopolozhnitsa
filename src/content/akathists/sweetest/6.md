---
title: "І҆́косъ г҃"
navigation:
  key: akathists-sweetest-6
  title: "І҆́косъ г҃"
  parent: akathists-sweetest
  order: 6
type: "akathist"
---

## І҆́косъ г҃:

<red>И҆</red>мѣ́ѧй бога́тство млⷭ҇рдїѧ, мытарѝ и҆ грѣ́шники, и҆ невѣ̑рныѧ призва́лъ є҆сѝ і҆и҃се: не пре́зри и҆ менѐ ны́нѣ, подо́бнаго и҆̀мъ, но ꙗ҆́кѡ многоцѣ́нное мѵ́ро, прїимѝ пѣ́снь сїю̀:

<red>І҆</red>и҃се, си́ло непобѣди́маѧ: і҆и҃се, млⷭ҇те безконе́чнаѧ. І҆и҃се, красото̀ пресвѣ́тлаѧ: і҆и҃се, любы̀ неизрече́ннаѧ. І҆и҃се, сн҃е бг҃а жива́гѡ: і҆и҃се, поми́лꙋй мѧ̀ грѣ́шнаго. І҆и҃се, ѹ҆слы́ши мѧ̀ въ беззако́нїихъ зача́таго: і҆и҃се, ѡ҆чи́сти мѧ̀ во грѣсѣ́хъ рожде́ннаго. І҆и҃се, наꙋчи́ мѧ непотре́бнаго: і҆и҃се, ѡ҆свѣти́ мѧ те́мнаго. І҆и҃се, ѡ҆чи́сти мѧ̀ скве́рнаго: і҆и҃се, возведи́ мѧ блꙋ́днаго.

<rubric>І҆и҃се сн҃е бж҃їй, поми́лꙋй мѧ̀.</rubric>
