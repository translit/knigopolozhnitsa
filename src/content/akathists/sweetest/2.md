---
title: "І҆́косъ а҃"
navigation:
  key: akathists-sweetest-2
  title: "І҆́косъ а҃"
  parent: akathists-sweetest
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ тво́рче, и҆ гдⷭ҇и си́лъ, ѿве́рзи мѝ недоꙋмѣ́нный ѹ҆́мъ и҆ ѧ҆зы́къ, на похвалꙋ̀ пречⷭ҇тагѡ твоегѡ̀ и҆́мене, ꙗ҆́коже глꙋхо́мꙋ и҆ гꙋгни́вомꙋ дре́вле слꙋ́хъ и҆ ѧ҆зы́къ ѿве́рзлъ є҆сѝ, и҆ глаго́лаше зовы́й такова̑ѧ:

<red>І҆</red>и҃се пречꙋ́дный, а҆́гг҃лѡвъ ѹ҆дивле́нїе: і҆и҃се преси́льный, прароди́телей и҆збавле́нїе. І҆и҃се пресла́дкїй, патрїа́рхѡвъ велича́нїе: і҆и҃се пресла́вный, царе́й ѹ҆крѣпле́нїе. І҆и҃се прелюби́мый, прⷪ҇ро́кѡвъ и҆сполне́нїе: і҆и҃се преди́вный, мч҃нкѡвъ крѣ́посте. І҆и҃се прети́хїй, мона́хѡвъ ра́досте: і҆и҃се премлⷭ҇тивый, пресвѵ́терѡвъ сла́досте. І҆и҃се премлⷭ҇рдый, по́стникѡвъ воздержа́нїе: і҆и҃се пресла́достный, прпⷣбныхъ ра́дованїе. І҆и҃се пречⷭ҇тны́й, дѣ́вственныхъ цѣломꙋ́дрїе: і҆и҃се предвѣ́чный, грѣ́шникѡвъ сп҃се́нїе.

<rubric>І҆и҃се сн҃е бж҃їй, поми́лꙋй мѧ̀.</rubric>
