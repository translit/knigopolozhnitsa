---
title: "І҆́косъ ѳ҃"
navigation:
  key: akathists-sweetest-18
  title: "І҆́косъ ѳ҃"
  parent: akathists-sweetest
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща̑нныѧ, ꙗ҆́коже ры̑бы безгла̑сныѧ ви́димъ ѡ҆ тебѣ̀ і҆и҃се сп҃се на́шъ: недоꙋмѣ́ютъ бо глаго́лати, ка́кѡ бг҃ъ непрело́жный, и҆ человѣ́къ соверше́нный пребыва́еши; мы́ же та́инствꙋ дивѧ́щесѧ, вопїе́мъ вѣ́рнѡ:

<red>І҆</red>и҃се, бж҃е предвѣ́чный: і҆и҃се, цр҃ю̀ ца́рствꙋющихъ. І҆и҃се, влⷣко владѣ́ющихъ: і҆и҃се, сꙋдїѐ живы́хъ и҆ ме́ртвыхъ. І҆и҃се, наде́ждо ненаде́жныхъ: і҆и҃се, ѹ҆тѣше́нїе пла́чꙋщихъ. І҆и҃се, сла́во ни́щихъ: і҆и҃се, не ѡ҆сꙋди́ мѧ по дѣлѡ́мъ мои̑мъ. І҆и҃се, ѡ҆чи́сти мѧ̀ по млⷭ҇ти твое́й: і҆и҃се, ѿженѝ ѿ менѐ ѹ҆ны́нїе. І҆и҃се, просвѣтѝ моѧ̑ мы̑сли сердє́чныѧ: і҆и҃се, да́ждь мѝ па́мѧть сме́ртнꙋю.

<rubric>І҆и҃се сн҃е бж҃їй, поми́лꙋй мѧ̀.</rubric>
