---
title: "І҆́косъ і҃"
navigation:
  key: akathists-sweetest-20
  title: "І҆́косъ і҃"
  parent: akathists-sweetest
  order: 20
type: "akathist"
---

## І҆́косъ і҃:

<red>Ц</red>р҃ю̀ превѣ́чный, ѹ҆тѣ́шителю, хрⷭ҇тѐ и҆́стинный, ѡ҆чи́сти ны̀ ѿ всѧ́кїѧ скве́рны, ꙗ҆́коже ѡ҆чи́стилъ є҆сѝ де́сѧть прокаже́нныхъ, и҆ и҆сцѣлѝ ны̀, ꙗ҆́коже и҆сцѣли́лъ є҆сѝ сребролюби́вꙋю дꙋ́шꙋ закхе́а мытарѧ̀, да вопїе́мъ тѝ во ѹ҆миле́нїи, зовꙋ́ще:

<red>І҆</red>и҃се, сокро́вище нетлѣ́нное: і҆и҃се, бога́тство неистощи́мое. І҆и҃се, пи́ще крѣ́пкаѧ: і҆и҃се, питїѐ неисчерпа́емое. І҆и҃се, ни́щихъ ѡ҆дѣѧ́нїе: і҆и҃се, вдѡ́въ застꙋпле́нїе. І҆и҃се, си́рыхъ защи́тниче: і҆и҃се, трꙋжда́ющихсѧ по́моще. І҆и҃се, стра́нныхъ наста́вниче: і҆и҃се, пла́вающихъ ко́рмчїй. І҆и҃се, бꙋ́рныхъ ѡ҆ти́шїе: і҆и҃се бж҃е, воздви́гни мѧ̀ па́дшаго.

<rubric>І҆и҃се сн҃е бж҃їй, поми́лꙋй мѧ̀.</rubric>
