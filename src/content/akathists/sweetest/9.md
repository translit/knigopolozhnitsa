---
title: "Конда́къ є҃"
navigation:
  key: akathists-sweetest-9
  title: "Конда́къ є҃"
  parent: akathists-sweetest
  order: 9
type: "akathist"
---

## Конда́къ є҃:

<red>Б</red>г҃ото́чною кро́вїю, ꙗ҆́коже и҆скꙋпи́лъ є҆сѝ на́съ дре́вле ѿ зако́нныѧ клѧ́твы і҆и҃се, си́це и҆змѝ на́съ ѿ сѣ́ти, є҆́юже ѕмі́й запѧ́тъ ны̀ страстьмѝ плотски́ми, и҆ блꙋ́днымъ наважде́нїемъ, и҆ ѕлы́мъ ѹ҆ны́нїемъ, вопїю́щыѧ тѝ: <red>А҆</red>ллилꙋ́їа.
