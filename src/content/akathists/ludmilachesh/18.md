---
title: "І҆́косъ ѳ҃"
navigation:
  key: akathists-ludmilachesh-18
  title: "І҆́косъ ѳ҃"
  parent: akathists-ludmilachesh
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи не мо́гꙋтъ досто́йнѡ и҆зѻбрази́ти вели́чїе бл҃годѣѧ́нїй твои́хъ, ст҃а́ѧ мч҃енице людми́ло, странѣ̀ че́шстѣй и҆ и҆ны́мъ страна́мъ і҆дѡлопокло́нства, и҆дѣ́же водвори́ла є҆сѝ бжⷭ҇твеннꙋю вѣ́рꙋ, и҆збавлѧ́ющи лю́ди ѿ мра́ка ꙗ҆зы́ческагѡ и҆ вѣ́чныѧ поги́бели, ѿкрыва́ющи и҆́мъ пꙋ́ть ко сп҃се́нїю. Сегѡ̀ ра́ди со бл҃годаре́нїемъ бл҃гоче́стнѡ пое́мъ тѝ:

<red>Р</red>а́дꙋйсѧ, къ свѣ́тꙋ правосла́вїѧ дꙋ́шꙋ свою̀ ѡ҆брати́вшаѧ. Ра́дꙋйсѧ, мно́гїѧ въ дꙋхо́внѣмъ ра́зꙋмѣ просвѣти́вшаѧ. Ра́дꙋйсѧ, ꙗ҆́кѡ се́рдце твоѐ на проше́нїѧ и҆ нꙋ́жды приходѧ́щихъ къ тебѣ̀ ѿкрыва́ла є҆сѝ. Ра́дꙋйсѧ, ꙗ҆́кѡ стра́нники и҆ ни́щїѧ пита́ла є҆сѝ. Ра́дꙋйсѧ, ꙗ҆́кѡ съ вѣ́рою покланѧ́емсѧ чтⷭ҇нѣ́й і҆кѡ́нѣ твое́й. Ра́дꙋйсѧ, ꙗ҆́кѡ, чтꙋ́ще па́мѧть твою̀, восхвалѧ́емъ гдⷭ҇а. Ра́дꙋйсѧ, страда́нїемъ твои́мъ цр҃ковь хрⷭ҇то́вꙋ ѹ҆краси́вшаѧ. Ра́дꙋйсѧ, ꙗ҆́кѡ, взира́юще на страда́нїѧ твоѧ̀, вѣ́рнїи прославлѧ́ютъ и҆́мѧ вы́шнѧгѡ.

<red>Р</red>а́дꙋйсѧ, бл҃же́ннаѧ кн҃ги́не людми́ло, ст҃а́ѧ мч҃енице и҆ мл҃твеннице ѡ҆ дꙋша́хъ на́шихъ.
