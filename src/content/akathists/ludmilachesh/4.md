---
title: "І҆́косъ в҃"
navigation:
  key: akathists-ludmilachesh-4
  title: "І҆́косъ в҃"
  parent: akathists-ludmilachesh
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣще́нный дарова́сѧ тебѣ̀, ст҃а́ѧ мч҃енице людми́ло, и҆́мже ꙗ҆́снѡ проразꙋмѣ́ла є҆сѝ тщетꙋ̀ дꙋшепа́гꙋбнꙋю ѕловѣ́рїѧ невѣ́стки твоеѧ̀, хотѧ́щїѧ тѧ̀ погꙋби́ти. Ты́ же, вѣ́дѧщи сїѐ, ѹ҆дали́ласѧ є҆сѝ во гра́дъ те́тинъ, ѹ҆кры́тисѧ сп҃се́нїѧ ра́ди дꙋшѝ твоеѧ̀, хрⷭ҇та̀ же взыска́ти потща́ласѧ є҆сѝ вседꙋ́шнѣ. Тѣ́мже взыва́емъ тѝ:

<red>Р</red>а́дꙋйсѧ, бл҃же́ннаѧ послѣ́довательнице хрⷭ҇то́ва. Ра́дꙋйсѧ, люби́тельнице за́повѣдей є҆гѡ̀ преи́скреннѧѧ. Ра́дꙋйсѧ, всемогꙋ́щꙋю си́лꙋ блгⷣти хрⷭ҇то́вы позна́вшаѧ. Ра́дꙋйсѧ, лю́тагѡ де́монскагѡ ра́бства и҆збѣ́гшаѧ. Ра́дꙋйсѧ, бога́тство земно́е ни во что́же вмѣни́вшаѧ. Ра́дꙋйсѧ, ѿ ю҆́ности і҆дѡлослꙋже́нїе презрѣ́вшаѧ. Ра́дꙋйсѧ, рꙋка́ми ѹ҆бо́гихъ сокро́вища твоѧ̑ горѣ̀ предпосла́вшаѧ. Ра́дꙋйсѧ, і҆дѡлослꙋжи́тельныѧ лю́ди къ и҆́стинномꙋ бг҃ꙋ призва́вшаѧ.

<red>Р</red>а́дꙋйсѧ, бл҃же́ннаѧ кн҃ги́не людми́ло, ст҃а́ѧ мч҃енице и҆ мл҃твеннице ѡ҆ дꙋша́хъ на́шихъ.
