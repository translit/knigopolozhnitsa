---
title: "І҆́косъ а҃"
navigation:
  key: akathists-ludmilachesh-2
  title: "І҆́косъ а҃"
  parent: akathists-ludmilachesh
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ сожи́тельница и҆ чл҃вѣ́кѡвъ застꙋ́пница вои́стинꙋ ꙗ҆ви́ласѧ є҆сѝ, мч҃енице людми́ло достохва́льнаѧ, бл҃говоле́нїемъ всѣ́хъ творца̀, хрⷭ҇та̀ бг҃а, є҆го́же возлюби́ла є҆сѝ и҆ за него́же пострада́ла є҆сѝ да́же до сме́рти во и҆сповѣ́данїи непоколеби́мѣмъ. Тѣ́мже прїимѝ ѿ на́съ сїѧ̑ хвале́нїѧ:

<red>Р</red>а́дꙋйсѧ, ско́рби мно́гїѧ за и҆́мѧ гдⷭ҇не прїѧ́вшаѧ. Ра́дꙋйсѧ, вѣнце́мъ и҆сповѣ́дническимъ ѿ бг҃а ѹ҆краше́ннаѧ. Ра́дꙋйсѧ, мч҃еникѡвъ совсе́льнице. Ра́дꙋйсѧ, вѣ́ры хрⷭ҇тїа́нскїѧ небоѧ́зненнаѧ проповѣ́днице. Ра́дꙋйсѧ, ꙗ҆́кѡ тлѣ́нное бога́тство своѐ раздава́ла є҆сѝ ни́щимъ. Ра́дꙋйсѧ, за не́же нетлѣ́нное ѻ҆брѣ́тшаѧ на нб҃сѝ. Ра́дꙋйсѧ, дꙋ́шꙋ свою̀ хрⷭ҇та̀ ра́ди погꙋби́вшаѧ, во є҆́же сп҃стѝ ю҆̀. Ра́дꙋйсѧ, а҆́ки свѣти́ло, во тмѣ̀ нече́стїѧ пресла́внѡ возсїѧ́вшаѧ.

<red>Р</red>а́дꙋйсѧ, бл҃же́ннаѧ кн҃ги́не людми́ло, ст҃а́ѧ мч҃енице и҆ мл҃твеннице ѡ҆ дꙋша́хъ на́шихъ.
