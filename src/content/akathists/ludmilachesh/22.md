---
title: "І҆́косъ а҃і"
navigation:
  key: akathists-ludmilachesh-22
  title: "І҆́косъ а҃і"
  parent: akathists-ludmilachesh
  order: 22
type: "akathist"
---

## І҆́косъ а҃і:

<red>С</red>вѣтоно́снымъ трⷪ҇ческимъ сїѧ́нїемъ горѣ̀ ѡ҆сїѧ́ннаѧ, ст҃а́ѧ мч҃енице людми́ло, ѡ҆зарѝ сердца̀ на́ша, тмо́ю грѣхо́вною покрове́ннаѧ, да є҆ле́емъ бл҃ги́хъ дѣ́лъ возже́гше ѹ҆га́сшїѧ свѣти́льники на́ша, сподо́бимсѧ вни́ти въ бра́чный черто́гъ хрⷭ҇то́въ, и҆дѣ́же ты̀ весели́шисѧ и҆ слы́шиши сїѧ̀ ѿ на́съ бл҃гохвале́нїѧ:

<red>Р</red>а́дꙋйсѧ, предстоѧ́щи ны́нѣ а҆́гнцꙋ бж҃їю въ ли́цѣ мч҃еничестѣмъ. Ра́дꙋйсѧ, ꙗ҆́кѡ и҆ по преставле́нїи твое́мъ съ на́ми пребыва́еши. Ра́дꙋйсѧ, лꙋно̀, просвѣще́ннаѧ ѿ незаходи́магѡ со́лнца пра́вды. Ра́дꙋйсѧ, пꙋтеводи́тельнице, пра́вꙋю стезю̀ къ вѣ́чномꙋ сп҃се́нїю на́мъ показꙋ́ющаѧ. Ра́дꙋйсѧ, ꙗ҆́кѡ хрⷭ҇то́съ по мꙋче́нїи твое́мъ въ черто́гъ сво́й тѧ̀ вселѝ. Ра́дꙋйсѧ, ꙗ҆́кѡ, тебѣ̀ послѣ́дꙋюще, и҆ мы̀ црⷭ҇тво нбⷭ҇ное ѡ҆брѧ́щемъ. Ра́дꙋйсѧ, ѡ҆собли́ваѧ покрови́тельнице че́шскагѡ и҆ слова́цкагѡ наро́да правосла́внагѡ. Ра́дꙋйсѧ, ѡ҆ на́съ, сро́дныхъ тѝ лю́дѣхъ, прⷭ҇наѧ пред̾ бг҃омъ мл҃твеннице.

<red>Р</red>а́дꙋйсѧ, бл҃же́ннаѧ кн҃ги́не людми́ло, ст҃а́ѧ мч҃енице и҆ мл҃твеннице ѡ҆ дꙋша́хъ на́шихъ.
