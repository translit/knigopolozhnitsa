---
title: "І҆́косъ є҃"
navigation:
  key: akathists-childasst-10
  title: "І҆́косъ є҃"
  parent: akathists-childasst
  order: 10
type: "akathist"
---

## І҆́косъ є҃:

<red>С</red>лы́шавше правосла́внїй лю́дїи, ꙗ҆́кѡ ст҃ꙋ́ю і҆кѡ́нꙋ твою̀, бцⷣе, гдⷭ҇ь мно́гими чꙋдесы̀ прославлѧ́етъ: ско́рби же́нъ хрⷭ҇тїа́нскихъ въ ро́дахъ ѡ҆блегча́етъ, сердца̀ ѻ҆тє́цъ и҆ мт҃рей во сла́вꙋ бж҃їю ра́достїю наполнѧ́етъ и҆ і҆кѡ́нꙋ твою̀ чꙋ́днꙋю, ꙗ҆́кѡ ѡ҆сщ҃е́нїе, ꙗ҆́кѡ щи́тъ и҆ вспоможе́нїе рꙋ́сскїй наро́дъ почита́етъ. Сегѡ̀ ра́ди вопїе́мъ тѝ си́це:

<red>Р</red>а́дꙋйсѧ, жили́ще и҆ до́ме хрⷭ҇та̀ бг҃а на́шегѡ. Ра́дꙋйсѧ, сп҃се́нїе рꙋ́сскагѡ наро́да въ ѿчꙋжде́нїе ѿ бг҃а дꙋ́хомъ впа́вшегѡ. Ра́дꙋйсѧ, хрⷭ҇тїа́нъ непобѣ́димаѧ храни́тельнице. Ра́дꙋйсѧ, на́шихъ грѣ́хѡвъ пред̾ бг҃омъ и҆скꙋпи́тельнице. Ра́дꙋйсѧ, бл҃года́тнѣй наде́ждой сердца̀ же́нъ въ ро́дахъ наполнѧ́ющаѧ. Ра́дꙋйсѧ, къ дꙋхо́вномꙋ рожде́нїю въ та́инствѣ креще́нїѧ неꙋста́ннѡ призыва́ющаѧ. Ра́дꙋйсѧ, добродѣ́телей вели́кое стѧжа́нїе. Ра́дꙋйсѧ, бж҃їе къ немощны̑мъ бл҃говоле́нїе.

<red>Р</red>а́дꙋйсѧ, помо́щнице въ ро́дахъ, ча̑дъ свои́хъ къ цр҃ю̀ сла́вы приводѧ́щаѧ.
