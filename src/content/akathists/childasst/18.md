---
title: "І҆́косъ ѳ҃"
navigation:
  key: akathists-childasst-18
  title: "І҆́косъ ѳ҃"
  parent: akathists-childasst
  order: 18
type: "akathist"
---

## І҆́косъ ѳ҃:

<red>В</red>иті̑йства бг҃овѣща́нныхъ проречє́нїй ны́нѣ зри́мъ ѡ҆ тебѣ̀ сбы́вшасѧ, бцⷣе, ꙗ҆́кѡ вои́стинꙋ бг҃а пло́тїю родила̀ є҆сѝ на́мъ. И҆ бꙋ́дꙋщегѡ цр҃ствїѧ бж҃їѧ не лишѝ є҆сѝ на́съ, покро́вомъ твои́мъ на́съ ѿ ко́зней мі́ра сегѡ̀ ѡ҆берега́ющи. Мы́ же ѡ҆бѣтова́нное бл҃же́нство во хрⷭ҇тѣ въ мл҃твахъ призыва́емъ и҆ въ покаѧ́ннїи вопїе́мъ тѝ:

<red>Р</red>а́дꙋйсѧ, тве́рдое правосла́вїѧ ѹ҆крѣпле́нїе. Ра́дꙋйсѧ, дꙋ́шъ на́шихъ ско́рое сп҃се́нїе. Ра́дꙋйсѧ, ѿчꙋжде́нныхъ ѿ бг҃а къ вѣ́рѣ возрожде́нїе. Ра́дꙋйсѧ, дх҃о́вное на́ше прозрѣ́нїе. Ра́дꙋйсѧ, въ чⷭ҇тотѣ̀ правосла́вїѧ на́съ ѡ҆берега́ющаѧ. Ра́дꙋйсѧ, ѿ грѣ́ховнагѡ паде́нїѧ на́съ и҆зводѧ́щаѧ. Ра́дꙋйсѧ, вопїю́щихъ къ тебѣ̀ ско́рое ѹ҆слы́шанїе. Ра́дꙋйсѧ, чадоро́дїе бл҃гсловлѧ́ющаѧ.

<red>Р</red>а́дꙋйсѧ, помо́щнице въ ро́дахъ, ча̑дъ свои́хъ къ цр҃ю̀ сла́вы приводѧ́щаѧ.
