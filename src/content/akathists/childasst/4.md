---
title: "І҆́косъ в҃"
navigation:
  key: akathists-childasst-4
  title: "І҆́косъ в҃"
  parent: akathists-childasst
  order: 4
type: "akathist"
---

## І҆́косъ в҃:

<red>Ж</red>изнода́телѧ ро́ждшаѧ, прест҃а́ѧ бцⷣе, бл҃года́тное попече́нїе же́намъ въ ро́дахъ ѹ҆тверди́ла є҆сѝ, ра́зꙋмꙋ на́шемꙋ просвѣще́нїе свы́ше и҆схода́тайствовала є҆сѝ, да позна́емъ, что̀ є҆́сть во́лѧ бж҃їѧ бл҃га́ѧ, ѹ҆го́днаѧ и҆ совѣрше́ннаѧ. Мы́ же дивѧ́щесѧ свы́ше бл҃года́тномꙋ ѹ҆крѣпле́нїю со слеза́ми ра́дости вопїе́мъ тѝ:

<red>Р</red>а́дꙋйсѧ, ѿ грѣхѡ́въ на́съ ѿвраща́ющаѧ. Ра́дꙋйсѧ, трꙋ́днꙋю до́лю же́нъ ѡ҆блегча́ющаѧ. Ра́дꙋйсѧ, сердца̀ на́ша любо́вїю твое́ю ѹ҆мѧгча́ющаѧ. Ра́дꙋйсѧ, мл҃тва́ми твои́ми сн҃а на́мъ въ по́мощь призыва́ющаѧ. Ра́дꙋйсѧ, рождество̀ сн҃а твоегѡ̀ никогда̀ не забыва́ющаѧ. Ра́дꙋйсѧ, въ ро́дахъ же́нъ хрⷭ҇тїа́нскихъ не ѡ҆ставлѧ́ющаѧ. Ра́дꙋйсѧ, въ дх҃о́вномъ рожде́нїи всѣ́хъ бл҃гословлѧ́ющаѧ. Ра́дꙋйсѧ, въ свѣ́тъ сн҃а твоегѡ̀ неизмѣ́ннѡ призыва́ющаѧ.

<red>Р</red>а́дꙋйсѧ, помо́щнице въ ро́дахъ, ча̑дъ свои́хъ къ цр҃ю̀ сла́вы приводѧ́щаѧ.
