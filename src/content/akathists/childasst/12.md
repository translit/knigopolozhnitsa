---
title: "І҆́косъ ѕ҃"
navigation:
  key: akathists-childasst-12
  title: "І҆́косъ ѕ҃"
  parent: akathists-childasst
  order: 12
type: "akathist"
---

## І҆́косъ ѕ҃:

<red>В</red>оссїѧ́вши просвѣще́нїе и҆́стинное, пречⷭ҇таѧ бцⷣе, ꙗ҆ви́лась чꙋ́днаѧ і҆кѡ́на твоѧ̀, роди́телѧмъ на ѹ҆тѣше́нїе, рассе́ѧннымъ се́мьѧмъ въ воссоедине́нїе, восстаю́щимъ на гдⷭ҇а невѣ́рїемъ въ предꙋпрежде́нїе, всѣ́мъ на́мъ въ ѹ҆крѣпле́нїе и҆ въ вѣ́чное бл҃же́нство во хрⷭ҇тѣ̀ гдⷭ҇омъ дарова́ннагѡ и҆скꙋпле́нїѧ. Мы́ же дивѧ́щеесѧ ѡ҆ на́съ попече́нїю, бл҃года́рнѡ вопїе́мъ тѝ:

<red>Р</red>а́дꙋйсѧ, ѿ внеза́пной сме́рти на́съ и҆збавлѧ́ющаѧ. Ра́дꙋйсѧ, мра́чныхъ дꙋ́хѡвъ ст҃остїю твое́ю ѿгонѧ́ющаѧ. Ра́дꙋйсѧ, на́ша ѿстꙋпле́нїѧ ѿ бг҃а любо́вїю твое́ю покрыва́ющаѧ. Ра́дꙋйсѧ, и҆́стиннѡ на́съ мл҃тсѧ наꙋча́ющаѧ. Ра́дꙋйсѧ, къ долготерпѣ́нїю въ ско́рбѧхъ и҆ недꙋ́гахъ на́съ приклонѧ́ющаѧ. Ра́дꙋйсѧ, бг҃оно́сные рꙋ́цѣ твоѝ за на́съ грѣ́шныхъ къ сн҃ꙋ въ мл҃твѣ непреста́ннѡ возносѧ́щаѧ. Ра́дꙋйсѧ, николи́же вѣ́рныхъ сн҃ꙋ твое́мꙋ застꙋпле́нїемъ не ѡ҆ставлѧ́ющаѧ. Ра́дꙋйсѧ, немощны́хъ бл҃года́тнымъ покро́вомъ твои́мъ покрыва́ющаѧ.

<red>Р</red>а́дꙋйсѧ, помо́щнице въ ро́дахъ, ча̑дъ свои́хъ къ цр҃ю̀ сла́вы приводѧ́щаѧ.
