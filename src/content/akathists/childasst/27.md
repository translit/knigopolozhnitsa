---
title: "Мл҃тва в҃"
navigation:
  key: akathists-childasst-27
  title: "Мл҃тва в҃"
  parent: akathists-childasst
  order: 27
type: "akathist"
---

## Мл҃тва в҃:

<versal>Ѽ</versal> прест҃аѧ гпⷭ҇же влⷣчице бцⷣе, въ земно́й жи́зни на́съ не ѡ҆ставлѧ́ющаѧ. Къ комꙋ̀ мл҃твы вознесꙋ̀, къ комꙋ̀ сле́зы и҆ воздыха́нїѧ принесꙋ̀ а҆́ще не къ тебѣ̀, всѣ́хъ вѣ́рныхъ ѹ҆тѣше́нїе. Со стра́хомъ, вѣ́рою, любо́вїю, мт҃и живота̀, молю̀: да вразꙋми́тъ гдⷭ҇ь лю́ди правосла́вныѧ во сп҃се́нїе, да да́стъ рожда́ть на́мъ ча́дъ тебѣ̀ и҆ сн҃ꙋ твое́мꙋ во бл҃гоꙋгожде́нїе, да соблюде́тъ на́съ въ чⷭ҇тотѣ̀ смире́нїѧ, въ наде́ждѣ ѡ҆ хрⷭ҇тѣ̀ сп҃се́нїѧ, и҆ да́рꙋетъ на́мъ всѣ́мъ, въ покро́вахъ бл҃года́ти твоеѧ̀, земно́е ѹ҆тѣше́нїе. Хранѝ на́съ под̾ сѣ́нїю млⷭ҇ти твое́й, пречⷭ҇таѧ, молѧ́щимсѧ ѡ҆ ро́дахъ помозѝ, навѣ́тѡвъ ѕлы́хъ свободѝ, тѧ́жкихъ бѣ́дъ, напа́стей и҆ сме́ртей ѿвратѝ. Да́ждь бл҃года́тное прозрѣ́нїе, дꙋ́хъ сокрꙋше́нїѧ ѡ҆ грѣсе́хъ. Да́ждь зрѣ́ти всю̀ высотꙋ̀ и҆ чⷭ҇тотꙋ̀ дарова́ннагѡ на́мъ хрⷭ҇то́ва ѹ҆че́нїѧ: хранѝ на́съ ѿ поги́бельнагѡ ѿчꙋжде́нїѧ. Да всѝ, бл҃года́рнѣ воспѣва́юще вели́чїѧ твоѧ̀, сподо́бимсѧ нбⷭ҇нагѡ ѹ҆спокое́нїѧ и҆ та́мѡ съ возлю́бленными твои́ми, со всѣ́ми ст҃ы́ми просла́вимъ въ трⷪ҇цѣ є҆ди́нагѡ бг҃а: ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
