---
title: "І҆́косъ и҃"
navigation:
  key: akathists-childasst-16
  title: "І҆́косъ и҃"
  parent: akathists-childasst
  order: 16
type: "akathist"
---

## І҆́косъ и҃:

<red>В</red>сѧ̀ бы́вши го́рѣ земны́хъ не ѡ҆ставлѧ́еши, прест҃а́ѧ бцⷣе, ѹ҆́зы страсте́й бл҃года́тнымъ попече́нїемъ ѡ҆слаблѧ́вши, въ покаѧ́ннїи притека́ющимъ предста́тельствомъ пред̾ бг҃омъ ѡ҆чища́еши, и҆скꙋпле́нїемъ хрⷭ҇то́вымъ сердца̀ на́ша преѡбража́еши. Сегѡ̀ ра́ди велича́юще воспѣва́емъ тѝ та́кѡ:

<red>Р</red>а́дꙋйсѧ, чрез̾ покаѧ́ннїе къ бг҃ꙋ приводѧ́щаѧ. Ра́дꙋйсѧ, покаѧ́ннїемъ на́шимъ две́ри ра́йскїе ѿверза́ющаѧ. Ра́дꙋйсѧ, роди́тельскимъ покаѧ́ннїемъ ѿ ча̑дъ болѣ́зни ѿвраща́ющаѧ. Ра́дꙋйсѧ, покаѧ́ннїемъ ми́ръ дх҃о́вный въ се́мьѧхъ вѣ́рныхъ ѹ҆твержда́ющаѧ. Ра́дꙋйсѧ, покаѧ́ннїемъ бѣсѡ́вскїе разла́ды въ се́мьѧхъ ѹ҆гаша́ющаѧ. Ра́дꙋйсѧ, покаѧ́ннїемъ цр҃ко́внымъ со хрⷭ҇то́мъ на́съ вно́вь соединѧ́ющаѧ. Ра́дꙋйсѧ, въ покаѧ́ннїи приходѧ́щихъ преѡбража́ющаѧ. Ра́дꙋйсѧ, чрез̾ покаѧ́ннїе застꙋпле́нїемъ твои́мъ пред̾ сн҃омъ сп҃са́ющаѧ.

<red>Р</red>а́дꙋйсѧ, помо́щнице въ ро́дахъ, ча̑дъ свои́хъ къ цр҃ю̀ сла́вы приводѧ́щаѧ.
