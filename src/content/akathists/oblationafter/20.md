---
title: "І҆́косъ і҃"
navigation:
  key: akathists-oblationafter-20
  title: "І҆́косъ і҃"
  parent: akathists-oblationafter
  order: 20
type: "akathist"
---

## І҆́косъ і҃:

<red>Ц</red>р҃ю̀ нбⷭ҇ный, смири́выйсѧ смире́нїю моемꙋ̀, хвале́бнꙋю пѣ́снь тебѣ̀ недосто́йный а҆́зъ приношꙋ̀:

<red>І҆</red>и҃се, є҆го́же црⷭ҇тво всѣ́хъ вѣкѡ́въ, и҆ влады́чествѡ во всѧ́ рѡ́ды и҆ рѡ́ды, бл҃годарю̀ тѧ̀, ꙗ҆́кѡ црⷭ҇тво твоѐ внꙋ́трь менѐ ны́нѣ ѹ҆стро́илъ є҆сѝ. І҆и҃се великодарови́тый, бл҃годарю̀ тѧ̀, ꙗ҆́кѡ пра́вдꙋ, ми́ръ и҆ ра́дость црⷭ҇твїѧ твоегѡ̀ восчꙋ́вствовати се́рдцемъ мои́мъ ны́нѣ дарова́лъ є҆сѝ. І҆и҃се всеще́дрый, бл҃годарю̀ тѧ̀, ꙗ҆́кѡ щедрѡ́ты твоѧ̑, ꙗ҆́кѡ до́ждь бл҃года́тный, ѡ҆би́льный, на мѧ̀ ны́нѣ въ та́инахъ пречⷭ҇тыхъ и҆злїѧ́лъ є҆сѝ. І҆и҃се, сокро́вище на нб҃сѝ и҆ска́ти повелѣ́вый, бл҃годарю̀ тѧ̀, ꙗ҆́кѡ сокро́вище чтⷭ҇нѣ́йшее, ст҃ы́ѧ та́ины твоѧ̑, прїѧ́ти мѧ̀ ны́нѣ сподо́билъ є҆сѝ. І҆и҃се, ѿ волхвѡ́въ поклоне́нїе и҆ да́ры прїѧ́вый, бл҃годарю̀ тѧ̀, ꙗ҆́кѡ мнѣ̀ да́лъ є҆сѝ ны́нѣ приклони́тисѧ тебѣ̀ во ст҃ы́хъ твои́хъ та́инахъ.

<rubric>І҆и҃се, хлѣ́бе живы́й, хлѣ́бе нбⷭ҇ный, хлѣ́бе сладча́йшїй, бл҃годарю̀ тѧ̀ за та́ины ст҃ы́ѧ твоѧ̀.</rubric>
