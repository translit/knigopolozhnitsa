---
title: "І҆́косъ ѳ҃"
navigation:
  key: akathists-oblationafter-18
  title: "І҆́косъ ѳ҃"
  parent: akathists-oblationafter
  order: 18
type: "akathist"
---

## І҆́косъ ѳ҃:

<red>В</red>ѣті́йствовати не мо́жетъ ѧ҆зы́къ чл҃вѣ́ческїй, нижѐ а҆́гг҃льскїй, вели́чїѧ та́инъ пречⷭ҇тыхъ твои́хъ, гдⷭ҇и: ка́кѡ под̾ ви́домъ хлѣ́ба тѣ́ломъ твои́мъ пречⷭ҇тымъ напита́лъ мѧ̑ є҆сѝ: ка́кѡ под̾ ви́домъ вїна̀ кро́вь твою̀ бг҃отворѧ́щꙋю пода́лъ мнѣ̀ пи́ти. Ѽ, гдⷭ҇и живы́й, со тре́петомъ тебѣ̀ вопїю́:

<red>І҆</red>и҃се, творѧ́й чꙋдеса̀ є҆ди́нъ, бл҃годарю̀ тѧ̀, ꙗ҆́кѡ во мнѣ̀ самѣ́мъ чꙋ́дно ны́нѣ преве́лїе сотвори́лъ є҆сѝ. І҆и҃се, и҆сполнѧ́ющихъ во́лю твою̀ сро́дниками твои́ми и҆менова́вый, бл҃годарю̀ тѧ̀, ꙗ҆́кѡ менѐ прїѧ́тїемъ та́инъ твои́хъ сокро́внымъ и҆ сотѣле́снымъ тебѣ̀ ны́нѣ содѣ́лалъ є҆сѝ. І҆и҃се, бж҃е непостижи́мый, бл҃годарю̀ тѧ̀ ꙗ҆́кѡ мнѣ̀ дарова́лъ є҆сѝ бы́ти ны́нѣ ѻ҆́бщникомъ бж҃е́ственнагѡ є҆стества̀. І҆и҃се, со а҆пⷭ҇лами твои́ми въ го́рницѣ сїѡ́нской вечерѧ́вый, бл҃годарю̀ тѧ̀, ꙗ҆́кѡ въ дꙋшѣ̀ мое́й ѹ҆бо́гой го́рницꙋ себѣ̀ ны́нѣ ѹ҆стро́илъ є҆сѝ. І҆и҃се, но́зи ѹ҆ченикѡ́мъ на ве́чери ѹ҆мы́вый, бл҃годарю̀ тѧ̀, ꙗ҆́кѡ та́инами твои́ми всегѡ̀ мѧ̀ ѿ скве́рны пло́ти и҆ дꙋ́ха ѡ҆мы́лъ є҆сѝ.

<rubric>І҆и҃се, хлѣ́бе живы́й, хлѣ́бе нбⷭ҇ный, хлѣ́бе сладча́йшїй, бл҃годарю̀ тѧ̀ за та́ины ст҃ы́ѧ твоѧ̀.</rubric>
