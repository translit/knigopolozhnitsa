---
title: "Конда́къ и҃"
navigation:
  key: akathists-oblationafter-15
  title: "Конда́къ и҃"
  parent: akathists-oblationafter
  order: 15
type: "akathist"
---

## Конда́къ и҃:

<red>С</red>тра́ннѡ ны́нѣ, хрⷭ҇тѐ, по глаго́лꙋ твоемꙋ̀: ты̀ во мнѣ̀ пребыва́еши, и҆ а҆́зъ пребыва́ю въ тебѣ̀. Стра́ннѡ, ꙗ҆́коже сїмеѡ́нъ првⷣный, ны́нѣ держꙋ̀ тѧ̀. Ѽ, гдⷭ҇и, мо́й гдⷭ҇и, что̀ є҆́смь а҆́зъ, ꙗ҆́кѡ та́кѡ посѣща́еши мѧ̀. Таково́ю сла́вою и҆ че́стїю ѿ тебѣ̀ вѣнча́нъ, бл҃года́рнѣ тебѣ̀ восклица́ю: <red>А҆</red>ллилꙋ́їа.
