---
title: "І҆́косъ з҃"
navigation:
  key: akathists-oblationafter-14
  title: "І҆́косъ з҃"
  parent: akathists-oblationafter
  order: 14
type: "akathist"
---

## І҆́косъ з҃:

<red>Д</red>и́вны, чꙋ́дны, непостижи́мы та́ины твоѧ̑ пречⷭ҇тыѧ, гдⷭ҇и. Ме́ртвъ бы́въ дꙋше́ю, ны́нѣ же си́хъ причасти́всѧ, живꙋ̀ а҆́зъ всѣ́мъ сꙋщество́мъ мои́мъ. Тебѣ̀ же, воскр҃си́телю моемꙋ̀, съ ве́лїемъ бл҃годаре́нїемъ вопїю̀:

<red>І҆</red>и҃се, ла́зарѧ четверодне́внагѡ и҆з̾ гро́ба воззва́вый, бл҃годарю̀ тѧ̀, ꙗ҆́кѡ и҆ менѣ̀, грѣхо́мъ возсмердѣ́вшагѡ, и҆з̾ гро́ба моегѡ̀ смра́днагѡ ны́нѣ воззва́лъ є҆сѝ. І҆и҃се, и҆сто́чниче приснотекꙋ́щїй вѣ́чныѧ жи́зни, бл҃годарю̀ тѧ̀, ꙗ҆́кѡ менѐ, нерадѣ́нїемъ ѿ и҆сто́чника сегѡ̀ ѿторгше́госѧ, ны́нѣ па́ки съ ни́мъ чꙋ́дно возсоедини́лъ є҆сѝ. І҆и҃се, пото́къ сы́й неиз̾ѧсни́мыѧ сла́дости, бл҃годарю̀ тѧ̀, ꙗ҆́кѡ сла́достїю се́ю всѧ̀ внꙋтре́ннѧѧ моѧ̀ ны́нѣ напо́лнилъ є҆сѝ. І҆и҃се, нбⷭ҇ныхъ чинѡ́въ при́сное ра́дованїе, бл҃годарю̀ тѧ̀, ꙗ҆́кѡ ст҃ы́ми твои́ми та́инами, всегѡ̀ мѧ̑, печа́лїю пода́вленнагѡ, ра́дости дꙋхо́вной и҆ весе́лїѧ бж҃е́ственнагѡ и҆спо́лнилъ є҆сѝ, и҆ та́кѡ согбе́ннагѡ под̾ѧ́лъ мѧ̀ є҆сѝ. І҆и҃се, ско́рбныхъ ѹ҆тѣше́нїе, бл҃годарю̀ тѧ̀, ꙗ҆́кѡ менѐ, ско́рбїю всегѡ̀ соꙋгнѣте́ннагѡ и҆ стѣсне́ннагѡ, на просто́ръ тво́й широ́кїй бл҃года́тный ны́нѣ и҆зве́лъ мѧ̀ є҆сѝ.

<rubric>І҆и҃се, хлѣ́бе живы́й, хлѣ́бе нбⷭ҇ный, хлѣ́бе сладча́йшїй, бл҃годарю̀ тѧ̀ за та́ины ст҃ы́ѧ твоѧ̀.</rubric>
