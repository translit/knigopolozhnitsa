---
title: "І҆́косъ д҃"
navigation:
  key: akathists-oblationafter-8
  title: "І҆́косъ д҃"
  parent: akathists-oblationafter
  order: 8
type: "akathist"
---

## І҆́косъ д҃:

<red>С</red>лы́шꙋ а҆́зъ, гдⷭ҇и, ны́нѣ пречⷭ҇ты́ѧ твоѧ̑ та́ины прїѧ́вшїй, гла́съ тво́й сладча́йшїй въ се́рдцѣ мое́мъ, безгла́снѣ гласѧ́щїй всѧ́кꙋ и҆́стинꙋ, всѧ́кꙋ пра́вдꙋ. Сегѡ̀ ра́ди а҆́зъ дерза́ю тебѣ̀ та́кѡ возглаша́ти:

<red>І҆</red>и҃се, ѹ҆чи́телю бл҃гі́й, бл҃годарю̀ тѧ̀, ꙗ҆́кѡ та́инами твои́ми пречⷭ҇ыми ѹ҆чи́ши мѧ̑ ны́нѣ смире́нїю, кро́тости, любвѝ, сострада́нїю. І҆и҃се, пло́ть твою̀, ко крⷭ҇тꙋ̀ пригвожде́ннꙋю, въ пи́щꙋ мнѣ̀ давы́й, бл҃годарю̀ тѧ̀, ꙗ҆́кѡ се́ю пи́щею пло́ть мою̀ со страстьмѝ и҆ похотьмѝ распина́ти мѧ̀ ѹ҆крѣплѧ́еши. І҆и҃се, со крⷭ҇то́мъ твои́мъ на голго́ѳꙋ и҆зше́дый, бл҃годарю̀ тѧ̀, ꙗ҆́кѡ менѐ, ст҃ы́ми та́инами твои́ми крⷭ҇тъ мо́й терпѣли́вѡ нестѝ ѡ҆бодрѧ́еши. І҆и҃се, со крⷭ҇та̀ за врагѡ́въ твои́хъ моли́выйсѧ, бл҃годарю̀ тѧ̀, ꙗ҆́кѡ и҆ менѐ, прича́стника та́инъ твои́хъ, за мои́хъ врагѡ́въ моли́тисѧ призыва́еши. І҆и҃се, тѣ́ло твоѐ и҆ кро́вь твою̀ пода́вый мнѣ̀ во ѡ҆ставле́нїе грѣхѡ́въ, бл҃годарю̀ тѧ̀, ꙗ҆́кѡ си́ми заповѣ́дꙋеши мѝ ны́нѣ ѡ҆ставлѧ́ти всѧ̀ сорѣше́нїѧ, всѧ́ ѻ҆би́ды ненави́дѧщимъ и҆ ѡ҆би́дѧщимъ мѧ̑.

<rubric>І҆и҃се, хлѣ́бе живы́й, хлѣ́бе нбⷭ҇ный, хлѣ́бе сладча́йшїй, бл҃годарю̀ тѧ̀ за та́ины ст҃ы́ѧ твоѧ̀.</rubric>
