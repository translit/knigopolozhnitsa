---
title: "І҆́косъ ѕ҃"
navigation:
  key: akathists-tabynskaya-12
  title: "І҆́косъ ѕ҃"
  parent: akathists-tabynskaya
  order: 12
type: "akathist"
---

## І҆́косъ ѕ҃:

<red>В</red>озсїѧ̀ свѣ́тъ бжⷭ҇твенный, влⷣчце, є҆гда̀ ст҃а́ѧ і҆кѡ́на твоѧ̀ съ че́стїю ве́лїею пренесена̀ бы́сть ѿ мѣ́ста ꙗ҆вле́нїѧ своегѡ̀ въ ве́сь табы́нскꙋю, и҆злива́ющи вѣ̑рнымъ да́ры цѣлє́бныѧ, и҆ всѣ̑мъ подаю́щи по́мощь и҆ ѹ҆тѣше́нїе съ вѣ́рою къ тебѣ̀ во всѧ́цѣй ско́рби притека́ющымъ, и҆ вопїю́щымъ такова̑ѧ:

<red>Р</red>а́дꙋйсѧ, ѿча́ѧнныхъ прибѣ́жище: ра́дꙋйсѧ, скорбѧ́щихъ слы́шанїе. Ра́дꙋйсѧ, печа́льныхъ ѹ҆тѣше́нїе: ра́дꙋйсѧ, хрⷭ҇тїа́нѡмъ ѿра́до и҆ ѡ҆гражде́нїе. Ра́дꙋйсѧ, въ бѣда́хъ и҆ печа́лехъ те́плое застꙋпле́нїе: ра́дꙋйсѧ, ꙗ҆́кѡ немѡщны́мъ да́рꙋеши ѹ҆крѣпле́нїе. Ра́дꙋйсѧ, ско́рбь на́шꙋ на ра́дость претворѧ́ющаѧ: ра́дꙋйсѧ, навѣ́ты вра̑жїѧ ѿ на́съ ѿгонѧ́ющаѧ.

<red>Р</red>а́дꙋйсѧ, похвало̀ табы́нскаѧ, и҆ всегѡ̀ мі́ра наде́ждо и҆ ѹ҆тѣше́нїе.
