---
title: "Конда́къ а҃і"
navigation:
  key: akathists-tabynskaya-21
  title: "Конда́къ а҃і"
  parent: akathists-tabynskaya
  order: 21
type: "akathist"
---

## Конда́къ а҃і:

<red>П</red>ѣ́нїе хвале́бное возсыла́хꙋ тебѣ̀, мт҃ри бж҃їей, всѝ лю́дїе, стоѧ́щїи во хра́мѣ твое́мъ, ви́дѣвше покаѧ́нїе согрѣши́вшагѡ и҆ млⷭ҇рдїе твоѐ къ немꙋ̀: нѣ́кїй во́инъ гаврїи́лъ за нарꙋше́нїе ѡ҆бѣ́та, да́ннагѡ тебѣ̀, въ разслабле́нїи сы́й, и҆сцѣле́нъ бы́сть, є҆гда̀ ст҃а́гѡ та́инства є҆леосщ҃е́нїѧ сподо́бльсѧ, къ чꙋдотво́рномꙋ ѻ҆́бразꙋ твоемꙋ̀ припадѐ. Мы́ же, грѣ́шнїи, мно́гажды гдⷭ҇а грѣхмѝ свои́ми прогнѣвлѧ́ющїи, мо́лимъ тѧ̀: и҆ на́мъ проще́нїе грѣхѡ́въ и҆спросѝ со ѹ҆пова́нїемъ пою́щымъ: <red>А҆</red>ллилꙋ́їа.
