---
title: "І҆́косъ є҃"
navigation:
  key: akathists-tabynskaya-10
  title: "І҆́косъ є҃"
  parent: akathists-tabynskaya
  order: 10
type: "akathist"
---

## І҆́косъ є҃:

<red>В</red>и́дѣша хꙋли́тели ст҃ы́ни, ꙗ҆́кѡ ѕѣлѡ̀ нака́зани бы́ша ѿ бг҃а, ѻ҆ба́че раска́ѧтисѧ не хотѧ́хꙋ, ѡ҆жесточе́ни бо срⷣцемъ бѧ́хꙋ, то́кмѡ є҆ди́нъ ѿ ни́хъ, лꙋ́чемъ блгⷣти бж҃їѧ просвѣще́нный, раска́ѧвсѧ и҆ а҆́бїе прозрѣ́въ, возврати́сѧ со є҆диноплеме́нники свои́ми ко ст҃ѣ́й і҆кѡ́нѣ, и҆ сле́знѡ молѧ́шесѧ предъ не́ю. По мл҃твѣ є҆гѡ̀ мт҃и бж҃їѧ всѣ́хъ и҆сцѣлѝ, сегѡ̀ ра́ди вопїе́мъ пречⷭ҇тѣй:

<red>Р</red>а́дꙋйсѧ, торжество̀ вѣ́ры въ странѣ̀ на́шей ꙗ҆влѧ́ющаѧ: ра́дꙋйсѧ, ст҃о́ю і҆кѡ́ною твое́ю ѡ҆каменє́ннаѧ срⷣца̀ ѹ҆мѧгча́ющаѧ. Ра́дꙋйсѧ, ѕловѣ́рїѧ ꙗ҆́вное ѡ҆бличе́нїе: ра́дꙋйсѧ, и҆́стинныѧ вѣ́ры ѹ҆твержде́нїе. Ра́дꙋйсѧ, ро́да хрⷭ҇тїа́нскагѡ возвыше́нїе: ра́дꙋйсѧ, ст҃ы́ни при́сное ѡ҆гражде́нїе. Ра́дꙋйсѧ, ꙗ҆́кѡ тобо́ю беззако́нїе наказꙋ́етсѧ: ра́дꙋйсѧ, ꙗ҆́кѡ тобо́ю хꙋла̀ на бг҃а и҆стреблѧ́етсѧ.

<red>Р</red>а́дꙋйсѧ, похвало̀ табы́нскаѧ, и҆ всегѡ̀ мі́ра наде́ждо и҆ ѹ҆тѣше́нїе.
