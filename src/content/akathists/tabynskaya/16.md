---
title: "І҆́косъ и҃"
navigation:
  key: akathists-tabynskaya-16
  title: "І҆́косъ и҃"
  parent: akathists-tabynskaya
  order: 16
type: "akathist"
---

## І҆́косъ и҃:

<red>В</red>е́сь недосто́йный грѣхмѝ и҆спо́лнихсѧ, мїрско́мꙋ разсѣ́ѧнїю вда́хсѧ, и҆ ѡ҆ дꙋшѝ свое́й вознерадѣ́хъ, ѻ҆ба́че на ст҃ꙋ́ю і҆кѡ́нꙋ твою̀, влⷣчце, взира́ѧ, и҆ просвѣще́нїе ѿ неѧ̀ безчи́слєннымъ лю́демъ здѣ̀ приходѧ́щымъ ви́дѧ, па́ки на пꙋ́ть сп҃се́нїѧ ѹ҆стремлѧ́юсѧ, и҆ въ ра́дости срⷣца воспѣва́ю тѝ си́це:

<red>Р</red>а́дꙋйсѧ, ше́ствовати пꙋте́мъ гдⷭ҇нимъ на́съ наꙋча́ющаѧ: ра́дꙋйсѧ, на пꙋтѝ ко гдⷭ҇ꙋ на́съ ѹ҆крѣплѧ́ющаѧ. Ра́дꙋйсѧ, жестокосе́рдїѧ и҆скорене́нїе: ра́дꙋйсѧ, млⷭ҇рдїѧ въ срⷣца́хъ насажде́нїе. Ра́дꙋйсѧ, къ по́двигꙋ цѣломꙋ́дрїѧ на́съ призыва́ющаѧ: ра́дꙋйсѧ, непоро́чныхъ вѣнча́ющаѧ. Ра́дꙋйсѧ, ѿ земна́гѡ бога́тства дꙋ́шы вѣ́рныхъ ѿвраща́ющаѧ: ра́дꙋйсѧ, дх҃о́вными дарова́ньми молѧ́щихсѧ ѡ҆богаща́ющаѧ.

<red>Р</red>а́дꙋйсѧ, похвало̀ табы́нскаѧ, и҆ всегѡ̀ мі́ра наде́ждо и҆ ѹ҆тѣше́нїе.
