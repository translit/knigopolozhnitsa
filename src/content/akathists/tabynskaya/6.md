---
title: "І҆́косъ г҃"
navigation:
  key: akathists-tabynskaya-6
  title: "І҆́косъ г҃"
  parent: akathists-tabynskaya
  order: 6
type: "akathist"
---

## І҆́косъ г҃:

<red>И҆</red>мꙋ́щи, прест҃а́ѧ дв҃о, і҆кѡ́на твоѧ̀ си́лꙋ блгⷣтнꙋю, ꙗ҆вѝ и҆́нокѡмъ ра́дость ве́лїю, є҆гда̀ позна́ша ми́лѡсти твоѧ̑ чрезъ і҆кѡ́нꙋ твою̀ табы́нскꙋю лю́демъ ꙗ҆влѧ́ємыѧ, со стра́хомъ несо́ша ст҃ы́ню сїю̀ во ѻ҆би́тель свою̀, и҆ повѣ́даша ѡ҆ се́мъ воево́дѣ ѹ҆фи́мскомꙋ и҆ а҆рхїере́ю гра́да каза́ни. Мы́ же бл҃года́рнїи вопїе́мъ прест҃ѣ́й дв҃ѣ такова̑ѧ:

<red>Р</red>а́дꙋйсѧ, по́мощь свою̀ всѣ̑мъ притека́ющымъ къ тебѣ̀ подаю́щаѧ: ра́дꙋйсѧ, сле́зъ на́шихъ не ѿверга́ющаѧ. Ра́дꙋйсѧ, къ сн҃ꙋ твоемꙋ̀ моле́нїе ѡ҆ вѣ́рныхъ вы́нꙋ приносѧ́щаѧ: ра́дꙋйсѧ, прошє́нїѧ на̑ша во бл҃го и҆сполнѧ́ющаѧ. Ра́дꙋйсѧ, мона́шествꙋющихъ покро́ве: ра́дꙋйсѧ, дв҃ствꙋющихъ ѡ҆гражде́нїе. Ра́дꙋйсѧ, къ бг҃ꙋ ѹ҆ма̀ и҆ срⷣца на́шегѡ направле́нїе: ра́дꙋйсѧ, дꙋ́шъ на́шихъ сп҃се́нїе.

<red>Р</red>а́дꙋйсѧ, похвало̀ табы́нскаѧ, и҆ всегѡ̀ мі́ра наде́ждо и҆ ѹ҆тѣше́нїе.
