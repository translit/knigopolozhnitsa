---
title: "І҆́косъ з҃"
navigation:
  key: akathists-tabynskaya-14
  title: "І҆́косъ з҃"
  parent: akathists-tabynskaya
  order: 14
type: "akathist"
---

## І҆́косъ з҃:

<red>Н</red>о́вое чꙋ́до ꙗ҆ви́ла є҆сѝ, бцⷣе, є҆гда̀ за беззакѡ́нїѧ люде́й првⷣный гнѣ́въ бж҃їй пости́же гра́дъ стерлитама́къ, порази́въ и҆̀хъ болѣ́знїю холе́рною, вѣ́рнїи же съ блгⷭ҇ве́нїемъ а҆рхїере́а і҆ѡанні́кїа взе́мше ст҃ꙋ́ю і҆кѡ́нꙋ твою̀ бг҃омт҃и, табы́нскꙋю, принесо́ша ю҆̀ въ сво́й гра́дъ, и҆ сле́знѡ предъ не́ю молѧ́хꙋсѧ. Є҆гда́ же соверше́но бы́сть моле́бное пѣ́нїе, а҆́бїе болѣ́знь сме́ртнаѧ ѡ҆ста́ви гра́дъ. Ви́дѧще же лю́дїе млⷭ҇ть твою̀, бцⷣе, возопи́ша тебѣ̀ си́це:

<red>Р</red>а́дꙋйсѧ, за лю́ди согрѣши̑вшыѧ при́снѡ предъ сн҃омъ твои́мъ и҆ бг҃омъ хода́тайствꙋющаѧ: ра́дꙋйсѧ, првⷣный гнѣ́въ бж҃їй на ни́хъ дви́жимый на млⷭ҇ть преклонѧ́ющаѧ. Ра́дꙋйсѧ, прекраще́нїемъ холе́ры блгⷣтнꙋю си́лꙋ і҆кѡ́ны твоеѧ̀ на́мъ возвѣсти́вшаѧ: ра́дꙋйсѧ, млⷭ҇ть бж҃їю и҆ согрѣши́вшымъ ꙗ҆ви́вшаѧ. Ра́дꙋйсѧ, наде́ждо ненаде́жныхъ: ра́дꙋйсѧ, подпо́ро꙳҆̀́ немощны́хъ. Ра́дꙋйсѧ, заблꙋ́ждшихъ на пꙋ́ть покаѧ́нїѧ наставлѧ́ющаѧ: ра́дꙋйсѧ, вѣ́рꙋ въ жи́знь бꙋ́дꙋщагѡ вѣ́ка въ ни́хъ пробꙋжда́ющаѧ.

<red>Р</red>а́дꙋйсѧ, похвало̀ табы́нскаѧ, и҆ всегѡ̀ мі́ра наде́ждо и҆ ѹ҆тѣше́нїе.
