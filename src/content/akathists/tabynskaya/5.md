---
title: "Конда́къ г҃"
navigation:
  key: akathists-tabynskaya-5
  title: "Конда́къ г҃"
  parent: akathists-tabynskaya
  order: 5
type: "akathist"
---

## Конда́къ г҃:

<red>С</red>и́ла блгⷣти твоеѧ̀ ѡ҆сѣнѝ срⷣце дїа́кона бл҃гочⷭ҇ти́вагѡ, внегда̀ ѹ҆зрѣ́ти є҆мꙋ̀ ст҃ꙋ́ю і҆кѡ́нꙋ твою̀, влⷣчце, и҆ ѡ҆б̾ѧ́тъ бы́въ стра́хомъ вели́чїѧ твоегѡ̀, возра́довасѧ ѕѣлѡ̀: со тща́нїемъ востечѐ во ѻ҆би́тель, и҆ возвѣстѝ бра́тїи ѡ҆ ди́вномꙋ ѡ҆брѣ́тенїю своемꙋ̀, ра́достнѡ вопїѧ̀ бг҃ꙋ: <red>А҆</red>ллилꙋ́їа.
