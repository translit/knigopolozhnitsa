---
title: "Конда́къ і҃"
navigation:
  key: akathists-tabynskaya-19
  title: "Конда́къ і҃"
  parent: akathists-tabynskaya
  order: 19
type: "akathist"
---

## Конда́къ і҃:

<red>С</red>п҃стѝ хотѧ́щи, прест҃а́ѧ бцⷣе, стра́ждꙋщагѡ трѧса́вицею васі́лїа во́ина ѿ гра́да ѻ҆ренбꙋ́рга, и҆сцѣле́нїе подала̀ є҆сѝ є҆мꙋ̀ і҆кѡ́ною твое́ю табы́нскою. Се́й же во́инъ во снѣ̀ два́жды въ ве́сь табы́нскꙋю и҆дѧ́ше, и҆ та́мѡ мт҃рь бж҃їю ѡ҆ и҆сцѣле́нїи молѧ́ше. Ѹ҆разꙋмѣ́въ же въ со́нїихъ во́лю влⷣчцы, по́йде немощны́й двѣ́сти три́десѧть по́прищъ, трꙋжда́ѧсѧ и҆ мно́жицею на зе́млю па́даѧ. Прише́дъ же въ ве́сь табы́нскꙋю, є҆гда̀ погрꙋзи́сѧ во и҆сто́чникъ ст҃ы́й, и҆дѣ́же і҆кѡ́на твоѧ̀ ꙗ҆ви́сѧ, а҆́бїе и҆сцѣле́нъ бы́сть и҆ ра́дꙋѧсѧ и҆ бл҃годарѧ̀ мт҃рь бж҃їю, возопѝ ко гдⷭ҇ꙋ: <red>А҆</red>ллилꙋ́їа.
