---
title: "І҆́косъ а҃"
navigation:
  key: akathists-tabynskaya-2
  title: "І҆́косъ а҃"
  parent: akathists-tabynskaya
  order: 2
type: "akathist"
---

## І҆́косъ а҃:

<red>А҆</red>рха́гг҃ли и҆ а҆́гг҃ли дивѧ́тсѧ твоемꙋ̀ неизрече́нномꙋ млⷭ҇рдїю къ ро́дꙋ чл҃вѣ́ческомꙋ, дв҃о бцⷣе, ꙗ҆́кѡ бл҃говоли́ла є҆сѝ ꙗ҆ви́ти ст҃ꙋ́ю і҆кѡ́нꙋ твою̀ бли́зъ гра́да каза́ни, є҆гда̀ нечести́вїи а҆га́рѧне воздвиго́ша бра́нь на ми̑рныѧ лю́ди, разорѧ́юще гра́ды и҆ вє́си и҆́хъ. Ты́ же, бл҃га́ѧ, хотѧ́щи ѹ҆тѣ́шити рабѡ́въ твои́хъ прише́ствїемъ свои́мъ, ско́рбь и҆́хъ на ра́дость преложи́ла є҆сѝ, сегѡ̀ ра́ди вопїе́мъ тѝ такова̑ѧ:

<red>Р</red>а́дꙋйсѧ, блгⷭ҇ве́ннаѧ въ жена́хъ: ра́дꙋйсѧ, ѡ҆брѣ́тшаѧ блгⷣть ѹ҆ бг҃а. Ра́дꙋйсѧ, десни́цею созда́телѧ блгⷭ҇ве́ннаѧ: ра́дꙋйсѧ, дх҃омъ ст҃ы́мъ ѡ҆сщ҃е́ннаѧ. Ра́дꙋйсѧ, мт҃и хрⷭ҇та̀ бг҃а на́шегѡ: ра́дꙋйсѧ, въ ржⷭ҇твѣ̀ и҆ по ржⷭ҇твѣ̀ дв҃а. Ра́дꙋйсѧ, а҆́гг҃льскихъ чинѡ́въ ѹ҆дивле́нїе: ра́дꙋйсѧ, ст҃ы́хъ немо́лчное прославле́нїе.

<red>Р</red>а́дꙋйсѧ, похвало̀ табы́нскаѧ, и҆ всегѡ̀ мі́ра наде́ждо и҆ ѹ҆тѣше́нїе.
