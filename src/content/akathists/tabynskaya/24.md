---
title: "І҆́косъ в҃і"
navigation:
  key: akathists-tabynskaya-24
  title: "І҆́косъ в҃і"
  parent: akathists-tabynskaya
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀ ѿ і҆кѡ́ны твоеѧ̀ табы́нскїѧ ꙗ҆влє́ннаѧ, мо́лимъ тѧ̀, влⷣчце: ли́ка твоегѡ̀ ѿ страны̀ на́шеѧ не ѿвратѝ, и҆ всѣ̑мъ приходѧ́щымъ къ чꙋдотво́рномꙋ ѻ҆́бразꙋ твоемꙋ̀ и҆ млⷭ҇ти ѿ тебѐ ѡ҆жида́ющымъ, во бл҃га̑ѧ всѧ̑ прошє́нїѧ и҆спо́лни, да всѝ воспое́мъ тѝ си́це:

<red>Р</red>а́дꙋйсѧ, і҆кѡ́ною твое́ю блгⷭ҇ве́нїе бж҃їе кра́ю на́шемꙋ приносѧ́щаѧ: ра́дꙋйсѧ, и҆сто́чникъ тво́й ꙗ҆́кѡ проповѣ́дникъ сп҃се́нїѧ ве́си табы́нстѣй ѡ҆ста́вившаѧ. Ра́дꙋйсѧ, смире́нныхъ срⷣцемъ бг҃овѣ́дѣнїемъ просвѣща́ющаѧ: ра́дꙋйсѧ, сла́вꙋ бж҃їю воспѣва́ти на́съ наꙋча́ющаѧ. Ра́дꙋйсѧ, къ тебѣ́ же и҆ па́дшїи въ покаѧ́нїи притека́ютъ: ра́дꙋйсѧ, ꙗ҆́кѡ призыва́ющїи и҆́мѧ твоѐ ст҃о́е ѿ паде́нїѧ грѣхо́внагѡ востаю́тъ. Ра́дꙋйсѧ, въ ча́съ сме́ртный чтꙋ́щихъ тѧ̀ не ѡ҆ставлѧ́ющаѧ: ра́дꙋйсѧ, и҆ по сме́рти во ѻ҆би́тєли небє́сныѧ дꙋ́шы и҆́хъ сопровожда́ющаѧ.

<red>Р</red>а́дꙋйсѧ, похвало̀ табы́нскаѧ, и҆ всегѡ̀ мі́ра наде́ждо и҆ ѹ҆тѣше́нїе.
