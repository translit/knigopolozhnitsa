---
title: "І҆́косъ ѳ҃"
navigation:
  key: akathists-tabynskaya-18
  title: "І҆́косъ ѳ҃"
  parent: akathists-tabynskaya
  order: 18
type: "akathist"
---

## І҆́косъ ѳ҃:

<red>В</red>ѣті́й гл҃го́лы не довлѣ́ютъ ко и҆згл҃го́ланїю чꙋде́съ твои́хъ, влⷣчце нб҃сѐ, ꙗ҆́кѡ во ѹ҆тѣше́нїе жи́телємъ стерлитама́ка низпосла́вши свы́ше до́ждь ве́лїй на зе́млю, си́мъ и҆зба́вила є҆сѝ гра́дъ и҆́хъ ѿ гла́да и҆ запале́нїѧ ѻ҆́гненнагѡ, ꙗ҆́кѡ да и҆стреби́тсѧ ѿ лица̀ скорбѧ́щихъ всѧ́каѧ печа́ль и҆ всѧ́каѧ болѣ́знь, сегѡ̀ ра́ди вопїе́мъ тѝ:

<red>Р</red>а́дꙋйсѧ, ѡ҆бꙋрева́емыхъ ти́хое приста́нище: ра́дꙋйсѧ, и҆сто́чниче млⷭ҇тей гдⷭ҇нихъ. Ра́дꙋйсѧ, ѹ҆ны́лыхъ ѡ҆бодрѧ́ющаѧ: ра́дꙋйсѧ, моле́нїе скорбѧ́щихъ ко гдⷭ҇ꙋ возносѧ́щаѧ. Ра́дꙋйсѧ, хода́тайствомъ твои́мъ ѿ зно́ѧ и҆ жа́жды на́съ сп҃са́ющаѧ: ра́дꙋйсѧ, мл҃твами твои́ми ѿ запале́нїѧ ѻ҆́гненнагѡ и҆збавлѧ́ющаѧ. Ра́дꙋйсѧ, а҆́лчꙋщихъ пита́ющаѧ: ра́дꙋйсѧ, во мра́зѣхъ сꙋ́щихъ согрѣва́ющаѧ.

<red>Р</red>а́дꙋйсѧ, похвало̀ табы́нскаѧ, и҆ всегѡ̀ мі́ра наде́ждо и҆ ѹ҆тѣше́нїе.
