---
title: "І҆́косъ з҃"
navigation:
  key: akathists-petrcetinskij-14
  title: "І҆́косъ з҃"
  parent: akathists-petrcetinskij
  order: 14
type: "akathist"
---

## І҆́косъ з҃:

<red>Н</red>о́ваго тайнови́дца бжⷭ҇твенныхъ ѿкрове́нїй показа̀ тѧ̀ всемо́щнаѧ десни́ца бж҃їѧ, бг҃оно́сне ѻ҆́тче на́шъ пе́тре. непреста́нными бо мл҃твенными воздыха́ньми, се́рдце своѐ и҆спо́лнивъ и҆́менемъ сладча́йшагѡ і҆и҃са, ѡ҆чⷭ҇тилъ є҆сѝ себѐ ѿ страстны́хъ двиза́нїй и҆ собла́знѡвъ и҆ на́съ наꙋчи́лъ є҆сѝ зва́ти тебѣ̀:

<red>Р</red>а́дꙋйсѧ, нелицемѣ́рною мл҃твою всѧ́къ го́рдый помы́слъ смири́вый. Ра́дꙋйсѧ, на воплоще́ннѣмъ сло́вѣ бж҃їи до́мъ дꙋшѝ твоеѧ̀ возгради́вый. Ра́дꙋйсѧ, на стрꙋ́нахъ се́рдца своегѡ̀ краснѣ̑йшїѧ пѣ̑сни гдⷭ҇ꙋ приноси́вый. Ра́дꙋйсѧ, бжⷭ҇твенною лїтꙋргі́ею и҆ по́двиги добродѣ́телей житїѐ своѐ преѡбрази́вый. Ра́дꙋйсѧ, дꙋ́шꙋ и҆ тѣ́лѡ нетва́рнымъ свѣ́томъ гдⷭ҇нимъ та́йнѡ просвѣти́вый. Ра́дꙋйсѧ, смире́нїемъ свои́мъ дꙋгꙋ̀ небѣ́сныхъ добродѣ́телей въ се́рдцы свое́мъ возсїѧ́вый. Ра́дꙋйсѧ, і҆а́кѡвꙋ подо́бнѡ ча́стѡ съ бг҃омъ мл҃твеннѡ бра́выйсѧ. Ра́дꙋйсѧ, ѿ моли́твы не ѿстꙋпа́вый, до́ндеже ѿ творца̀ наро́дꙋ бла́го и҆спроси́ши. Ра́дꙋйсѧ, тѣ́ломъ и҆ кро́вїю бг҃очеловѣ́ка хрⷭ҇та̀ ра̑ны па́ствы твоеѧ̀ цѣли́вый. Ра́дꙋйсѧ, на и҆сповѣ́данїи а҆пⷭ҇тола петра̀ цр҃квь бж҃їю созида́вый. Ра́дꙋйсѧ, а҆пⷭ҇толꙋ па́ѵлꙋ подо́бѧсѧ, посла̑нїи свои́ми че́рнꙋю го́рꙋ поꙋча́вый. Ра́дꙋйсѧ, на нб҃опа̑рныѧ бг҃осло́вїѧ высо́ты кри́лы поста̀ и҆ моли́твы возлетѣ́вый.

<red>Р</red>а́дꙋйсѧ, пе́тре цѣти́ньскїй, вели́кїй чꙋдотво́рче.
