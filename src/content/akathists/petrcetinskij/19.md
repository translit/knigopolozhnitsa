---
title: "Конда́къ і҃"
navigation:
  key: akathists-petrcetinskij-19
  title: "Конда́къ і҃"
  parent: akathists-petrcetinskij
  order: 19
type: "akathist"
---

## Конда́къ і҃:

<red>С</red>п҃са хрⷭ҇та̀, и҆ на сме́ртнѣмъ ѻ҆дрѣ̀ не преста́лъ є҆сѝ моли́ти ѡ҆ па́ствѣ свое́й, ѹ҆го́дниче бж҃їй, бг҃оизбра́нный ѻ҆́тче на́шъ пе́тре. и҆ є҆гда̀ старѣ́йшины черного́рстїи, вкꙋ́пѣ съ сыно́вцемъ твои́мъ, бꙋ́дꙋщимъ влады́кою радиво́емъ, тꙋжа́хꙋ, ты̀ тѣ́хъ без̾ ѹ҆тѣше́нїѧ не ѡ҆ста́вилъ є҆сѝ, и҆́менемъ бж҃їимъ подвиза́ѧ хра́бры бы́ти и҆ вѣ́рность правосла́внѣй рѡссі́и заповѣ́дꙋѧ, завѣща́лъ є҆сѝ тѣ̑мъ ми́ръ и҆ бра́тское є҆ди́нство. дивѧ́щесѧ твое́й хрⷭ҇тїа́нстѣй кончи́нѣ, ѿ всегѡ̀ се́рдца зове́мъ хрⷭ҇тꙋ̀ бг҃ꙋ: <red>А҆</red>ллилꙋ́їа.
