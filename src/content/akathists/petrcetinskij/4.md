---
title: "І҆́косъ в҃"
navigation:
  key: akathists-petrcetinskij-4
  title: "І҆́косъ в҃"
  parent: akathists-petrcetinskij
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный добродѣ́тельми стѧжа́въ, и҆змла́да созида́лъ є҆сѝ на ка́мени живота̀ дꙋ́шꙋ твою̀. сегѡ̀ ра́ди про́мысломъ вы́шнѧгѡ и҆менова́нїе петра̀ ка́мене себѐ въ мона́шествѣ стѧжа́лъ є҆сѝ. мы̀ же, зрѧ́ще глꙋбинꙋ̀ бж҃їѧ про́мысла ѡ҆ тебѣ̀, прино́симъ тѝ сїѧ̑ благода́рствєнныѧ гла́сы:

<red>Р</red>а́дꙋйсѧ, дх҃о́вныѧ вѣ́ры тверды́не, ѡ҆ ню́же разби́шасѧ всѧ̑ напа̑сти дє́мѡнскїѧ. Ра́дꙋйсѧ, горо̀ высо́каѧ, высото́ю подвигѡ́въ свои́хъ небе́съ дости́гшїй. Ра́дꙋйсѧ, стѣно̀ ѻ҆́гненнаѧ, и҆з̾ неѧ́же и҆стеко́ша рѣ̑ки блгⷣти бж҃їѧ, всѧ̑ нечи̑стыѧ по́мыслы попалѧ́ющыѧ. Ра́дꙋйсѧ, сто́лпе непоколеби́мый вѣ́ры правосла́вныѧ, є҆го́же всѧ̑ є҆ретїкѝ ѹ҆страши́шасѧ. Ра́дꙋйсѧ, земны́й а҆́гг҃ле и҆ нбⷭ҇ный чл҃вѣ́че, на землѝ жи́вый, ѡ҆ нб҃сныхъ помышлѧ́вый. Ра́дꙋйсѧ, смире́нный крⷭ҇тоно́сче, ѿ мла́дости на хрⷭ҇то́вꙋ голго́ѳꙋ возше́дый. Ра́дꙋйсѧ, зерца́ло цр҃кве блиста́ющее, въ не́мже пречⷭ҇тый ли́къ хрⷭ҇то́въ ꙗ҆́снѡ зри́тсѧ. Ра́дꙋйсѧ, свѣщѐ чⷭ҇таѧ, неꙋгаси́мѡ любо́вїю ко всемꙋ̀ творе́нїю бж҃їю пламенѣ́ющаѧ. Ра́дꙋйсѧ, златы́й сосꙋ́де премⷣрости вы́шнѧгѡ, є҆мꙋ́же никто́же проти́вꙋ рещѝ возмо́же. Ра́дꙋйсѧ, блгⷣтный свѣти́льниче, пꙋ́ть живота̀ вѣ́чнагѡ на́мъ ѡ҆свѣща́ѧй. Ра́дꙋйсѧ, мѷроꙋха́нный ѳѷмїа́ме новозавѣ́тныѧ ски́нїи, дꙋ́шы на́шѧ ѡ҆благоꙋха́ѧй мл҃твами свои́ми. Ра́дꙋйсѧ, кро́ткїй чернори́зче и҆ неꙋстраши́мый бг҃олю́бче, на всѧ̑ нбⷭ҇ныма ѻ҆чесы̀ взира́ѧй.

<red>Р</red>а́дꙋйсѧ, пе́тре цѣти́ньскїй, вели́кїй чꙋдотво́рче.
