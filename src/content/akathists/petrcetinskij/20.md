---
title: "І҆́косъ і҃"
navigation:
  key: akathists-petrcetinskij-20
  title: "І҆́косъ і҃"
  parent: akathists-petrcetinskij
  order: 20
type: "akathist"
---

## І҆́косъ і҃:

<red>С</red>тѣно́ю смире́нныхъ мл҃твъ твои́хъ, пе́тре равноапⷭ҇льне, всѧ̀ че́рнаѧ гора̀ блгⷣтїю ѡ҆гражда́етсѧ и҆ свѣ́тлостїю ѹ҆краша́етсѧ, и҆мꙋ́щи въ себѣ̀ благоꙋха́нное твоѐ тѣ́лѡ, ꙗ҆́же по четы́рехъ лѣ́тъ, ꙗ҆́кѡ ди́вный пло́дъ черного́рскїѧ землѝ, ꙗ҆ви́сѧ цѣ́ло и҆ нетлѣ́ннѡ. просвѣще́ннїи же блгⷣтїю бж҃їею, и҆злива́ющеюсѧ на всѧ̑, досто́йнѡ почита́ющыѧ тѧ̀, съ любо́вїю прино́симъ тѝ сїѧ̑ да̑ры:

<red>Р</red>а́дꙋйсѧ, мѷроꙋха́нный крі́не дх҃о́вный, всѣ́хъ хрⷭ҇тїа́нскихъ стра́нъ новоѧ́вленнаѧ похвало̀. Ра́дꙋйсѧ, нбⷭ҇ный вождю̀ че́рныѧ горы̀ и҆ бє́рдъ наде́жнаѧ ѡ҆гра́до мл҃твеннаѧ. Ра́дꙋйсѧ, пꙋсты́нный львѐ и҆ царє́мъ земны́мъ смиренномꙋ́дрое па́мѧтованїе. Ра́дꙋйсѧ, черного́рскїй кнѧ́же и҆ а҆рхїпа́стырємъ дꙋхѡ́внымъ и҆́стиннагѡ пꙋтѝ ѹ҆каза́телю. Ра́дꙋйсѧ, новопросїѧ́вшїй чꙋдотво́рче и҆ всѣ́хъ болѧ́щихъ и҆ немощны́хъ цѣли́телю. Ра́дꙋйсѧ, непобѣди́мый бг҃олю́бче и҆ правосла́вныхъ наро́дѡвъ собира́телю. Ра́дꙋйсѧ, тѣле́сныхъ страсте́й ѹ҆мири́телю и҆ бг҃опросвѣще́нныхъ мона́хѡвъ покрови́телю. Ра́дꙋйсѧ, земны́й херꙋві́ме и҆ ревни́телей бл҃гочⷭ҇тїѧ и҆́стиннагѡ пра́вило. Ра́дꙋйсѧ, сокро́вищнице дх҃а ст҃а́гѡ и҆ бл҃гочⷭ҇ти́выхъ серде́цъ премꙋ́дрый ѹ҆пра́вителю. Ра́дꙋйсѧ, многопло́днаѧ лозо̀ вїногра́да хрⷭ҇то́ва и҆ трꙋдолюби́выхъ хрⷭ҇тїа́нъ крѣ́пкїй помо́щниче. Ра́дꙋйсѧ, првⷣный лжеꙋче́нїй ѡ҆бличи́телю и҆ слове́сныхъ ѻ҆ве́цъ па́стырю до́брый. Ра́дꙋйсѧ, неꙋсыпа́емый подви́жниче и҆ дꙋ́шъ чл҃вѣ́ческихъ вѣ́рный пꙋтеводи́телю.

<red>Р</red>а́дꙋйсѧ, пе́тре цѣти́ньскїй, вели́кїй чꙋдотво́рче.
