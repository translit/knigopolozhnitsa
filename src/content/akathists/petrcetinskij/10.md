---
title: "І҆́косъ є҃"
navigation:
  key: akathists-petrcetinskij-10
  title: "І҆́косъ є҃"
  parent: akathists-petrcetinskij
  order: 10
type: "akathist"
---

## І҆́косъ є҃:

<red>В</red>и́дѣвъ, ꙗ҆́кѡ ни є҆ди́нъ наро́дъ мо́жетъ на землѝ сохране́нъ бы́ти без̾ тве́рдыѧ вѣ́ры бж҃їѧ, хрⷭ҇тїа́нскїѧ любвѝ и҆ согла́сїѧ, ты̀, бг҃опросвѣще́нный пе́тре, всѧ̑ ѿ ро́да своегѡ̀ призыва́лъ є҆сѝ къ послꙋша́нїю бг҃ꙋ и҆ цр҃кве є҆гѡ̀, и҆ че́рнѣй горѣ̀ зако́нникъ написа́лъ є҆сѝ. зрѧ́ще таковꙋ́ю твою̀ ре́вность къ добродѣ́тели въ наро́дѣ твое́мъ, велегла́снѡ вопїе́мъ тѝ:

<red>Р</red>а́дꙋйсѧ, всенаро́дный сꙋдїѐ, и҆́стинный сꙋ́дъ и҆ пра́вдꙋ ѡ҆ и҆́мени і҆и҃совѣ твори́вый. Ра́дꙋйсѧ, ѹ҆мири́телю вражды̀ въ бра́тїи, сегѡ̀ ра́ди сы́нъ бж҃їй нарече́нный. Ра́дꙋйсѧ, неѿстꙋ́пный послѣ́дователю ст҃оѻте́ческихъ преда́нїй, николи́же тѣ́хъ постыди́выйсѧ. Ра́дꙋйсѧ, є҆дини́телю черного́рскїй, всѧ̑ племена̀ просты́ми и҆ премꙋ́дрыми словесы̀ братосотвори́вый. Ра́дꙋйсѧ, ѹ҆чи́телю, не словесы̀ то́кмѡ, но и҆ дѣ́лы, и҆ всѣ́мъ живото́мъ свои́мъ ѕлы̑ѧ ѹ҆ста̀ затвори́вый. Ра́дꙋйсѧ, правдолю́бче хрⷭ҇то́въ, въ дꙋ́сѣ зако́на бж҃їѧ сꙋди́вый. Ра́дꙋйсѧ, бо́дрый храни́телю канѡні́ческагѡ ѹ҆строе́нїѧ, ѿ цр҃кви хрⷭ҇то́вы лжепа́стыри ѿгна́вый. Ра́дꙋйсѧ, враждꙋ́ющихъ ѹ҆мири́телю, кро́внꙋю ме́сть ре́вностнѡ и҆скорени́вый. Ра́дꙋйсѧ, млⷭ҇рдный а҆рхїпа́стырю, всѧ́каго, на пꙋ́ть покаѧ́нїѧ ѡ҆брати́вшагосѧ, проща́вый. Ра́дꙋйсѧ, бг҃огла́снаѧ трꙋбо̀ нѡ́ева ковче́га, ѿ пото́па грѣхо́внагѡ мнѡ́гїѧ сп҃сы́й. Ра́дꙋйсѧ, терпѣли́вый крⷭ҇то́носче, слове́сное ста́до ко приста́нищꙋ сп҃се́нїѧ тща́нїемъ приведы́й. Ра́дꙋйсѧ, и҆́стинный во́ине правосла́вныѧ вѣ́ры, всѧ́къ пле́велъ дх҃о́вный є҆ѵⷢ҇льскими словесы̀ попали́вый.

<red>Р</red>а́дꙋйсѧ, пе́тре цѣти́ньскїй, вели́кїй чꙋдотво́рче.
