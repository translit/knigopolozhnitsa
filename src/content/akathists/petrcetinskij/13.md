---
title: "Конда́къ з҃"
navigation:
  key: akathists-petrcetinskij-13
  title: "Конда́къ з҃"
  parent: akathists-petrcetinskij
  order: 13
type: "akathist"
---

## Конда́къ з҃:

<red>Х</red>отѧ́й смꙋти́ти поко́й дꙋшѝ твоеѧ̀, бл҃гочⷭ҇ти́ве пе́тре, дре́внїй ѕмі́й подви́же на тѧ̀ самозва́нца и҆ клеветника̀ де́рзкаго, а҆рхїмандрі́та стефа́на, и҆́же тѧ̀ беззако́ннѡ ѻ҆клевета̀ пре́дъ дворо́мъ и҆ сѷно́домъ рꙋ́сскимъ. ѻ҆ба́че, є҆гда̀ пра́вда твоѧ̀, ꙗ҆́кѡ полꙋ́денное со́лнце возблиста̀ на собо́ре черного́рстѣмъ, ѿстꙋ́пникъ ѕло́бный посрами́сѧ, и҆́мѧ же твоѐ въ ма́тери рѡссі́и па́че просла́висѧ, ты́ же со все́ю че́рною горо́ю ѹ҆се́рднѣе воспѣва́лъ є҆сѝ гдⷭ҇ꙋ: <red>А҆</red>ллилꙋ́їа.
