---
title: "Конда́къ и҃"
navigation:
  key: akathists-petrcetinskij-15
  title: "Конда́къ и҃"
  parent: akathists-petrcetinskij
  order: 15
type: "akathist"
---

## Конда́къ и҃:

<red>Ч</red>ꙋ́дное житїѐ твоѐ, пе́тре бг҃осла́вне, привлечѐ ко ска́ламъ черного́рскимъ лю́ди ѿ ра́зныхъ земе́ль. прїе́млѧ же всѧ́каго съ хрⷭ҇тїа́нскою широто́ю и҆ ми́рностїю дꙋ́ха, и҆ врагѝ твоѧ̀ подвиза́лъ є҆сѝ, блаже́нне, ко прославле́нїю бг҃а, є҆мꙋ́же смире́ннѡ послꙋжи́лъ є҆сѝ, томꙋ̀ ѹ҆́бѡ кꙋ́пнѡ съ тобо́ю возно́симъ славосло́вїе: <red>А҆</red>ллилꙋ́їа.
