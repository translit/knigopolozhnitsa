---
title: "Конда́къ г҃"
navigation:
  key: akathists-petrcetinskij-5
  title: "Конда́къ г҃"
  parent: akathists-petrcetinskij
  order: 5
type: "akathist"
---

## Конда́къ г҃:

<red>С</red>и́лою любвѐ бжⷭ҇твенныѧ, всемлⷭ҇тиве пе́тре, всѧ́кꙋю земнꙋ́ю ра́дость ѿ себє̀ ѿри́нꙋвъ, всѣ̑мъ, ꙗ҆́кѡ сщ҃е́нникъ гдⷭ҇ень, въ по́мощь бы́лъ є҆сѝ, скорбѧ́щыѧ ѹ҆тѣша́ѧ, гла̑дныѧ ѹ҆довлѧ́ѧ, ѿча́ѧнныѧ ѹ҆крѣплѧ́ѧ, болѧ́щыѧ чꙋде́сне и҆сцѣлѧ́ѧ и҆ всѧ̑ подвиза́ѧ є҆ди́ными ѹ҆сты̀ и҆ є҆ди́нымъ се́рдцемъ вкꙋ́пѣ сла́вити бг҃а, зовꙋ́ще є҆мꙋ̀: <red>А҆</red>ллилꙋ́їа.
