---
title: "І҆́косъ ѕ҃"
navigation:
  key: akathists-petrcetinskij-12
  title: "І҆́косъ ѕ҃"
  parent: akathists-petrcetinskij
  order: 12
type: "akathist"
---

## І҆́косъ ѕ҃:

<red>П</red>росїѧ́лъ є҆сѝ блгⷣтїю дх҃а и҆ ѡ҆зари́лъ є҆сѝ зра́ки поꙋче́нїй свои́хъ всѧ̑ ѡ҆крє́стныѧ страны̑, дх҃о́внѡ соединѧ́ѧ расточє́ннаѧ ча̑да правосла́вныхъ слове́нъ, свѧще́нный ѻ҆́тче пе́тре. тѣ́мъ, дивѧ́щесѧ любвѝ къ покрови́тельнице твое́й рѡссі́и и҆ є҆ди́нствꙋ правовѣ́рныхъ хрⷭ҇тїа́нъ, и҆ мы̀ со всѣ́ми концы̀ зове́мъ тѝ:

<red>Р</red>а́дꙋйсѧ, любо́вь къ ца́рстѣй рѡссі́и, ꙗ҆́кѡ бг҃осло́въ, во ла́ѵрѣ бл҃гвѣ́рнагѡ кн҃зѧ а҆леѯа́ндра ѹ҆мно́живый. Ра́дꙋйсѧ, къ наро́дꙋ рꙋ́сскомꙋ во вѣ́къ теплѣ́йшꙋю любо́вь показа́вый. Ра́дꙋйсѧ, ѡ҆ побѣ́дѣ рꙋ́сскагѡ ѻ҆рꙋ́жїѧ коленнопрекло́нно гдⷭ҇ꙋ моли́выйсѧ. Ра́дꙋйсѧ, ꙗ҆́кѡ и҆ клеветꙋ̀ ѿ болѧ́ръ ца́рскихъ нѣ́кїихъ ско́рѡ забве́нїю преда́вый. Ра́дꙋйсѧ, вла́сть свою̀ и҆ держа́вꙋ словеносе́рбскꙋю царю̀ а҆леѯа́ндрꙋ во ѹ҆правле́нїе предлага́вый. Ра́дꙋйсѧ, по зва́нїю царѧ̀ слове́нскагѡ, на бра́нь проти́вꙋ врагѡ́въ хрⷭ҇тїа́нскихъ ше́дый. Ра́дꙋйсѧ, ꙗ҆́кѡ поможе́нїемъ корабле́й рѡссі́йскихъ землѣ̀ примо́рстѣй свобо́дꙋ да́вый. Ра́дꙋйсѧ, любвѐ ра́ди къ рѡссі́и проти́вꙋ наполеѡ́на воева́вый. Ра́дꙋйсѧ, ꙗ҆́кѡ дѣ́тскою ра́достїю всѧ́кой побѣ́дѣ рꙋ́сской ра́довавыйсѧ. Ра́дꙋйсѧ, паде́нїе сто́льнагѡ гра́да москвы̀ мо́ремъ сле́зъ ѡ҆пла́кавый. Ра́дꙋйсѧ, ꙗ҆́кѡ до послѣ́днѧгѡ и҆здыха́нїѧ своегѡ̀, вѣ́рность хрⷭ҇тїа́нскомꙋ царю̀ сохрани́вый. Ра́дꙋйсѧ, ꙗ҆́кѡ стра́шною а҆на́ѳемою всѧ̑ преда́тели ца̑рскїѧ къ покаѧ́нїю побꙋди́вый.

<red>Р</red>а́дꙋйсѧ, пе́тре цѣти́ньскїй, вели́кїй чꙋдотво́рче.
