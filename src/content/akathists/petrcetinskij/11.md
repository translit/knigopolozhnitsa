---
title: "Конда́къ ѕ҃"
navigation:
  key: akathists-petrcetinskij-11
  title: "Конда́къ ѕ҃"
  parent: akathists-petrcetinskij
  order: 11
type: "akathist"
---

## Конда́къ ѕ҃:

<red>П</red>рїѧ́тъ тѧ̀, ꙗ҆́кѡ своего̀, бг҃облаже́нне пе́тре, и҆ всѧ̑ ца́рскаѧ рѡссі́ѧ, защи́тница правосла́внагѡ ро́да слове́нскагѡ. возлюби́въ же свою̀ мо́щнꙋю покрови́тельницꙋ и҆ защи́тницꙋ и҆́скреннею любо́вїю, наро́дꙋ се́рбскомꙋ вѣ́рность всерѡссі́йскомꙋ царю̀ завѣща́лъ є҆сѝ, побꙋжда́ѧ и҆ всѧ̑ правосла̑вныѧ наро́ды согла́снѡ гдⷭ҇ꙋ пѣ́ти: <red>А҆</red>ллилꙋ́їа.
