---
title: "І҆́косъ а҃і"
navigation:
  key: akathists-arsenijvel-22
  title: "І҆́косъ а҃і"
  parent: akathists-arsenijvel
  order: 22
type: "akathist"
---

## І҆́косъ а҃і:

<red>С</red>вѣтопода́тельный свѣти́льникъ ꙗ҆ви́лсѧ є҆сѝ, ѻ҆́тче а҆рсе́нїе, всемꙋ̀ и҆́ноческомꙋ ро́дꙋ, сїѧ́ѧ добродѣ́тельми, наипа́че же сп҃си́тельнымъ смире́нїемъ, и҆́мже стѧжа́лъ є҆сѝ въ се́рдцѣ свое́мъ дх҃а ст҃а́гѡ. Тѣ́мже и҆ велича́емъ тѧ̀ та́кѡ:

<red>Р</red>а́дꙋйсѧ, ѻ҆́бразъ смиренномꙋ́дрїѧ показа́вый. Ра́дꙋйсѧ, нижѐ всеѧ̀ тва́ри себѐ счита́вый. Ра́дꙋйсѧ, простотѣ̀ и҆́нокѡвъ вельмѝ подража́вый. Ра́дꙋйсѧ, ꙗ҆́кѡ не ѿ себѐ, а҆ ѿ лица̀ ста́рцєвъ ѿвѣ́ты вопроша́вшимъ тѧ̀ дава́вый. Ра́дꙋйсѧ, со смире́нїемъ стро́гїй нра́въ соедини́вый. Ра́дꙋйсѧ, ꙗ҆́кѡ всегѡ̀ себе́ ни во что́ же вмѣни́вый.

<red>Р</red>а́дꙋйсѧ, а҆рсе́нїе, вели́кїй ѹ҆го́дниче бж҃їй.
