---
title: "І҆́косъ а҃"
navigation:
  key: akathists-arsenijvel-2
  title: "І҆́косъ а҃"
  parent: akathists-arsenijvel
  order: 2
type: "akathist"
---

## І҆́косъ а҃:

<red>А҆́</red>гг҃ла во пло́ти и҆ чл҃вѣ́ка нбⷭ҇нагѡ вѣ́мы тѧ̀, прпⷣбне ѻ҆́тче а҆рсе́нїе. Ты́ бо, ѿ зна́тнагѡ ро́да происходѧ̀, ѿри́нꙋлъ є҆сѝ мїрско́е зна́нїе, бога́тство и҆ че́сть и҆ смире́ннымъ кли́рїкомъ восхотѣ́лъ бы́ти, сегѡ̀ ра́ди вопїе́мъ тѝ:

<red>Р</red>а́дꙋйсѧ, бл҃гочести́выхъ роди́телей ѿрасль пречтⷭ҇на́ѧ. Ра́дꙋйсѧ, прїѧ́вый ѿ ни́хъ до́брое воспита́нїе. Ра́дꙋйсѧ, наꙋ́камъ гре́ческимъ и҆ ри́мскимъ и҆зрѧ́днѡ ѡ҆бꙋче́нный. Ра́дꙋйсѧ, премꙋ́дростїю нбⷭ҇ной свы́ше ѡ҆даре́нный. Ра́дꙋйсѧ, во дїа́кона цр҃кви ри́мскїѧ поста́вленный. Ра́дꙋйсѧ, і҆ере́йскагѡ са́на недосто́йнымъ себѐ счита́вый.

<red>Р</red>а́дꙋйсѧ, а҆рсе́нїе, вели́кїй ѹ҆го́дниче бж҃їй.
