---
title: "І҆́косъ ѕ҃"
navigation:
  key: akathists-arsenijvel-12
  title: "І҆́косъ ѕ҃"
  parent: akathists-arsenijvel
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ вели́кими добродѣ́тельми не то́кмѡ въ пꙋсты́ни ски́тстей, но и҆ дале́че за предѣ́лы є҆ѧ̀ и҆ подража́хꙋ твоемꙋ̀ бг҃оꙋго́дномꙋ житїю̀ мно́зи ѻ҆тцы̀, ꙗ҆́коже и҆ є҆ѵфѵ́мїй вели́кїй въ палести́нѣ подвиза́выйсѧ. Прославлѧ́ѧ болѣ́зни и҆ трꙋды̀ твоѧ̀, вопїе́мъ тѝ:

<red>Р</red>а́дꙋйсѧ, нищетꙋ̀ дꙋхо́внꙋю и҆ тѣле́снꙋю стѧжа́вый. Ра́дꙋйсѧ, ѿ наслѣ́дїѧ и҆ да́ни ѿказа́выйсѧ. Ра́дꙋйсѧ, хꙋдо́ю ѻ҆де́ждою свое́ю всѣ́хъ и҆́нокѡвъ превосше́дый. Ра́дꙋйсѧ, нꙋждꙋ̀ и҆ въ срачи́цѣ и҆мѣ́вый. Ра́дꙋйсѧ, вмѣ́стѡ ѻ҆́дра рого́зинꙋ постила́вый. Ра́дꙋйсѧ, гнилꙋ́ю во́дꙋ, ꙗ҆́кѡ а҆рома́ты ѡ҆бонѧ́вый.

<red>Р</red>а́дꙋйсѧ, а҆рсе́нїе, вели́кїй ѹ҆го́дниче бж҃їй.
