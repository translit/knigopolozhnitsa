---
title: "І҆́косъ г҃"
navigation:
  key: akathists-arsenijvel-6
  title: "І҆́косъ г҃"
  parent: akathists-arsenijvel
  order: 6
type: "akathist"
---

## І҆́косъ г҃:

<red>И҆</red>мѣ́ѧ неѡпа́льное жела́нїе гдⷭ҇ꙋ слꙋжи́ти, въ пꙋсты́ню ски́тскꙋю, бл҃же́нне ѻ҆́тче, всели́лсѧ є҆сѝ и҆ ско́рѡ въ по́двизѣхъ и҆́ноческихъ преꙋспѣ́лъ, ѿ вели́кагѡ і҆ѡа́нна ко́лова наставлѧ́емъ: тѣ́мже глаго́лемъ тѝ:

<red>Р</red>а́дꙋйсѧ, ѿ ца́рской че́сти и҆ люде́й бѣжа́вый. Ра́дꙋйсѧ, честна́гѡ мона́шества проси́вый. Ра́дꙋйсѧ, ста́рцꙋ и҆ и҆́ноческомꙋ послꙋша́нїю себє̀ преда́вый. Ра́дꙋйсѧ, на по́двиги себє̀ посвѧти́вый. Ра́дꙋйсѧ, до ѕѣла̀ смири́выйсѧ. Ра́дꙋйсѧ, стра́нникомъ и҆ чл҃вѣ́комъ ѹ҆бо́гимъ ѡ҆б̾ѧви́выйсѧ.

<red>Р</red>а́дꙋйсѧ, а҆рсе́нїе, вели́кїй ѹ҆го́дниче бж҃їй.
