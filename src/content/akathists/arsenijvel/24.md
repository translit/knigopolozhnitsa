---
title: "І҆́косъ в҃і"
navigation:
  key: akathists-arsenijvel-24
  title: "І҆́косъ в҃і"
  parent: akathists-arsenijvel
  order: 24
type: "akathist"
---

## І҆́косъ в҃і:

<red>П</red>ою́ще твоѐ безмо́лвное житїѐ, ѻ҆́тче на́шъ а҆рсе́нїе, диви́мсѧ и҆ всѣ́мъ по́двигѡмъ твои́мъ, а҆дама́нта вѣ́ры, наде́жды и҆ любвѐ къ бг҃ꙋ тѧ̀ и҆́мꙋща. Тѣ́мже и҆ глаго́лемъ тѝ:

<red>Р</red>а́дꙋйсѧ, всѣ́хъ за́повѣдей хрⷭ҇то́выхъ рачи́телю. Ра́дꙋйсѧ, веде́нїй бж҃е́ственныхъ тайнозри́телю. Ра́дꙋйсѧ, ꙗ҆́кѡ ча́съ сме́ртный при́снѡ помина́лъ є҆сѝ. Ра́дꙋйсѧ, ꙗ҆́кѡ не погреба́ти, а҆ низве́ргнꙋти тѣ́ло своѐ завѣща́лъ є҆сѝ. Ра́дꙋйсѧ, въ масти́тѣй ста́рости ѹ҆ме́рый. Ра́дꙋйсѧ, безкро́внꙋю же́ртвꙋ себѐ соверша́ти повелѣ́вый.

<red>Р</red>а́дꙋйсѧ, а҆рсе́нїе, вели́кїй ѹ҆го́дниче бж҃їй.
