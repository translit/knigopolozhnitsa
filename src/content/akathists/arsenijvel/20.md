---
title: "І҆́косъ і҃"
navigation:
  key: akathists-arsenijvel-20
  title: "І҆́косъ і҃"
  parent: akathists-arsenijvel
  order: 20
type: "akathist"
---

## І҆́косъ і҃:

<red>С</red>тѣна̀ крѣ́пка бы́сть произволе́нїе твоѐ, ѻ҆́тче на́шъ а҆рсе́нїе, въ дѣ́ланїи дꙋхо́внемъ, и҆́бо николи́же забыва́лъ є҆сѝ рече́нїй гдⷭ҇а: никто́же возло́жъ рꙋкꙋ̀ свою̀ на ра́ло, и҆ зрѧ̀ вспѧ́ть, ѹ҆пра́вленъ є҆́сть въ ца́рствїи бж҃їи. Сегѡ̀ ра́ди бо́дреннѡ не́съ и҆́го хрⷭ҇то́во, до́ндеже дости́гъ нбⷭ҇нагѡ црⷭ҇твїѧ, и҆дѣ́же и҆ пребыва́еши со все́ми ст҃ы́ми, подвиза́ѧ на́съ пѣ́ти тебѣ̀ та́кѡ:

<red>Р</red>а́дꙋйсѧ, несокрꙋши́мꙋю тве́рдость въ по́двизѣхъ ꙗ҆вѝвый. Ра́дꙋйсѧ, всецѣ́лѡ во́лѣ бж҃їей себѐ преда́вый. Ра́дꙋйсѧ, на всѣ́хъ пꙋте́хъ жи́зни про́мысломъ води́мый. Ра́дꙋйсѧ, ѿ ва́рваръ и҆ ѕлы́хъ ѡ҆бстоѧ́нїй мно́гажды храни́мый. Ра́дꙋйсѧ, вели́кимъ терпѣ́нїемъ ѿ гдⷭ҇а надѣле́нный. Ра́дꙋйсѧ, мꙋ́жествомъ, ꙗ҆́кѡ ка́менемъ ѹ҆крѣпле́нный.

<red>Р</red>а́дꙋйсѧ, а҆рсе́нїе, вели́кїй ѹ҆го́дниче бж҃їй.
