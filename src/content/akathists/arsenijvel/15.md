---
title: "Конда́къ и҃"
navigation:
  key: akathists-arsenijvel-15
  title: "Конда́къ и҃"
  parent: akathists-arsenijvel
  order: 15
type: "akathist"
---

## Конда́къ и҃:

<red>С</red>тра́нникомъ и҆ прише́льцемъ на землѝ, по сло́вꙋ ст҃а́гѡ а҆пⷭ҇ла, ре́кшагѡ: не и҆́мамы здѣ̀ пребыва́ющагѡ гра́да, но грѧдꙋ́щагѡ взыскꙋ́емъ, ты̀, прпⷣбне, почита́лъ є҆сѝ себѣ̀, преходѧ̀ ѿ мѣ́ста на мѣ́сто, да бли́жае ста́неши ко гдⷭ҇ꙋ, взыва́ѧ є҆мꙋ̀: <red>А҆</red>ллилꙋ́їѧ.
