---
title: "І҆́косъ з҃"
navigation:
  key: akathists-arsenijvel-14
  title: "І҆́косъ з҃"
  parent: akathists-arsenijvel
  order: 14
type: "akathist"
---

## І҆́косъ з҃:

<red>Н</red>о́вѡ и҆ ди́внѡ бы́сть житїѐ твоѐ, прпⷣбне ѻ҆́тче а҆рсе́нїе, ꙗ҆́кѡ никто̀ же ѿ и҆́ноческагѡ сосло́вїѧ восходи́лъ на сто́ль ди́внꙋю сте́пень безстра́стїѧ, на кꙋ́ю восше́лъ є҆сѝ ты̀, дости́гнꙋвъ а҆́гг҃льскїѧ чистоты̀. Зрѧ́ща тѧ́ во пло́ти, нбⷭ҇на́гѡ чл҃вѣ́ка, глаголи́мъ тѝ:

<red>Р</red>а́дꙋйсѧ, цѣломꙋ́дрїе дꙋшѝ и҆ тѣ́ла невреди́мо сохрани́вый. Ра́дꙋйсѧ, ѻ҆́гнь по́хоти пло́тскїѧ погаси́вый. Ра́дꙋйсѧ, взо́ра же́нъ и҆збѣга́вый. Ра́дꙋйсѧ, ѻ҆́бразы и҆̀хъ въ ѹ҆́мъ николи́же держа́вый. Ра́дꙋйсѧ, кро́ткое и҆ неѕлоби́вое се́рдце и҆мѣ́вый. Ра́дꙋйсѧ, пꙋсты́нное ѡ҆ѕлобле́нїе сла́дцѣ претерпѣ́вый.

<red>Р</red>а́дꙋйсѧ, а҆рсе́нїе, вели́кїй ѹ҆го́дниче бж҃їй.
