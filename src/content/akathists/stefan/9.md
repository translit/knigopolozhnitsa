---
title: "Конда́къ є҃"
navigation:
  key: akathists-stefan-9
  title: "Конда́къ є҃"
  parent: akathists-stefan
  order: 9
type: "akathist"
---

## Конда́къ є҃:

<red>Б</red>г҃отє́чныѧ ѕвѣ́зды, ст҃і́и а҆пⷭ҇ли, вѣ́рꙋющымъ во хрⷭ҇та̀ реко́ша: ѹ҆смотри́те бра́тїе, мꙋжѝ ѿ ва́съ свидѣ́тельствованы се́дмь, и҆спо́лнены дх҃а ст҃а и҆ премꙋ́дрости, и҆̀хже поста́вимъ на́дъ слꙋ́жбою се́ю, мы́ же въ мл҃твѣ и҆ слꙋже́нїи сло́ва пребꙋ́демъ. Сїѧ̑ слы́шавъ, ст҃ы́й стефа́нъ, всѣ́мъ се́рдцемъ ра́дꙋющесѧ, возопѝ премꙋ́дромꙋ гдⷭ҇ꙋ: <red>А҆</red>ллилꙋ́їа.
