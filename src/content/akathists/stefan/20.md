---
title: "І҆́косъ і҃"
navigation:
  key: akathists-stefan-20
  title: "І҆́косъ і҃"
  parent: akathists-stefan
  order: 20
type: "akathist"
---

## І҆́косъ і҃:

<red>С</red>тено́ю крѣ́пкою во и҆сповѣ́данїи хрⷭ҇то́ва є҆ѵⷢ҇лїѧ бы́лъ є҆сѝ ст҃ы́й первомꙋ́чениче и҆ а҆рхїдїа́коне стеѳа́не. Сегѡ̀ ра́ди и҆ въ лꙋка́вомъ со́нмищи того́жде хрⷭ҇та̀, ꙗ҆́кѡ првⷣника ѕлонра́вными і҆ꙋде́ѧми ѹ҆бїе́ннагѡ, безбоѧ́зненнѡ проповѣ́далъ є҆сѝ, и҆ всѣ́хъ беззако́нныхъ ѹ҆бі́йцъ гдⷭ҇а, нече́стїе ѡ҆бличи́лъ є҆сѝ. Таково́мꙋ твоемꙋ̀ вели́комꙋ дерзнове́нїю дивѧ́щесѧ всѝ хрⷭ҇тїа́нстїи ро́ди велегла́снѡ восхвалѧ́ютъ тѧ̀:

<red>Р</red>а́дꙋйсѧ, беззако́ннагѡ собо́рища і҆ꙋде́йскагѡ ꙗ҆́вное ѡ҆бличе́нїе. Ра́дꙋйсѧ, хрⷭ҇та̀ гдⷭ҇а семꙋ̀ со́нмищꙋ проповѣ́дниче неꙋстраши́мый. Ра́дꙋйсѧ, ꙗ҆́кѡ коне́цъ почита́нїѧ хра́ма і҆ерⷭ҇ли́мскагѡ ꙗ҆́вѣ предре́клъ є҆сѝ. Ра́дꙋйсѧ, ꙗ҆́кѡ всѣхъ і҆ꙋде́євъ во хрⷭ҇та̀ невѣ́рꙋющихъ жестоковы́йными и҆менова́лъ є҆сѝ. Ра́дꙋйсѧ, ꙗ҆́кѡ ѹ҆ тѣ́хъ же невѣ́рꙋющихъ неѡбрѣ́занное се́рдце и҆ неѡбрѣ̑заннаѧ ѹ҆шеса̀ ѹ҆зрѣ́лъ є҆сѝ. Ра́дꙋйсѧ, и҆ ѻ҆тцє́въ и҆́хъ, и҆ и҆̀хъ самѣ́хъ, ꙗ҆́кѡ дх҃ꙋ ст҃о́мꙋ проти́вѧщихсѧ, гнѣ́внѡ ѡ҆бличи́вый. Ра́дꙋйсѧ, ѻ҆́ныхъ ѹ҆бі́йцами прⷪ҇ро́кѡвъ наименова́вый. Ра́дꙋйсѧ, ꙗ҆́кѡ самѣ́хъ пе́рвыхъ ѹ҆бі́йцъ гдⷭ҇а: а҆́ннꙋ и҆ каїа́фꙋ, на се́мъ со́нмищи ꙗ҆́внѡ ѡ҆бличи́лъ є҆сѝ. Ра́дꙋйсѧ, ꙗ҆́кѡ ве́сь синедрїо́нъ ѹ҆бі́йцами и҆ преда́телѧми гдⷭ҇а дерзнове́ннѡ наименова́лъ є҆сѝ. Ра́дꙋйсѧ, грѣхѡ́въ людски́хъ ѡ҆бличи́телю. Ра́дꙋйсѧ, покаѧ́нїѧ проповѣ́дниче. Ра́дꙋйсѧ, братолю́бїѧ наста́вниче.

<red>Р</red>а́дꙋйсѧ, а҆пⷭ҇ле хрⷭ҇то́въ, первомꙋ́чениче и҆ а҆рхїдїа́коне стеѳа́не.
