---
title: "І҆́косъ в҃"
navigation:
  key: akathists-stefan-4
  title: "І҆́косъ в҃"
  parent: akathists-stefan
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣще́нъ и҆мѣ́ѧ, ѽ ди́вный первомꙋ́чениче, свѣ́тлѡ ѹ҆разꙋмѣ́лъ є҆сѝ, ꙗ҆́кѡ вѣ́ра во хрⷭ҇та̀ гдⷭ҇а зове́тъ всѧ̑ за и҆́мѧ є҆гѡ̀ безче́стїе и҆ ра́ны всѧ̑кїѧ ѿ влады́къ и҆ кнѧзе́й мі́ра сегѡ̀ носи́ти, позо́ръ на со́нмищахъ и҆ собо́рищахъ терпѣ́ти, и҆ та́кѡ бы́лъ є҆сѝ предꙋгото́вленъ всѧ́кое поноше́нїе за хрⷭ҇та̀ ра́достнѡ прїима́ти. Сегѡ̀ ра́ди восхвалѧ́емъ тѧ̀, гл҃го́люще:

<red>Р</red>а́дꙋйсѧ, ю҆́нымъ и҆ чⷭ҇тымъ се́рдцемъ твои́мъ хрⷭ҇та̀ возлюби́вый. Ра́дꙋйсѧ, того̀ є҆ди́наго въ се́рдцѣ твое́мъ возжела́вый. Ра́дꙋйсѧ, а҆́гг҃льскꙋю непоро́чность стѧжа́вый. Ра́дꙋйсѧ, скве́рнъ мі́ра сегѡ̀ не прїѡбщи́выйсѧ. Ра́дꙋйсѧ, въ мл҃твѣ пла́менный. Ра́дꙋйсѧ, въ ско́рбѣхъ терпѣли́вый. Ра́дꙋйсѧ, за и҆́мѧ хрⷭ҇то́во всѧ́кое гоне́нїе прїѧ́ти себѐ ѹ҆гото́вавый. Ра́дꙋйсѧ, скорбьмѝ мнѡ́гими пꙋ́ть въ црⷭ҇твїе нбⷭ҇ное себѣ̀ ѹ҆стро́ивый. Ра́дꙋйсѧ, и҆ на́мъ въ ско́рбѣхъ помога́ѧй. Ра́дꙋйсѧ, ѿ тѧ́жкихъ и҆скꙋше́нїй на́съ свобожда́ѧй. Ра́дꙋйсѧ, прⷭ҇то́лꙋ гдⷭ҇ню предстоѧ́й. Ра́дꙋйсѧ, мл҃твы ѡ҆ на́съ грѣ́шныхъ гдⷭ҇еви приносѧ́й.

<red>Р</red>а́дꙋйсѧ, а҆пⷭ҇ле хрⷭ҇то́въ, первомꙋ́чениче и҆ а҆рхїдїа́коне стеѳа́не.
