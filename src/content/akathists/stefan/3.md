---
title: "Конда́къ в҃"
navigation:
  key: akathists-stefan-3
  title: "Конда́къ в҃"
  parent: akathists-stefan
  order: 3
type: "akathist"
---

## Конда́къ в҃:

<red>В</red>и́дѣлъ є҆сѝ а҆рхїере́євъ а҆́ннꙋ и҆ каїа́фꙋ, і҆ѡа́нна и҆ а҆леѯа́ндра, и҆ про́чыѧ, є҆ли́цы бы́ша ѿ ро́да а҆рхїере́йскагѡ, на сво́й нечести́вый сꙋ́дъ а҆пⷭ҇лы хрⷭ҇то́вы позва́вшыѧ, и҆ ѡ҆ѕлобле́нїе и҆́хъ на всѧ̑ ѹ҆ч҃никѝ хрⷭ҇та̀ гдⷭ҇а вѣ́далъ є҆сѝ стефа́не: сегѡ̀ ра́ди въ се́рдцѣ твое́мъ гото́вилсѧ є҆сѝ стопа́ми а҆пⷭ҇лѡвъ ше́ствовати, всѧ́кое безче́стїе за гдⷭ҇а прїима́ти, и҆ томꙋ̀ во вѣ́ки взыва́ти: <red>А҆</red>ллилꙋ́їа.
