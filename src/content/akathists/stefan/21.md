---
title: "Конда́къ а҃і"
navigation:
  key: akathists-stefan-21
  title: "Конда́къ а҃і"
  parent: akathists-stefan
  order: 21
type: "akathist"
---

## Конда́къ а҃і:

<red>П</red>ѣ̑сни хвалє́бныѧ прїимѝ ѿ ѹ҆бо́гихъ серде́цъ на́шихъ и҆ ѹ҆́стъ на́шихъ, ди́вный мч҃нче и҆ апⷭ҇ле хрⷭ҇то́въ стеѳа́не, и҆спо́лнь бо дх҃а ст҃а́гѡ, воззрѣ́въ на не́бо, ви́дѣлъ є҆сѝ сла́вꙋ бж҃їю и҆ і҆и҃са ѡ҆деснꙋ́ю ѻ҆ц҃а̀ своегѡ̀ стоѧ́ща, и҆ ре́клъ є҆сѝ: сѐ ви́жꙋ небеса̀ ѿве́рста и҆ сн҃а чл҃вѣ́ча ѡ҆деснꙋ́ю стоѧ́ща бг҃а. Таково́мꙋ ви́дѣнїю и҆ гла́сꙋ твоемꙋ̀ дивѧ́щесѧ, ра́достнѡ восписꙋ́емъ гдⷭ҇ꙋ, даю́щемꙋ сла́дость лицезрѣ́нїѧ своегѡ̀ ст҃ы̑мъ свои̑мъ: <red>А҆</red>ллилꙋ́їа.
