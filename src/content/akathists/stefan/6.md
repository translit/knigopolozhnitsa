---
title: "І҆́косъ г҃"
navigation:
  key: akathists-stefan-6
  title: "І҆́косъ г҃"
  parent: akathists-stefan
  order: 6
type: "akathist"
---

## І҆́косъ г҃:

<red>И҆</red>мѣ́ѧ бога́тство бж҃їихъ дарова́нїй, свѧ́те стеѳа́не, всѣ́ми дара́ми гдⷭ҇ꙋ хрⷭ҇тꙋ̀ рабо́тати восхотѣ́лъ є҆сѝ, и҆ всѣ̑мъ вѣ̑рнымъ и҆звѣ́стенъ бы́лъ є҆сѝ, ꙗ҆́кѡ до́брый ѹ҆ч҃ни́къ хрⷭ҇та̀ и҆ є҆гѡ̀ сла́вныхъ а҆пⷭ҇лѡвъ. За сїѐ твоѐ бл҃го́е и҆зволе́нїе ѹ҆блажа́емъ тѧ̀ си́це:

<red>Р</red>а́дꙋйсѧ, до́браѧ лоза̀ виногра́да хрⷭ҇то́ва. Ра́дꙋйсѧ, си́лою хрⷭ҇то́вою вои́стиннꙋ плодоно́сенъ ꙗ҆ви́выйсѧ. Ра́дꙋйсѧ, гдⷭ҇а хрⷭ҇та̀ пꙋте́мъ ше́ствовати восхотѣ́вый. Ра́дꙋйсѧ, и҆́стинѣ хрⷭ҇то́вѣй всего̀ себѐ порабо́тивый. Ра́дꙋйсѧ, житїю̀ хрⷭ҇то́вꙋ подража́вый. Ра́дꙋйсѧ, гл҃го́лы хрⷭ҇то́вы въ се́рдцѣ твое́мъ запечатлѣ́вый. Ра́дꙋйсѧ, дх҃а ст҃а́гѡ жили́ще. Ра́дꙋйсѧ, кла́дезю мꙋ́дрости бж҃е́ственныѧ. Ра́дꙋйсѧ, ꙗ҆́кѡ и҆з̾ чре́ва твоегѡ̀ рѣ́ки воды̀ жи́вы и҆стеко́ша. Ра́дꙋйсѧ, ꙗ҆́кѡ стрꙋ́и воды̀ сїѧ̀ мно́зѣмъ во сп҃се́нїе послꙋжи́ша. Ра́дꙋйсѧ, бж҃е́ственныѧ премꙋ́дрости и҆спо́лненный. Ра́дꙋйсѧ, ѹ҆ста́ми твои́ми бг҃а во ст҃ѣ́й трⷪ҇цѣ просла́вивый.

<red>Р</red>а́дꙋйсѧ, а҆пⷭ҇ле хрⷭ҇то́въ, первомꙋ́чениче и҆ а҆рхїдїа́коне стеѳа́не.
