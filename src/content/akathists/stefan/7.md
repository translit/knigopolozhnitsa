---
title: "Конда́къ д҃"
navigation:
  key: akathists-stefan-7
  title: "Конда́къ д҃"
  parent: akathists-stefan
  order: 7
type: "akathist"
---

## Конда́къ д҃:

<red>Б</red>ꙋ́рѧ смꙋще́нїй поразѝ ю҆́нꙋю цр҃ковь хрⷭ҇то́вꙋ, є҆гда̀ бы́сть ропта́нїе є҆́ллинѡвъ ко є҆вре́ємъ, ꙗ҆́кѡ презира́еми быва́хꙋ во вседне́вномъ слꙋже́нїи вдови́цы и҆́хъ. Ты́ же, свѧ́тче бж҃їй, вѣ́рꙋѧ мꙋ́дрости а҆пⷭ҇лѡвъ, ѹ҆се́рднѡ взыва́лъ є҆сѝ къ бг҃ꙋ чⷭ҇тыми ѹ҆ста́ми свои́ми: <red>А҆</red>ллилꙋ́їа.
