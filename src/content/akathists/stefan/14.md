---
title: "І҆́косъ з҃"
navigation:
  key: akathists-stefan-14
  title: "І҆́косъ з҃"
  parent: akathists-stefan
  order: 14
type: "akathist"
---

## І҆́косъ з҃:

<red>Н</red>о́вꙋю блгⷣть и҆ си́лꙋ въ твои́хъ премꙋ́дрыхъ словеса́хъ ѹ҆зрѣ́ша, и҆ не возмо́гше противоста́ти хрⷭ҇то́вой и҆́стинѣ, вели́кїй первомꙋ́чениче, вразѝ твоѝ подꙋчи́ша мꙋже́й глаго́лати: ꙗ҆́кѡ слы́шаша ѿ тебє̀ глаго́лы хꙋ́льныѧ на мѡѷсе́а и҆ на бг҃а и҆зрека́юща. сподвиго́ша на тѧ̀ лю́ди и҆ ста́рцы, и҆ кни́жники и҆, напа́дше на тѧ̀, восхи́тиша и҆ приведо́ша тѧ̀ на со́нмище своѐ нечести́вое. Мы̀ же, зрѧ́ще тѧ̀ на беззако́нное со́нмище влеко́ма, со слеза́ми въ похвалꙋ̀ си́це тебѣ̀ глаго́лемъ:

<red>Р</red>а́дꙋйсѧ, неꙋстраши́мый проповѣ́дниче хрⷭ҇то́вой вѣ́ры. Ра́дꙋйсѧ, наро́дъ тво́й ве́сь ко хрⷭ҇тꙋ̀ привлещѝ жела́вый. Ра́дꙋйсѧ, всѧ̑каѧ лжи̑ваѧ ѹ҆чє́нїѧ въ наро́дѣ твое́мъ і҆и҃льскомъ ѡ҆блича́вый. Ра́дꙋйсѧ, проти́вѧщихсѧ бж҃їей и҆́стинѣ къ молча́нїю приве́дый. Ра́дꙋйсѧ, ꙗ҆́кѡ лѡ́жнаѧ проти́вꙋ тебє̀ свидѣ́тели ѡ҆бличи́вый. Ра́дꙋйсѧ, ꙗ҆́кѡ влеко́мъ на сꙋди́лищѣ, ра́достнѡ за хрⷭ҇та̀ позо́ръ прїима́лъ є҆сѝ. Ра́дꙋйсѧ, ꙗ҆́кѡ за гдⷭ҇а і҆и҃са хрⷭ҇та̀ безче́стїе терпѣ́лъ є҆сѝ. Ра́дꙋйсѧ, ꙗ҆́кѡ за и҆́мѧ є҆гѡ̀ прест҃о́е хꙋлы̑ и҆ клевѣты̑, и҆ всѧ́къ ѕо́лъ глаго́лъ, прїѧ́лъ є҆сѝ. Ра́дꙋйсѧ, мч҃ниче хрⷭ҇то́въ неѡдоле́нный. Ра́дꙋйсѧ, врага̀ сп҃асе́нїѧ на́шегѡ низложи́вый. Ра́дꙋйсѧ, хрⷭ҇то́вой стрⷭ҇ти подража́телю. Ра́дꙋйсѧ, побо́рниче вѣ́ры непоколеби́мый.

<red>Р</red>а́дꙋйсѧ, а҆пⷭ҇ле хрⷭ҇то́въ, первомꙋ́чениче и҆ а҆рхїдїа́коне стеѳа́не.
