---
title: "Конда́къ в҃і"
navigation:
  key: akathists-stefan-23
  title: "Конда́къ в҃і"
  parent: akathists-stefan
  order: 23
type: "akathist"
---

## Конда́къ в҃і:

<red>Б</red>лгⷣть бж҃їѧ вои́стиннꙋ спребыва́ше тебѣ̀ сла́вный а҆пⷭ҇ле и҆ первомꙋ́чениче хрⷭ҇то́въ стеѳа́не, крⷭ҇тнꙋю бо сме́рть на голго́ѳѣ сп҃са гдⷭ҇а, въ рꙋ́цѣ ѻ҆ц҃а̀ своегѡ̀ дх҃ъ сво́й преда́вшагѡ, воспомина́ѧ, моли́лсѧ и҆ глаго́лалъ є҆сѝ, ка́менїємъ ѿ рꙋ́къ беззако́нныхъ побива́емь: гдⷭ҇и і҆и҃се прїимѝ дх҃ъ мо́й. Мл҃твꙋ же сп҃си́телѧ ѡ҆ распина́телѣхъ свои́хъ въ се́рдцѣ свое́мъ носѧ̀, прекло́нь колѣ̑на возопи́лъ є҆сѝ гла́сомъ ве́лїимъ: гдⷭ҇и не поста́ви и҆̀мъ грѣха̀ сегѡ̀. И҆ съ се́ю мл҃твою сла́вное земно́е по́прище твоѐ сконча́лъ є҆сѝ. Мы́ же восхвалѧ́ѧ таково́е свѣ́тлое ѹ҆спѣ́нїе твоѐ, гдⷭ҇ꙋ бг҃ꙋ да́вшемꙋ тебѣ̀ блгⷣть сн҃ꙋ бж҃їю въ кончи́нѣ твое́й ѹ҆подо́битисѧ, и҆з̾ глꙋбины̀ дꙋшѝ вопїе́мъ: <red>А҆</red>ллилꙋ́їа.
