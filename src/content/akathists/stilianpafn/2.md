---
title: "І҆́косъ а҃"
navigation:
  key: akathists-stilianpafn-2
  title: "І҆́косъ а҃"
  parent: akathists-stilianpafn
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ и҆ всеѧ̀ тва́ри созда́тель, є҆щѐ ѿ ѹ҆тро́бы ма́тернїѧ и҆збра́ тѧ, прпⷣбне стѷлїа́не, чꙋ́днымъ житїе́мъ свои́мъ на землѝ прославлѧ́ти трⷪ҇цꙋ ст҃ꙋ́ю, по бл҃же́ннѣй же кончи́нѣ твое́й ѹ҆чини́ тѧ со ст҃ы́ми а҆́гг҃лы воспѣва́ти є҆мꙋ̀ пѣ́снь сладча́йшꙋю на нб҃сѝ. Мы́ же, таково́мꙋ бж҃їю бл҃говоле́нїю ѡ҆ тебѣ̀ ра́дꙋющесѧ, пѣсносло́вимъ тѧ̀:

<red>Р</red>а́дꙋйсѧ, ст҃ы́ѧ цр҃кве похвало̀: ра́дꙋйсѧ, пафлаго́нїи крѣ́пкїй сто́лпе. Ра́дꙋйсѧ, до́брагѡ воспита́нїѧ цвѣ́те бл҃гоꙋха́нный: ра́дꙋйсѧ, бжⷭ҇твеннагѡ и҆збра́нїѧ сосꙋ́де блгⷭ҇ве́нный. Ра́дꙋйсѧ, гдⷭ҇а ѿ ю҆́ности возлюби́вый: ра́дꙋйсѧ, вѣ́рꙋ и҆ любо́вь въ срⷣцѣ свое́мъ возрасти́вый. Ра́дꙋйсѧ, цѣломꙋ́дрїе дꙋшѝ своеѧ̀ сохрани́вый: ра́дꙋйсѧ, смире́нїе вели́кое стѧжа́вый. Ра́дꙋйсѧ, пꙋсты́ни вели́кїй мл҃твенниче: ра́дꙋйсѧ, блгⷣтный и҆́нокѡвъ пꙋтевождю̀ и҆ наста́вниче.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
