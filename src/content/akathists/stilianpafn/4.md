---
title: "І҆́косъ в҃"
navigation:
  key: akathists-stilianpafn-4
  title: "І҆́косъ в҃"
  parent: akathists-stilianpafn
  order: 4
type: "akathist"
---

## І҆́косъ в҃:

<red>Р</red>а́зꙋмомъ, просвѣще́ннымъ ѿ гдⷭ҇а, и҆спо́лненъ бы́въ, прпⷣбне, не попꙋсти́лъ є҆сѝ стрⷭ҇тє́мъ въ дꙋшѝ твое́й воцр҃и́тисѧ, си́лою бж҃їею всѧ̀ хи́трѡсти тлѣ́ннагѡ и҆ вре́меннагѡ житїѧ̀ ѿража́ѧ. Тѣ́мже, ѹ҆се́рдїе твоѐ похвалѧ́юще, вопїе́мъ тѝ:

<red>Р</red>а́дꙋйсѧ, землѝ пафлаго́нскїа похвало̀: ра́дꙋйсѧ, цр҃кве хрⷭ҇то́вы зерца́ло. Ра́дꙋйсѧ, на землѝ, ꙗ҆́кѡ на нб҃сѝ пожи́вый: ра́дꙋйсѧ, невозвра́тнѡ за гдⷭ҇емъ гдⷭ҇ꙋ послѣ́довавый. Ра́дꙋйсѧ, мл҃твы, поста̀ и҆ воздержа́нїѧ храни́телю: ра́дꙋйсѧ, и҆́стиннагѡ бг҃опочита́нїѧ насади́телю. Ра́дꙋйсѧ, смире́нїемъ ми́ръ дꙋшѝ своеѧ̀ стѧжа́вый: ра́дꙋйсѧ, тлѣ̑ннаѧ и҆ вре́мєннаѧ мі́ра сегѡ̀ презрѣ́вый. Ра́дꙋйсѧ, ѿ гдⷭ҇а да́ръ чꙋдотворе́нїѧ полꙋчи́вый: ра́дꙋйсѧ, врага̀ ѕлоко́зненнаго низложи́вый.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
