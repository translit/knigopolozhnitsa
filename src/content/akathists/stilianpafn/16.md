---
title: "І҆́косъ и҃"
navigation:
  key: akathists-stilianpafn-16
  title: "І҆́косъ и҃"
  parent: akathists-stilianpafn
  order: 16
type: "akathist"
---

## І҆́косъ и҃:

<red>В</red>е́сь распали́лсѧ є҆сѝ любо́вїю къ сладча́йшемꙋ і҆и҃сꙋ, прпⷣбне ѻ҆́ч҃е, дни̑ и҆ нѡ́щи въ мл҃твѣ и҆ по́двизѣхъ пребыва́ѧ, и҆ дх҃а ст҃а́гѡ и҆спо́лнивсѧ, всемꙋ̀ мі́рꙋ мл҃твенникъ и҆зрѧ́денъ показа́лсѧ є҆сѝ, рѣ̑ки чꙋде́съ и҆сточа́ѧй. Сегѡ̀ ра́ди, почита́юще ст҃ꙋ́ю па́мѧть твою̀, во ѹ҆миле́нїи зове́мъ:

<red>Р</red>а́дꙋйсѧ, на по́мощь тѧ̀ призыва́ющихъ сп҃са́ѧй: ра́дꙋйсѧ, недꙋ́жныхъ и҆ стра́ждꙋщихъ и҆сцѣлѧ́ѧй. Ра́дꙋйсѧ, вра́жїихъ стрѣ́лъ ѿгони́телю: ра́дꙋйсѧ, дїа́вольскихъ навѣ́тѡвъ разори́телю. Ра́дꙋйсѧ, ꙗ҆́кѡ а҆́гг҃ли трꙋды̑ твои́ми возвесели́лъ є҆сѝ: ра́дꙋйсѧ, ꙗ҆́кѡ дїа́вола по́двигами твои́ми посрами́лъ є҆сѝ. Ра́дꙋйсѧ, непоколеби́мый сто́лпе и҆́ночествꙋющихъ: ра́дꙋйсѧ, млⷭ҇тивый покрови́телю въ сꙋпрꙋ́жествѣ живꙋ́щихъ. Ра́дꙋйсѧ, при́сный ѡ҆ на́съ къ бг҃ꙋ мл҃твенниче: ра́дꙋйсѧ, въ бѣда́хъ ско́рый на́шъ застꙋ́пниче.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
