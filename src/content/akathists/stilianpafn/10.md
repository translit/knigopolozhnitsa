---
title: "І҆́косъ є҃"
navigation:
  key: akathists-stilianpafn-10
  title: "І҆́косъ є҃"
  parent: akathists-stilianpafn
  order: 10
type: "akathist"
---

## І҆́косъ є҃:

<red>В</red>и́дѣвъ, ꙗ҆́кѡ ча̑да ма̑лаѧ неѕлѡ́бива сꙋ́ть, и҆ словесє́мъ є҆ѵⷢ҇льскимъ внѣ́млютъ: а҆ми́нь гл҃го́лю ва́мъ, а҆́ще не ѡ҆братите́сѧ и҆ бꙋ́дете ꙗ҆́кѡ дѣ́ти, не вни́дете въ црⷭ҇тво нбⷭ҇ное, вѣ́рꙋ таковꙋ́ю стѧжа́лъ є҆сѝ, прпⷣбне ѻ҆́ч҃е, и҆ блгⷣть ѿ гдⷭ҇а моли́тисѧ ѡ҆ ча́дѣхъ воспрїѧ́лъ є҆сѝ. Мы́ же, воспѣва́юще вели̑чїѧ бж҃їѧ, на тебѣ̀ ꙗ҆влє́ннаѧ, гл҃го́лемъ тѝ си́це:

<red>Р</red>а́дꙋйсѧ, млⷣнцєвъ бл҃гостный попечи́телю: ра́дꙋйсѧ, ма́терей болѣ́знꙋющихъ ѡ҆ ча́дѣхъ свои́хъ ѹ҆тѣ́шителю. Ра́дꙋйсѧ, возложе́нїемъ рꙋ́къ не́мѡщи млⷣнцєвъ и҆сцѣлѣ́вый: ра́дꙋйсѧ, вѣ́рꙋ чⷭ҇тꙋю и҆ и҆́скреннюю въ себѣ̀ стѧжа́вый. Ра́дꙋйсѧ, ꙗ҆́кѡ ча́дѡмъ ма̑лымъ покрови́тельствꙋеши: ра́дꙋйсѧ, ꙗ҆́кѡ за безча́дныхъ роди́телей ѡ҆ дарова́нїи и҆̀мъ ча̑дъ бг҃а ѹ҆молѧ́еши. Ра́дꙋйсѧ, дꙋшє́вныѧ и҆ тѣлє́сныѧ недꙋ́ги и҆сцѣлѧ́ѧй: ра́дꙋйсѧ, ко бл҃гочⷭ҇ти́вомꙋ житїю̀ побꙋжда́ѧй. Ра́дꙋйсѧ, те́плый на́шъ мл҃твенниче: ра́дꙋйсѧ, млⷭ҇тивый на́шъ застꙋ́пниче.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
