---
title: "І҆́косъ з҃"
navigation:
  key: akathists-stilianpafn-14
  title: "І҆́косъ з҃"
  parent: akathists-stilianpafn
  order: 14
type: "akathist"
---

## І҆́косъ з҃:

<red>Н</red>о́ваго хода́таѧ и҆ застꙋ́пника и҆́мамы тѧ̀ предъ бг҃омъ, бл҃же́нне стѷлїа́не, ты́ бо дꙋше́ю кро́ткою и҆ млⷭ҇тивою непреста́ннѡ мо́лишисѧ гдⷭ҇еви, ѡ҆ є҆́же низпосла́ти блгⷣтнꙋю по́мощь всѣ̑мъ лю́демъ, сла́вѧщымъ є҆го̀, всебл҃га́го ѻ҆ц҃а̀ на́шего нбⷭ҇наго, и҆ вопїю́щымъ тѝ си́це:

<red>Р</red>а́дꙋйсѧ, а҆рѡма̑ты ра́йскими бл҃гоꙋха́ѧй: ра́дꙋйсѧ, неисчерпа́емый и҆сто́чниче и҆сцѣле́нїй. Ра́дꙋйсѧ, ѹ҆се́рдный ѡ҆ на́съ мл҃твенниче: ра́дꙋйсѧ, ѡ҆би́димыхъ крѣ́пкїй застꙋ́пниче. Ра́дꙋйсѧ, добродѣ́тельнагѡ житїѧ̀ ѹ҆ч҃телю: ра́дꙋйсѧ, немощны́хъ и҆скꙋ́сный цѣли́телю. Ра́дꙋйсѧ, въ любвѝ къ бг҃ꙋ пламенѣ́вый: ра́дꙋйсѧ, нбⷭ҇ныхъ бла̑гъ возжелѣ́вый. Ра́дꙋйсѧ, првⷣности на́съ наꙋча́ѧй: ра́дꙋйсѧ, люби́ти бг҃а и҆ бли́жнѧго своего̀ на́съ наставлѧ́ѧй.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
