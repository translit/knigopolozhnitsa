---
title: "І҆́косъ г҃"
navigation:
  key: akathists-stilianpafn-6
  title: "І҆́косъ г҃"
  parent: akathists-stilianpafn
  order: 6
type: "akathist"
---

## І҆́косъ г҃:

<red>И҆</red>мѣ́ѧ въ срⷣцѣ свое́мъ жела́нїе ве́лїе къ непреста́нномꙋ восхожде́нїю лѣ́ствицею дх҃о́вною и҆ ѹ҆едине́нїе возлюби́въ, бра́тїю свою̀ ѡ҆ста́вилъ є҆сѝ, подви́жниче многотрꙋ́дный, и҆ въ пеще́рꙋ пресели́всѧ, дни̑ и҆ нѡ́щи въ славосло́вїи бг҃а пребыва́лъ є҆сѝ. Таково́мꙋ твоемꙋ̀ дерзнове́нїю дивѧ́щесѧ, восхвалѧ́емъ тѧ̀:

<red>Р</red>а́дꙋйсѧ, гдⷭ҇а всѣ́мъ срⷣцемъ возлюби́вый: ра́дꙋйсѧ, црⷭ҇твїѧ нбⷭ҇нагѡ взыска́вый. Ра́дꙋйсѧ, мꙋ́дрѣ ко сп҃се́нїю стопы̑ своѧ̀ напра́вивый: ра́дꙋйсѧ, бг҃а добродѣ́тельнымъ житїе́мъ просла́вивый. Ра́дꙋйсѧ, вели́кихъ дарова́нїй вмѣсти́лище: ра́дꙋйсѧ, трезве́нїѧ и҆ воздержа́нїѧ храни́лище. Ра́дꙋйсѧ, ꙗ҆́кѡ житїю̀ безпло́тныхъ поревнова́лъ є҆сѝ: ра́дꙋйсѧ, ꙗ҆́кѡ подвигѡ́мъ дре́внихъ ѻ҆ц҃є́въ пꙋстынножи́телей подража́лъ є҆сѝ. Ра́дꙋйсѧ, бжⷭ҇твенною блгⷣтїю срⷣца̀ молѧ́щихсѧ тебѣ̀ напаѧ́ѧй: ра́дꙋйсѧ, бл҃года̑тнаѧ и҆сцѣлє́нїѧ дѣ́тємъ ма̑лымъ и҆сточа́ѧй.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
