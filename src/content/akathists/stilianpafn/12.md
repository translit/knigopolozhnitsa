---
title: "І҆́косъ ѕ҃"
navigation:
  key: akathists-stilianpafn-12
  title: "І҆́косъ ѕ҃"
  parent: akathists-stilianpafn
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ ꙗ҆́кѡ свѣти́льникъ, на свѣ́щницѣ цр҃ко́внѣмъ поста́вленный, ст҃е стѷлїа́не, да всѝ ви́дѧщїи мнѡ́гаѧ чꙋдеса̀ и҆сцѣле́нїй, тобо́ю твори̑маѧ и҆ при́снѡ ꙗ҆влѧ́ємаѧ, восхвалѧ́ютъ бг҃а, ди́внаго во ст҃ы́хъ свои́хъ, тебѣ́ же воспою́тъ сицєва́ѧ:

<red>Р</red>а́дꙋйсѧ, равноа́гг҃льный слꙋго̀ гдⷭ҇ень: ра́дꙋйсѧ, ѡ҆бита́лище дх҃а ст҃а́гѡ. Ра́дꙋйсѧ, бл҃гочⷭ҇тїемъ себѐ ѹ҆краси́вый: ра́дꙋйсѧ, въ сосꙋ́дъ бл҃гоꙋха́нный дꙋ́шꙋ твою̀ ѡ҆брати́вый. Ра́дꙋйсѧ, ꙗ҆́кѡ на землѝ и҆́мѧ твоѐ прославлѧ́етсѧ: ра́дꙋйсѧ, ꙗ҆́кѡ сла́достїю нбⷭ҇ною наслажда́ешисѧ. Ра́дꙋйсѧ, жа́ждꙋ дх҃о́внꙋю ѹ҆толи́вый: ра́дꙋйсѧ, на нб҃сѣ́хъ ѻ҆би́тель себѣ̀ сотвори́вый. Ра́дꙋйсѧ, ꙗ҆́кѡ со а҆́гг҃лы гдⷭ҇а воспѣва́еши: ра́дꙋйсѧ, ꙗ҆́кѡ въ ли́цѣ прпⷣбныхъ пребыва́еши.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
