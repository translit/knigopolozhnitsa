---
title: "І҆́косъ в҃і"
navigation:
  key: akathists-stilianpafn-24
  title: "І҆́косъ в҃і"
  parent: akathists-stilianpafn
  order: 24
type: "akathist"
---

## І҆́косъ в҃і:

<red>П</red>ою́ще сла́вное житїѐ твоѐ, и҆ ѡ҆ бл҃же́ннѣмъ ѿше́ствїи твое́мъ на нб҃са̀ ра́дꙋющесѧ, пречꙋ́дне ѻ҆́ч҃е стѷлїа́не, ѹ҆бл҃жа́емъ тѧ̀, ꙗ҆́кѡ ѹ҆го́дника бж҃їѧ и҆ ди́внаго чꙋдотво́рца. Ты́ же, бг҃ꙋ предстоѧ̀, при́снѡ помина́й на́съ, соверша́ющихъ любо́вїю па́мѧть твою̀, и҆ со ѹ҆миле́нїемъ зовꙋ́щихъ тѝ такѡва́ѧ:

<red>Р</red>а́дꙋйсѧ, житїѐ твоѐ бл҃гочⷭ҇ти́вѡ сконча́вый: ра́дꙋйсѧ, въ ра́дость гдⷭ҇а твоегѡ̀ вше́дый. Ра́дꙋйсѧ, го́рнѧгѡ і҆ерⷭ҇ли́ма чⷭ҇тнѣ́йшїй граждани́не: ра́дꙋйсѧ, ра́йскихъ ѻ҆би́телей досто́йный ѻ҆бита́телю. Ра́дꙋйсѧ, чтꙋ́щихъ тѧ̀ блгⷣтный наста́вниче: ра́дꙋйсѧ, притека́ющихъ къ тебѣ̀ бл҃гостный покрови́телю. Ра́дꙋйсѧ, млⷣнцєвъ цѣли́телю: ра́дꙋйсѧ, ю҆́ныхъ наста́вниче. Ра́дꙋйсѧ, всѣ́хъ призыва́ющихъ тѧ̀ ми́лꙋѧй и҆ пита́ѧй: ра́дꙋйсѧ, и҆ по кончи́нѣ твое́й и҆сцѣлє́нїѧ ѻ҆би́льнѡ и҆сточа́ѧй.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
