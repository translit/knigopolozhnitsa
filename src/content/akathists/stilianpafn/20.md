---
title: "І҆́косъ і҃"
navigation:
  key: akathists-stilianpafn-20
  title: "І҆́косъ і҃"
  parent: akathists-stilianpafn
  order: 20
type: "akathist"
---

## І҆́косъ і҃:

<red>С</red>тѣна̀ тве́рдаѧ и҆ ѡ҆гражде́нїе крѣ́пкое ꙗ҆ви́лсѧ є҆сѝ мі́рꙋ, прпⷣбне ѻ҆́ч҃е стѷлїа́не, хода́тайствомъ бо твои́мъ цр҃ковь ст҃а́ѧ ѹ҆крѣплѧ́етсѧ, мі́ръ водворѧ́етсѧ и҆ всѧ̀ во бл҃го ѹ҆строѧ́етсѧ. Сегѡ̀ ра́ди прїимѝ ѿ на́съ сицєва́ѧ:

<red>Р</red>а́дꙋйсѧ, ѿ па́гꙋбныхъ є҆ресе́й ѿвраща́ѧй: ра́дꙋйсѧ, ѻ҆́чи на́шѧ дꙋшє́вныѧ просвѣща́ѧй. Ра́дꙋйсѧ, ꙗ҆́кѡ блгⷣтїю бж҃їею срⷣца̀ на̑ша ѹ҆крѣплѧ́еши: ра́дꙋйсѧ, ꙗ҆́кѡ ѡ҆ проще́нїи грѣхѡ́въ на́шихъ гдⷭ҇а ѹ҆молѧ́еши. Ра́дꙋйсѧ, сп҃се́нїю дꙋ́шъ на́шихъ посо́бствꙋѧй: ра́дꙋйсѧ, на пꙋ́ть првⷣный на́съ направлѧ́ѧй. Ра́дꙋйсѧ, ѿ ко́зней вра́жїихъ защи́тниче: ра́дꙋйсѧ, на стра́шнѣмъ сꙋдѣ̀ застꙋ́пниче. Ра́дꙋйсѧ, щедро́тъ бж҃їихъ млⷭ҇тивый пода́телю: ра́дꙋйсѧ, ѹ҆ прⷭ҇то́ла вседержи́телѧ предста́телю.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
