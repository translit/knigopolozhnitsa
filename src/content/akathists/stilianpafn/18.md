---
title: "І҆́косъ ѳ҃"
navigation:
  key: akathists-stilianpafn-18
  title: "І҆́косъ ѳ҃"
  parent: akathists-stilianpafn
  order: 18
type: "akathist"
---

## І҆́косъ ѳ҃:

<red>В</red>ѣті́и многовѣща́ннїи не мо́гꙋтъ по достоѧ́нїю воспѣ́ти всѧ̀ по́двиги и҆ трꙋды̀ твоⷤ, прпⷣбне ѻ҆́ч҃е, во сла́вꙋ гдⷭ҇а тобо́ю твори̑мыѧ. Мы́ же, дꙋша́ми ѹ҆милѧ́ющесѧ, бг҃оꙋго́дное житїѐ твоѐ восхвалѧ́емъ пѣ̑нїи таковы́ми: Ра́дꙋйсѧ, и҆́стинномꙋ слꙋже́нїю бг҃ꙋ на́съ наꙋча́ѧй: ра́дꙋйсѧ, срⷣца̀ на̑ша ра́дости и҆сполнѧ́ѧй.

<red>Р</red>а́дꙋйсѧ, ꙗ҆́кѡ безро́потномꙋ несе́нїю крⷭ҇та̀ на́съ наꙋча́еши: ра́дꙋйсѧ, ꙗ҆́кѡ недꙋ́ги на́шѧ дꙋшє́вныѧ и҆ тѣлє́сныѧ и҆сцѣлѧ́еши. Ра́дꙋйсѧ, бл҃гочⷭ҇тїѧ вода́ми жа́ждꙋщыѧ сп҃се́нїѧ напои́вый: ра́дꙋйсѧ, свѣ́томъ бг҃опозна́нїѧ вѣ̑рныѧ просвѣти́вый. Ра́дꙋйсѧ, во бране́хъ со страстьмѝ помо́щниче: ра́дꙋйсѧ, млⷣнцєвъ ѿ недꙋ́гѡвъ защи́тниче. Ра́дꙋйсѧ, лампа́до любвѐ неꙋгаси́маѧ: ра́дꙋйсѧ, лѣ́ствице на нб҃са̀ возводѧ́щаѧ.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
