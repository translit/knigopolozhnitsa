---
title: "Конда́къ і҃"
navigation:
  key: akathists-stilianpafn-19
  title: "Конда́къ і҃"
  parent: akathists-stilianpafn
  order: 19
type: "akathist"
---

## Конда́къ і҃:

<red>С</red>п҃сти́сѧ хотѧ́щїи ѿ разли́чныхъ напа́стей, бѣ́дъ и҆ скорбе́й, тебѐ, прпⷣбне ѻ҆́ч҃е, предста́телѧ крѣ́пкаго и҆ побо́рника непосты́днаго и҆мѣ́ютъ: прїѧ́лъ бо є҆сѝ ѿ бг҃а блгⷣть во всѧ́кихъ бѣда́хъ застꙋпа́ти призыва́ющыѧ на по́мощь и҆́мѧ твоѐ, да мл҃твами твои́ми ѡ҆гражда́еми, бл҃года́рнѡ воспѣва́емъ ѡ҆ тебѣ̀ сп҃си́телю на́шемꙋ: <red>А҆</red>ллилꙋ́їа.
