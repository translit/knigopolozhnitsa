---
title: "І҆́косъ д҃"
navigation:
  key: akathists-stilianpafn-8
  title: "І҆́косъ д҃"
  parent: akathists-stilianpafn
  order: 8
type: "akathist"
---

## І҆́косъ д҃:

<red>С</red>лы́шавше ѡ҆ бг҃оꙋго́днѣмъ житїѝ твое́мъ, ѻ҆́ч҃е стѷлїа́не, мно́зи стра́ждꙋщїи и҆ немощні́и къ пеще́рѣ твое́й прихожда́хꙋ, и҆ наставле́нїемъ твои́мъ внѣ́млюще, во и҆́стиннѣй вѣ́рѣ ѹ҆крѣплѧ́хꙋсѧ, въ печа́лехъ ѹ҆тѣше́нїе ѡ҆брѣта́хꙋ, и҆ во грѣсѣ́хъ сле́зное покаѧ́нїе приноша́хꙋ. Сегѡ̀ ра́ди ѹ҆бл҃жа́емъ тѧ̀:

<red>Р</red>а́дꙋйсѧ, свѣти́льниче присногорѧ́щїй, пꙋ́ть сп҃се́нїѧ ѡ҆свѣща́ѧй: ра́дꙋйсѧ, крі́не пꙋсты́нный, ст҃остїю бл҃гоꙋха́ѧй. Ра́дꙋйсѧ, ра́бе гдⷭ҇ень, бл҃гі́й и҆ вѣ́рный: ра́дꙋйсѧ, нбⷭ҇ными дарова̑нїи ѡ҆богаще́нный. Ра́дꙋйсѧ, ꙗ҆́кѡ прⷭ҇то́лꙋ цр҃ѧ̀ нбⷭ҇нагѡ предстои́ши: ра́дꙋйсѧ, ꙗ҆́кѡ бг҃ꙋ моли̑твы ѡ҆ на́съ прино́сиши. Ра́дꙋйсѧ, гдⷭ҇а кро́ткїй и҆ смире́нный слꙋжи́телю: ра́дꙋйсѧ, за́повѣдей бж҃їихъ ре́вностный и҆сполни́телю. Ра́дꙋйсѧ, ꙗ҆́кѡ млⷭ҇рдїе ѻ҆ц҃а̀ нбⷭ҇нагѡ къ на́мъ приклонѧ́еши: ра́дꙋйсѧ, ꙗ҆́кѡ любо́вїю къ бг҃ꙋ срⷣца̀ на̑ша и҆сполнѧ́еши.

<red>Р</red>а́дꙋйсѧ, прпⷣбне ѻ҆́ч҃е стѷлїа́не, пресла́вный чꙋдотво́рче.
