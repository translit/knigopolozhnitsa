---
title: "І҆́косъ в҃"
navigation:
  key: akathists-fragrant-4
  title: "І҆́косъ в҃"
  parent: akathists-fragrant
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный ѿкрыва́ѧ, бг҃оѻтрокови́це, бл҃говоли́ла є҆сѝ, преѻдѣ́ѧна бы́ти є҆сѝ со сла́вою и҆ красото́ю мно́гою, да и҆спо́лнитсѧ на тебѣ̀ дв҃да пра́ѻтца твоегѡ̀ предрече́нїе: предста̀ цр҃и́ца ѡ҆деснꙋ́ю тебѣ̀, въ ри́захъ позлаще́нныхъ ѻ҆дѣ́ѧна, прїꙋкра́шена. Є҆гда́ же, ꙗ҆́кѡ невѣ́ста бж҃їѧ ѻ҆дѣ́ѧна бы́ла є҆сѝ и҆ всѧ̑ ко всечтⷭ҇но́мꙋ введе́нїю твоемꙋ̀ досто́йнѡ ѹ҆стро́ишасѧ, поведо́ста тѧ̀ роди́тели твоѧ̀, ꙗ҆́кѡ трехлѣ́тнюю а҆́гницꙋ, во і҆ерⷭ҇ли́мъ, воспѣ́вши тебѣ̀ та́кѡ:

<red>Р</red>а́дꙋйсѧ, пречⷭ҇тый хра́мъ спⷭ҇овъ, ко хра́мꙋ зако́нномꙋ стопы̑ своѧ̑ напра́вившаѧ. Ра́дꙋйсѧ, преѻдѣ́ѧннаѧ въ рѧ́сны златы́ѧ дѣ́вства и҆ чистоты̀. Ра́дꙋйсѧ, преꙋкра́шеннаѧ во всѧ̑ добрѡ́ты нбⷭ҇ныѧ. Ра́дꙋйсѧ, дщѝ цр҃е́ва, всю̀ сла́вꙋ дѣ́вственнꙋю внꙋ́трь себє̀ и҆мꙋ́щаѧ. Ра́дꙋйсѧ, доче́рнюю ра́дость всемꙋ̀ мі́рꙋ несꙋ́щаѧ. Ра́дꙋйсѧ, сосꙋ́де, бг҃омъ и҆збра́нный и҆ ѡ҆сщ҃е́нный. Ра́дꙋйсѧ, чистотꙋ̀ смире́ннагѡ се́рдца къ го́рнемꙋ ѹ҆стреми́вшаѧ. Ра́дꙋйсѧ, вмѣсти́лище и҆ хра́ме дх҃а бж҃їѧ. Ра́дꙋйсѧ, невѣ́сто бж҃їѧ, предста́ти ѡ҆деснꙋ́ю нбⷭ҇номꙋ женихꙋ̀ грѧдꙋ́щаѧ. Ра́дꙋйсѧ, съ дѣ́вственными ли́ки ко гдⷭ҇ꙋ приведе́ннаѧ. Ра́дꙋйсѧ, съ горѧ́щими свѣти́льники ко хра́мꙋ препровожде́ннаѧ. Ра́дꙋйсѧ, блгⷣтнаѧ, гдⷭ҇ь съ тобо́ю.

<red>Р</red>а́дꙋйсѧ, мт҃и бж҃їѧ, цвѣ́те бл҃гоꙋха́нный.
