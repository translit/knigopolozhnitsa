---
title: "Конда́къ в҃"
navigation:
  key: akathists-fragrant-3
  title: "Конда́къ в҃"
  parent: akathists-fragrant
  order: 3
type: "akathist"
---

## Конда́къ в҃:

<red>В</red>и́дѧще пра́веднїи роди́тели твоѧ̑, ꙗ҆́кѡ трѝ лѣ́та и҆спо́лнишасѧ ѿ рождества̀ твоегѡ̀, восхотѣ́ста соверши́ти дѣ́ломъ ѻ҆бѣтова́нїе своѐ бг҃ꙋ, да принесꙋ́тъ тѧ̀ въ да́ръ є҆мꙋ̀. Сегѡ̀ ра́ди созва́ша въ назаре́тъ всѧ̑ сро́дницы своѧ̑ ѿ ца́рскагѡ и҆ а҆рхїере́йскагѡ ро́да, пригласи́ша же и҆ ли́къ чи́стыхъ дѣ́въ, да со свѣщѝ горѧ́щими провожда́ютъ тѧ̀, ꙗ҆́кѡ же предречѐ писа́нїе: приведꙋ́тсѧ цр҃ю̀ дѣ́вы въ слѣ́дъ є҆ѧ̀, приведꙋ́тсѧ въ весе́лїи и҆ ра́дованїи, введꙋ́тсѧ въ хра́мъ цр҃е́въ. И҆ та́кѡ моли́шесѧ всѝ ѡ҆ тебѣ̀ бг҃ꙋ, воспѣ́ша є҆мꙋ̀: <red>А҆</red>ллилꙋ́їа.
