---
title: "Конда́къ г҃"
navigation:
  key: akathists-fragrant-5
  title: "Конда́къ г҃"
  parent: akathists-fragrant
  order: 5
type: "akathist"
---

## Конда́къ г҃:

<red>С</red>и́лою бжⷭ҇твенною ѹ҆крѣплѧ́емый, съ нбⷭ҇ныхъ высѡ́тъ вели́кїй а҆рха́гг҃лъ во гра́дъ назаре́тъ прїи́де, и҆ ѡ҆брѣ́те ст҃ꙋ́ю дв҃ꙋ въ мл҃твѣ и҆ чте́нїи кни́жнемъ пребыва́ющꙋю, со стра́хомъ ве́лїимъ речѐ: ра́дꙋйсѧ, блгⷣтнаѧ, гдⷭ҇ь съ тобо́ю! И҆ сѐ зачне́ши и҆ роди́ши сн҃а, нарече́ши и҆́мѧ є҆мꙋ̀ і҆и҃съ! И҆ бꙋ́детъ вели́кїй и҆ сн҃ъ всевы́шнегѡ нарече́тсѧ! Ты́ же, смире́ннаѧ рабо̀ гдⷭ҇нѧ, прїе́мъ съ кро́тостїю ѻ҆бѣтова́нїе бж҃їе, рекла̀ къ безпло́тномꙋ: да бꙋ́детъ мѝ по глаго́лꙋ твоемꙋ̀! Мы́ же, недосто́йнїи, зрѧ́щїе ве́лїе та́инство соверша́емое, во ѹ҆миле́нїи взыва́емъ ѡ҆ тебѣ̀ бг҃ꙋ на́шемꙋ: <red>А҆</red>ллилꙋ́їа.
