---
title: "Конда́къ є҃"
navigation:
  key: akathists-fragrant-9
  title: "Конда́къ є҃"
  parent: akathists-fragrant
  order: 9
type: "akathist"
---

## Конда́къ є҃:

<red>Б</red>г҃освѣ́тлаѧ ѕвѣзда̀ возсїѧ̀, є҆гда̀ прїи́де дх҃омъ въ цр҃ковь ст҃ы́й ста́рецъ сѷмеѡ́нъ, и҆ и҆спо́лнисѧ дꙋ́ха прⷪ҇ро́ческагѡ, мно́гаѧ речѐ ѡ҆ бжⷭ҇твеннѣмъ младе́нцѣ. И҆, ѡ҆брати́въ взо́ръ къ мр҃і́и, мт҃ери є҆гѡ̀, речѐ: сѐ, лежи́тъ се́й на паде́нїе и҆ на возста́нїе мно́гимъ во і҆и҃лѣ, и҆ въ зна́менїе пререка́емое. И҆ тебѣ̀ само́й ѻ҆рꙋ́жїе печа́ли про́йдетъ дꙋ́шꙋ, є҆гда̀ ѹ҆́зриши сн҃а твоегѡ̀ на крⷭ҇тѣ̀ пригвожде́на. Мы́ же, съ тре́петомъ взира́ѧ на кро́тость и҆ смире́нїе бж҃їей мт҃ери, зове́мъ ѡ҆ не́й бг҃ꙋ: <red>А҆</red>ллилꙋ́їа.
