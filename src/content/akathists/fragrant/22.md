---
title: "І҆́косъ а҃і"
navigation:
  key: akathists-fragrant-22
  title: "І҆́косъ а҃і"
  parent: akathists-fragrant
  order: 22
type: "akathist"
---

## І҆́косъ а҃і:

<red>С</red>вѣтоза́рною лꙋче́ю блгⷣтнагѡ ѹ҆пова́нїѧ ꙗ҆ви́сѧ въ землѝ бессара́бїи чтⷭ҇ны́й ѻ҆́бразъ тво́й, и҆менꙋ́емый вѣ́рными бл҃гоꙋха́нный цвѣ́тъ. Є҆гда́ же времена̀ смꙋ́тныѧ и҆ безбо́жныѧ наста̀ въ странѣ̀ на́шей, и҆ ѿстꙋпи́ша мно́зи ѿ бг҃а и҆ цр҃кви є҆гѡ̀, вѣ́рни же въ напа́сти се́й сꙋ́щїи, молѧ́щїисѧ пред̾ і҆кѡ́ною твое́ю, влⷣчице, ве́лїе ѹ҆тѣше́нїе и҆ ѿра́дꙋ свѣ́тлꙋю ѡ҆брѣта́хꙋ, въ наде́ждѣ ѹ҆крѣплѧ́емїи, ꙗ҆́кѡ привре́меннїи днѝ сїѝ лꙋка́вїи. Є҆гда́ же ча́ѧнїе сїѐ и҆спо́лнишасѧ, лю́дїе съ весе́лїемъ воспѣ́ша тѝ хвалꙋ̀ сицевꙋ́ю:

<red>Р</red>а́дꙋйсѧ, цр҃кви хрⷭ҇то́вой пресвѣ́тлое ѹ҆краше́нїе. Ра́дꙋйсѧ, правосла́вїѧ въ странѣ̀ на́шей ѹ҆твержде́нїе. Ра́дꙋйсѧ, вѣ́рныхъ ѿра́до и҆ всемꙋ̀ мі́рꙋ ѹ҆тѣше́нїе. Ра́дꙋйсѧ, невѣ́рныхъ вразꙋмле́нїе и҆ просвѣще́нїе. Ра́дꙋйсѧ, ѿча́ѧнныхъ наде́ждо и҆ всѣ́хъ скорбѧ́щихъ ра́досте. Ра́дꙋйсѧ, печа́лей на́шихъ ѹ҆толе́нїе и҆ болѣ́зней на́шихъ и҆сцѣле́нїе. Ра́дꙋйсѧ, и҆́нокѡвъ наста́внице и҆ въ мїрꙋ̀ живꙋ́щимъ пꙋтиводи́тельнице. Ра́дꙋйсѧ, всебл҃га́ѧ ѡ҆ на́съ пред̾ бг҃омъ застꙋ́пнице. Ра́дꙋйсѧ, ꙗ҆́кѡ мл҃твами твои́ми сп҃са́емсѧ. Ра́дꙋйсѧ, ꙗ҆́кѡ покро́вомъ твои́мъ ѿ всѧ́кой напа́сти и҆збавлѧ́емсѧ. Ра́дꙋйсѧ, моли́твы на̑ша во бл҃го и҆сполнѧ́ющаѧ. Ра́дꙋйсѧ, ско́рби на̑ша въ ра́дость претворѧ́ющаѧ.

<red>Р</red>а́дꙋйсѧ, мт҃и бж҃їѧ, цвѣ́те бл҃гоꙋха́нный.
