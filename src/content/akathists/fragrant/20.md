---
title: "І҆́косъ і҃"
navigation:
  key: akathists-fragrant-20
  title: "І҆́косъ і҃"
  parent: akathists-fragrant
  order: 20
type: "akathist"
---

## І҆́косъ і҃:

<red>С</red>тѣна̀ неѡбори́маѧ и҆ покро́въ бꙋ́ди на́мъ, ѽ всепѣ́таѧ мт҃и, сопроти́въ ѡ҆полче́нїй вра̑гъ ви́димыхъ и҆ неви́димыхъ, ри́зою твое́ю на́съ защитѝ ѿ всѧ́кихъ бѣ́дъ и҆ болѣ́зней. Сегѡ̀ ра́ди, припа́дающе къ чꙋдотво́рномꙋ ѻ҆́бразꙋ твоемꙋ̀, на тебѣ̀ є҆ди́нꙋ по бз҃ѣ наде́ждꙋ сп҃се́нїѧ возлага́емъ и҆ зове́мъ тѝ си́це:

<red>Р</red>а́дꙋйсѧ, бл҃гоꙋха́нїемъ мл҃твъ твои́хъ на́съ ѡ҆сѣнѧ́ющаѧ. Ра́дꙋйсѧ, ѿ пꙋте́й поги́бельныхъ на́съ ѹ҆далѧ́ющаѧ. Ра́дꙋйсѧ, на всѧ́кꙋю и҆́стинꙋ вѣ́рныхъ наставлѧ́ющаѧ. Ра́дꙋйсѧ, дꙋ́ха болѣ́зни и҆ ѹ҆ны́нїѧ ѿгна́нїе. Ра́дꙋйсѧ, дꙋ́ха ра́зꙋма и҆ крѣ́пости стѧжа́нїе. Ра́дꙋйсѧ, врагѡ́въ си́лою бж҃їею посрамлѧ́ющаѧ. Ра́дꙋйсѧ, совѣ́ты нечести́выхъ разорѧ́ющаѧ. Ра́дꙋйсѧ, всѧ̑ лю́тыѧ недꙋ́ги врачꙋ́ющаѧ. Ра́дꙋйсѧ, ѿ сме́рти дꙋхо́вныѧ на́съ и҆збавлѧ́ющаѧ. Ра́дꙋйсѧ, слеза́ми твои́ми грѣхѝ на̑ша ѡ҆мыва́ющаѧ. Ра́дꙋйсѧ, ра́достїю дꙋхо́вною на́съ ди́внѡ насыща́ющаѧ. Ра́дꙋйсѧ, млⷭ҇ти неиссѧка́емый и҆сто́чниче.

<red>Р</red>а́дꙋйсѧ, мт҃и бж҃їѧ, цвѣ́те бл҃гоꙋха́нный.
