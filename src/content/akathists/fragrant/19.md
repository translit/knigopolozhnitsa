---
title: "Конда́къ і҃"
navigation:
  key: akathists-fragrant-19
  title: "Конда́къ і҃"
  parent: akathists-fragrant
  order: 19
type: "akathist"
---

## Конда́къ і҃:

<red>С</red>п҃се́нїѧ зало́гъ дарова́сѧ на́мъ ст҃а́ѧ и҆ всечтⷭ҇наѧ і҆кѡ́на твоѧ̀, и҆́бо и҆здре́влѣ и҆ доны́нѣ, ꙗ҆́кѡ прорекла̀ є҆сѝ є҆ѵⷢ҇лі́стꙋ лꙋцѣ̀, со всѧ́кимъ ѻ҆́бразомъ твои́мъ си́ла бж҃їѧ блгⷣтнѡ пребыва́етъ, чꙋдесы̑ пресла́вными вѣ́рꙋ въ на́съ ѹ҆твержда́етъ, недꙋ́жныѧ безме́зднѡ врачꙋ́етъ и҆ на пꙋ́ть сп҃се́нїѧ дꙋ́ши на̑ша приво́дитъ: да зове́мъ просла́вльшемꙋ и҆́мѧ твоѐ во все́й вселе́ннѣй цр҃ю̀ нбⷭ҇ѐ и҆ землѝ: <red>А҆</red>ллилꙋ́їа.
