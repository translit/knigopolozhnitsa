---
title: "І҆́косъ и҃"
navigation:
  key: akathists-fragrant-16
  title: "І҆́косъ и҃"
  parent: akathists-fragrant
  order: 16
type: "akathist"
---

## І҆́косъ и҃:

<red>В</red>е́сь пꙋ́ть на́шъ жите́йскїй слеза́ми го́рести и҆спо́лненый, и҆скꙋше́нїй нѣ́сть числа̀. И҆знемога́емъ, влⷣчице, под̾ грꙋ́зомъ грѣхѡ́въ на́шихъ. Ты́ же ѹ҆милосе́рдись над̾ на́ми, дв҃о пренепоро́чнаѧ, ѿ пꙋтѝ тѧ́жкагѡ и҆знемога́ющими и҆ ѹ҆покое́нїѧ въ ти́хой при́стани ча́ющими, да славосло́вимъ тѧ̀, всемлⷭ҇тивꙋю застꙋ́пницꙋ на́шꙋ, зовꙋ́ще:

<red>Р</red>а́дꙋйсѧ, ми́ра хрⷭ҇то́ва бл҃гоꙋха́нїе. Ра́дꙋйсѧ, дв҃о, сїѧ́ющаѧ свѣ́томъ бжⷭ҇твеннымъ. Ра́дꙋйсѧ, ра́досте, просвѣща́ющаѧ блгⷣтїю дꙋ́ши вѣ́рныхъ. Ра́дꙋйсѧ, ѹ҆толи́тельнице печа́лей. Ра́дꙋйсѧ, ѹ҆тѣше́нїе скорбѧ́щихъ. Ра́дꙋйсѧ, пита́тельнице а҆́лчꙋщихъ. Ра́дꙋйсѧ, наги́хъ ѻ҆дѣѧ́нїе. Ра́дꙋйсѧ, землѝ на́шей ѡ҆сщ҃е́нїе. Ра́дꙋйсѧ, вдѡ́въ защити́тельнице. Ра́дꙋйсѧ, сирѡ́тъ покрови́тельнице. Ра́дꙋйсѧ, бѣ́дствꙋющимъ помо́щнице. Ра́дꙋйсѧ, болѧ́щихъ цѣли́тельнице.

<red>Р</red>а́дꙋйсѧ, мт҃и бж҃їѧ, цвѣ́те бл҃гоꙋха́нный.
