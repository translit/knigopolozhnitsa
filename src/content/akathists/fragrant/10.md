---
title: "І҆́косъ є҃"
navigation:
  key: akathists-fragrant-10
  title: "І҆́косъ є҃"
  parent: akathists-fragrant
  order: 10
type: "akathist"
---

## І҆́косъ є҃:

<red>В</red>и́дѧ тѧ̀ сн҃ъ тво́й и҆ бг҃ъ, при крⷭ҇тѣ̀ стоѧ́щꙋ съ возлю́бленнымъ ѹ҆ченико́мъ свои́мъ, глаго́лаше: же́но, сѐ сы́нъ тво́й, и҆ ѹ҆ченикꙋ̀: сѐ, мт҃и твоѧ̀, всыновлѧ́ѧ тебѣ̀ всѧ̑ вѣ̑рꙋющїѧ въ негѡ̀. Мы́ же, ꙗ҆́кѡ ѻ҆́бщницы ско́рби и҆ страда́нїй сн҃а твоегѡ̀, и҆́мꙋще въ тебѣ̀ бл҃гꙋ́ю застꙋ́пницꙋ, на тѧ̀ всѐ ѹ҆пова́нїе возлага́юще, вопїе́мъ тѝ:

<red>Р</red>а́дꙋйсѧ, блгⷣтнаѧ дв҃о, ѹ҆ крⷭ҇та̀ сн҃а своегѡ̀ страда́вшаѧ. Ра́дꙋйсѧ, а҆́гнице, ро́ждшаѧ а҆́гнца, взе́мшагѡ грѣхѝ мі́ра. Ра́дꙋйсѧ, мт҃и бг҃а на́шегѡ, велича́йшꙋю ско́рбь ѡ҆ сн҃ѣ претерпѣ́вшаѧ. Ра́дꙋйсѧ, кро́ткаѧ, сѐ сн҃ъ тво́й возста́нетъ тридне́венъ, попра́въ жа́ло сме́рти. Ра́дꙋйсѧ, пода́тельнице бжⷭ҇твенной блгⷣти вѣ́рꙋющимъ въ сн҃а твоегѡ̀. Ра́дꙋйсѧ, дꙋ́шъ на́шихъ сп҃се́нїе и҆ тѣле́съ на́шихъ и҆сцѣле́нїе. Ра́дꙋйсѧ, ѹ҆сынови́вшаѧ на́съ при крⷭ҇тѣ̀ сн҃а своегѡ̀ по сло́вꙋ є҆гѡ̀. Ра́дꙋйсѧ, не́жности ма́тернїѧ вѣ́чный кла́дезю. Ра́дꙋйсѧ, возлюби́вшаѧ и҆скꙋ́пленныхъ кро́вїю рожде́ннагѡ ѿ кро́ви твое́й. Ра́дꙋйсѧ, твои́мъ предста́тельствомъ всѧ̑ бл҃га̑ѧ жела̑нїѧ на̑ша ско́ро и҆сполнѧ́ющаѧ. Ра́дꙋйсѧ, твои́ми мл҃твами пред̾ бг҃омъ на́съ застꙋпа́ющаѧ. Ра́дꙋйсѧ, грѣ́шныхъ спорꙋ́чнице, неѿстꙋ́пнѡ ѡ҆ ни́хъ пред̾ бг҃омъ предста́тельствꙋющаѧ.

<red>Р</red>а́дꙋйсѧ, мт҃и бж҃їѧ, цвѣ́те бл҃гоꙋха́нный.
