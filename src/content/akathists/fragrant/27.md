---
title: "Мл҃тва в҃"
navigation:
  key: akathists-fragrant-27
  title: "Мл҃тва в҃"
  parent: akathists-fragrant
  order: 27
type: "akathist"
---

## Мл҃тва в҃:

<versal>Ѽ</versal> прест҃а́ѧ дв҃о мт҃и гдⷭ҇а, цр҃и́це нбⷭ҇ѐ и҆ землѝ, вонмѝ многоболѣ́зномꙋ воздыха́нїю дꙋ́шъ на́шихъ, при́зри съ высоты̀ ст҃ы́ѧ твоеѧ̀ на на́съ съ вѣ́рою и҆ любо́вью поклонѧ́ющихсѧ пречⷭ҇томꙋ ѻ҆́бразꙋ твоемꙋ̀, се́ бо грѣхмѝ погрꙋжа́емїи и҆ скорбмѝ ѡ҆бꙋрева́емїи, взира́ѧ на тво́й ѻ҆́бразъ, ꙗ҆́кѡ живѣ́й тѝ, сꙋ́щей съ на́ми, прино́симъ смире́нныѧ моле́нїѧ на̑ша. Не и҆́мамы бо ни и҆ны́ѧ по́мощи, ни и҆на́гѡ предста́тельства, ни ѹ҆тѣше́нїѧ, то́кмо тебѣ̀, ѽ мт҃и всѣ́хъ скобѧ́щихъ и҆ ѡ҆бремене́нныхъ. Помозѝ на́мъ, не́мощнымъ, ѹ҆толѝ ско́рбь на́шꙋ, наста́ви на пꙋ́ть пра́вый на́съ заблꙋжда́ющихъ, ѹ҆врачꙋ́й и҆ сп҃сѝ безнаде́жныхъ, да́рꙋй на́мъ про́чее вре́мѧ живота̀ на́шегѡ въ ми́рѣ и҆ тишинѣ̀ проводи́ти. Пода́ждь хрⷭ҇тїа́нскꙋю кончи́нꙋ и҆ на стра́шнѣмъ сꙋдѣ̀ сн҃а твоегѡ̀ ꙗ҆ви́сѧ на́мъ млⷭ҇рдаѧ застꙋ́пница, да всегда̀ пое́мъ, велича́емъ и҆ сла́вимъ тѧ̀, ꙗ҆́кѡ бл҃гꙋ́ю застꙋ́пницꙋ ро́да хрⷭ҇тїа́нскагѡ со всѣ̑ми ѹ҆годи́вшими бг҃ꙋ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
