---
title: "І҆́косъ д҃"
navigation:
  key: akathists-fragrant-8
  title: "І҆́косъ д҃"
  parent: akathists-fragrant
  order: 8
type: "akathist"
---

## І҆́косъ д҃:

<red>С</red>лы́шаша па́стырїе а҆́гг҃лѡвъ, пою́щихъ пло́тское хрⷭ҇то́во прише́ствїе, и҆ те́кше, ꙗ҆́кѡ къ па́стырю, ви́дѧтъ сегѡ̀, ꙗ҆́кѡ а҆́гнца непоро́чна, и҆ поклони́шасѧ є҆мꙋ̀, и҆ принесо́ша дары̑ своѧ̑ ꙗ҆́кѡ влⷣцѣ и҆ бг҃ꙋ. Пренепоро́чнѣй же пою́ще, рѣша̀:

<red>Р</red>а́дꙋйсѧ, бл҃гоꙋха́нїемъ рождества̀ сн҃а бж҃їѧ ѡ҆сїѧ́ннаѧ. Ра́дꙋйсѧ, хра́ме бг҃а жива́гѡ. Ра́дꙋйсѧ, жили́ще дх҃а ст҃а́гѡ. Ра́дꙋйсѧ, спⷭ҇телѧ мі́ра ро́ждшаѧ. Ра́дꙋйсѧ, вскорми́вшаѧ си́лꙋ бж҃їю, во пло́ти ꙗ҆вле́ннꙋю. Ра́дꙋйсѧ, а҆́гнца и҆ па́стырѧ мт҃и. Ра́дꙋйсѧ, ви́димыхъ врагѡ́въ ѹ҆страше́нїе. Ра́дꙋйсѧ, неви́димыхъ врагѡ́въ мꙋче́нїе. Ра́дꙋйсѧ, ра́йскихъ две́рей ѿверзе́нїе. Ра́дꙋйсѧ, тве́рдое вѣ́ры ѹ҆твержде́нїе. Ра́дꙋйсѧ, свѣ́тлое блгⷣти позна́нїе. Ра́дꙋйсѧ, ѿ всѣ́хъ бѣ́дъ ско́рое и҆збавле́нїе.

<red>Р</red>а́дꙋйсѧ, мт҃и бж҃їѧ, цвѣ́те бл҃гоꙋха́нный.
