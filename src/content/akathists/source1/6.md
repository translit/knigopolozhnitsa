---
title: "І҆́косъ г҃"
navigation:
  key: akathists-source1-6
  title: "І҆́косъ г҃"
  parent: akathists-source1
  order: 6
type: "akathist"
---

## І҆́косъ г҃:

<red>И҆</red>мꙋ́щи бога́тство млⷭ҇рдїѧ неизрече́нное, влⷣчице, всѣ̑мъ болѧ́щимъ рꙋкꙋ̀ по́мощи твоеѧ̀, недꙋ́ги врачꙋ́ющїѧ, стра́сти и҆сцѣлѧ́ющїѧ, въ живоно́сномъ и҆сто́чницѣ твое́мъ простира́еши. Сегѡ̀ ра́ди вопїе́мъ тебѣ̀ си́це:

<red>Р</red>а́дꙋйсѧ, и҆сто́чниче непрестаю́щїѧ ра́дости. Ра́дꙋйсѧ, ча́ше неизрече́нныѧ бл҃гости. Ра́дꙋйсѧ, сокро́вище блгⷣти неѡскꙋдѣва́емое. Ра́дꙋйсѧ, млⷭ҇ти ѹ҆ тебє̀ просѧ́щимъ вы́нꙋ тꙋ́ю подаю́щаѧ. Ра́дꙋйсѧ, недꙋ́гѡвъ разли́чныхъ и҆сцѣле́нїе. Ра́дꙋйсѧ, печа́лей на́шихъ ѹ҆толе́нїе.

<red>Р</red>а́дꙋйсѧ, влⷣчице, живоно́сный и҆сто́чникъ вѣ̑рнымъ и҆злива́ющаѧ.
