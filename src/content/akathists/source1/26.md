---
title: "Мл҃тва"
navigation:
  key: akathists-source1-26
  title: "Мл҃тва"
  parent: akathists-source1
  order: 26
type: "akathist"
---

## Мл҃тва:

<versal>Ѽ</versal> прест҃а́ѧ дв҃о, всемлⷭ҇тиваѧ гпⷭ҇же влⷣчице бцⷣе, живоно́сный и҆сто́чникъ тво́й, цѣле́бные да́ры на здра́вїе дꙋ́шъ и҆ тѣле́съ на́шихъ и҆ на сп҃се́нїе мі́рꙋ точа́щїй, подала̀ є҆сѝ на́мъ, тѣ́мже бл҃года́рни сꙋ́ще ѹ҆се́рднѡ мо́лимъ тѧ̀, цр҃и́це прест҃а́ѧ: молѝ сн҃а твоегѡ̀ и҆ бг҃а на́шегѡ да́ти на́мъ ѡ҆ставле́нїе прегрѣше́нїй и҆ всѧ́кой дꙋшѣ̀ скорбѧ́щей и҆ ѡ҆ѕлобле́ннѣй млⷭ҇ть и҆ ѹ҆тѣше́нїе, и҆ ѿ бѣ́дъ, ско́рбей и҆ болѣ́зней свобожде́нїе. Пода́ждь, гпⷭ҇же, (хра́мꙋ семꙋ̀ и҆) си́мъ лю́демъ покрове́нїе (и҆ ст҃ѣ́й ѻ҆би́тели се́й соблюде́нїе), гра́дꙋ сохране́нїе, странѣ̀ на́шей ѿ напа́стей и҆збавле́нїе и҆ ѡ҆гражде́нїе, да ми́рное здѣ̀ поживе́мъ житїѐ, и҆ въ бꙋ́дꙋщемъ вѣ́цѣ сподо́бимсѧ ви́дѣти тебѐ, застꙋ́пницꙋ на́шꙋ, во сла́вѣ црⷭ҇твїѧ сн҃а твоегѡ̀ и҆ бг҃а на́шегѡ, є҆мꙋ́же сла́ва и҆ держа́ва со ѻ҆ц҃е́мъ и҆ прест҃ы́мъ дх҃омъ во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
