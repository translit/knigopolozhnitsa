---
title: "І҆́косъ в҃"
navigation:
  key: akathists-source1-4
  title: "І҆́косъ в҃"
  parent: akathists-source1
  order: 4
type: "akathist"
---

## І҆́косъ в҃:

<red>Р</red>азꙋмѣ́въ воево́да бжⷭ҇твенный тво́й гла́съ, и҆сто́чникъ воды̀ ѹ҆казꙋ́ющїй, и҆ позна̀ є҆гѡ̀, ꙗ҆́кѡ кꙋпе́ль сїлѡа́мскꙋю, ꙗ҆́же не то́кмо жа́ждꙋщагѡ напоѧ́етъ, но и҆ ѿ слѣпоты̀ тогѡ̀ свобожда́етъ: мы́ же млⷭ҇ти твоеѧ̑, дв҃о бцⷣе, и҆́щꙋщїи, взыва́емъ тебѣ̀ си́це:

<red>Р</red>а́дꙋйсѧ, влⷣчице, кꙋпе́ль сп҃се́нїѧ живописꙋ́ющаѧ. Ра́дꙋйсѧ, слѣпотꙋ̀ дꙋше́внꙋю и҆ тѣле́снꙋю и҆сцѣлѧ́ющаѧ. Ра́дꙋйсѧ, разсла́бленныхъ ѹ҆твержде́нїе. Ра́дꙋйсѧ, хромы́хъ хожде́нїе. Ра́дꙋйсѧ, мт҃и свѣ́та, слѣпы́мъ ѻ҆́чи ѿверза́ющаѧ. Ра́дꙋйсѧ, свѣ́томъ и҆́стины во тмѣ̀ сѣдѧ́щихъ ѡ҆зарѧ́ющаѧ.

<red>Р</red>а́дꙋйсѧ, влⷣчице, живоно́сный и҆сто́чникъ вѣ̑рнымъ и҆злива́ющаѧ.
