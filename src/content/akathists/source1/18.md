---
title: "І҆́косъ ѳ҃"
navigation:
  key: akathists-source1-18
  title: "І҆́косъ ѳ҃"
  parent: akathists-source1
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи не мо́гꙋтъ воспѣ́ти досто́йнѡ живоно́сный и҆сто́чникъ неистощи́мыѧ бл҃года́ти твоеѧ̀, нижѐ и҆з̾ѧсни́ти си́лꙋ чꙋде́съ твои́хъ во и҆сцѣле́нїе недꙋ́жныхъ и҆ на всѧ́кꙋю по́льзꙋ дꙋше́внꙋю и҆ тѣле́снꙋю чл҃вѣ́кѡмъ ꙗ҆влѧ́емꙋю: мы́ же похва́льнаѧ восписꙋ́емъ тебѣ̀ си́це:

<red>Р</red>а́дꙋйсѧ, хра́ме бг҃а жива́гѡ. Ра́дꙋйсѧ, жили́ще дх҃а ст҃а́гѡ. Ра́дꙋйсѧ, а҆́гг҃лѡвъ сла́во. Ра́дꙋйсѧ, вселе́нныѧ держа́во. Ра́дꙋйсѧ, мі́ра сп҃се́нїе.

<red>Р</red>а́дꙋйсѧ, влⷣчице, живоно́сный и҆сто́чникъ вѣ̑рнымъ и҆злива́ющаѧ.
