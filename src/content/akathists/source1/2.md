---
title: "І҆́косъ а҃"
navigation:
  key: akathists-source1-2
  title: "І҆́косъ а҃"
  parent: akathists-source1
  order: 2
type: "akathist"
---

## І҆́косъ а҃:

<red>А҆</red>рха́гг҃лъ и҆ а҆́гг҃лъ мно́жество недоꙋмѣва́ютъ, тебѐ, мт҃рь бг҃а сло́ва, на вода́хъ зе́млю ѹ҆тверди́вшагѡ, разꙋ́мнѡ хвали́ти по достоѧ́нїю. Мы́ же, чⷭ҇тнѣ́йшаѧ херꙋві̑мъ, и҆ сла́внѣйшаѧ без̾ сравне́нїѧ серафі̑мъ, во ѹ҆миле́нїи ѡ҆ твои́хъ бл҃годѣѧ́нїихъ, на на́съ бы́вшихъ, дерза́емъ зва́ти тебѣ̀:

<red>Р</red>а́дꙋйсѧ, влⷣчице, бг҃омъ ѻ҆ц҃е́мъ и҆збра́ннаѧ. Ра́дꙋйсѧ, дх҃омъ ст҃ы́мъ ѡ҆сїѧ́ннаѧ. Ра́дꙋйсѧ, рождество́мъ сн҃а бж҃їѧ, превознесе́ннаѧ. Ра́дꙋйсѧ, въ жена́хъ бл҃гослове́ннаѧ. Ра́дꙋйсѧ, бцⷣею велича́емаѧ. Ра́дꙋйсѧ, ѿ всѣ́хъ родѡ́въ ѹ҆бл҃жа́емаѧ.

<red>Р</red>а́дꙋйсѧ, влⷣчице, живоно́сный и҆сто́чникъ вѣ̑рнымъ и҆злива́ющаѧ.
