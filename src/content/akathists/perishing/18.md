---
title: "І҆́косъ ѳ҃"
navigation:
  key: akathists-perishing-18
  title: "І҆́косъ ѳ҃"
  parent: akathists-perishing
  order: 18
type: "akathist"
---

## І҆́косъ ѳ҃:

<red>В</red>иті̑ѧ многовѣща̑нныѧ недоꙋмѣва́ютъ ѡ҆ многоѡбра́зныхъ чꙋдесѣ́хъ твои́хъ, бцⷣе, ꙗ҆́же ѿ ст҃ы́ѧ і҆кѡ́ны твоеѧ̀ соверша́ютсѧ. Мы́ же, семꙋ̀ дивѧ́щесѧ, глаго́лемъ тебѣ̀ си́це:

<red>Р</red>а́дꙋйсѧ, многоразли́чныхъ дарова́нїй просѧ́щимъ пода́тельнице. Ра́дꙋйсѧ, си́рыхъ, вдови́цъ и҆ ѹ҆бо́гихъ пита́тельнице. Ра́дꙋйсѧ, немощны̑ѧ ста́рости подкрѣпле́нїе. Ра́дꙋйсѧ, є҆ди́на наде́жда ѿча́ѧннымъ. Ра́дꙋйсѧ, мл҃твеннице те́плаѧ всѣ́хъ скорбѧ́щихъ и҆ ѡ҆бремене́нныхъ. Ра́дꙋйсѧ, ти́хое приста́нище бꙋ́рѧми жите́йскагѡ мо́рѧ ѹ҆томле́нныхъ.

<red>Р</red>а́дꙋйсѧ, бл҃года́тнаѧ бцⷣе дв҃о, всѣ́хъ погиба́ющихъ сп҃са́ющаѧ.
