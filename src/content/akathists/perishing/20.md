---
title: "І҆́косъ і҃"
navigation:
  key: akathists-perishing-20
  title: "І҆́косъ і҃"
  parent: akathists-perishing
  order: 20
type: "akathist"
---

## І҆́косъ і҃:

<red>С</red>тена́нїе и҆ во́пль на́шъ, погиба́ющихъ, ѹ҆слы́ши, ѡ҆ ми́лꙋющаѧ мт҃и гдⷭ҇а на́шегѡ, да ѿ бѣ́дъ и҆ напа́стей тобо́ю и҆збавлѧ́еми, вопїе́мъ тѝ бл҃года́рственнаѧ сїѧ̀:

<red>Р</red>а́дꙋйсѧ, смире́нїе въ дꙋ̑ши на́ша вселѧ́ющаѧ. Ра́дꙋйсѧ, во́лны страсте́й грѣхо́вныхъ въ сердца́хъ на́шихъ ѹ҆тиша́ющаѧ. Ра́дꙋйсѧ, ѡ҆ всѣ́хъ па́дшихъ мт҃рнїѧ сле́зы пролива́ющаѧ. Ра́дꙋйсѧ, во ст҃о́мъ житїѝ вѣ́рныѧ ѹ҆твержда́ющаѧ. Ра́дꙋйсѧ, бл҃гꙋ́ю хрⷭ҇тїа́нскꙋю кончи̑нꙋ и҆́мъ подаю́щаѧ. Ра́дꙋйсѧ, врата̀ ра́йскаѧ ѿверза́ющаѧ.

<red>Р</red>а́дꙋйсѧ, бл҃года́тнаѧ бцⷣе дв҃о, всѣ́хъ погиба́ющихъ сп҃са́ющаѧ.
