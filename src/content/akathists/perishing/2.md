---
title: "І҆́косъ а҃"
navigation:
  key: akathists-perishing-2
  title: "І҆́косъ а҃"
  parent: akathists-perishing
  order: 2
type: "akathist"
---

## І҆́косъ а҃:

<red>А҆́</red>гг҃ли и҆ нбⷭ҇ныѧ сил́ы хвалѧ́тъ тѧ̀, бг҃омт҃и, ꙗ҆́кѡ ско́рꙋю хрⷭ҇тїа́нъ застꙋ́пницꙋ, ты́ бо ѡ҆бра́довала є҆сѝ ѹ҆ ѻ҆́браза твоегѡ̀ тебѣ̀ возглаша́ющихъ си́це:

<red>Р</red>а́дꙋйсѧ, ꙗ҆́кѡ тобо́ю всѧ̀ вселе́ннаѧ свѣ́тлыѧ ра́дости и҆сполнѧ́етсѧ. Ра́дꙋйсѧ, ꙗ҆́кѡ твои́мъ предста́тельствомъ ско́рби разрꙋша́ютсѧ. Ра́дꙋйсѧ, погиба́ющимъ неча́ѧнное сп҃се́нїе. Ра́дꙋйсѧ, ѹ҆пова́ющимъ на тѧ̀ ми́лꙋющаѧ мт҃рь и҆ покро́въ. Ра́дꙋйсѧ, ѹ҆ны́нїе па́дшихъ на ра́дость прела́гающаѧ. Ра́дꙋйсѧ, ꙗ҆́кѡ тобо́ю да́рꙋетсѧ и҆справле́нїе грѣ́ховныѧ жи́зни на́шеѧ.

<red>Р</red>а́дꙋйсѧ, бл҃года́тнаѧ бцⷣе дв҃о, всѣ́хъ погиба́ющихъ сп҃са́ющаѧ.
