---
title: "І҆́косъ д҃"
navigation:
  key: akathists-perishing-8
  title: "І҆́косъ д҃"
  parent: akathists-perishing
  order: 8
type: "akathist"
---

## І҆́косъ д҃:

<red>С</red>лы́ша гдⷭ҇ь твоѧ̀ ѡ҆ на́съ хода́тайства, бг҃ороди́тельнице, и҆сполнѧе́тъ твоѧ̀ проше́нїѧ. Сегѡ̀ ра́ди и҆ мы̀, грѣ́шнїи, въ ско́рбехъ на́шихъ погиба́ющїи, взира́ѧ на твою̀ ст҃ꙋ́ю і҆кѡ́нꙋ, дерза́емъ глаго́лати сицева̑ѧ:

<red>Р</red>а́дꙋйсѧ, непло́дныхъ роди́телей всера́достное разрѣше́нїе. Ра́дꙋйсѧ, ма́терей скорбѧ́щихъ ѹ҆тѣше́нїе. Ра́дꙋйсѧ, сиро́тствꙋющихъ незри́мое воспита́нїе. Ра́дꙋйсѧ, въ грѣхѝ и҆ нечистотꙋ̀ впа́дшихъ и҆справле́нїе. Ра́дꙋйсѧ, ѿкрыва́ющаѧ мꙋ́дрость ѹ҆че́нїѧ недоꙋмѣва́ющимъ. Ра́дꙋйсѧ, свѣ́тлое со́лнце, согрева́ющее на́съ лꙋча́ми млⷭ҇тей и҆ щедрѡ́тъ.

<red>Р</red>а́дꙋйсѧ, бл҃года́тнаѧ бцⷣе дв҃о, всѣ́хъ погиба́ющихъ сп҃са́ющаѧ.
