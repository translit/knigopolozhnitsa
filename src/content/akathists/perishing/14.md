---
title: "І҆́косъ з҃"
navigation:
  key: akathists-perishing-14
  title: "І҆́косъ з҃"
  parent: akathists-perishing
  order: 14
type: "akathist"
---

## І҆́косъ з҃:

<red>Д</red>и́внꙋю и҆ сп҃си́тельнꙋю бл҃года́ть показа̀ на́мъ гдⷭ҇ь въ ꙗ҆вле́нїи чꙋдотво́рнагѡ ѻ҆́браза твоегѡ̀, бцⷣе: сегѡ̀ ра́ди, сподо́бльшесѧ неисчѣ́тныхъ твои́хъ бл҃годѣѧ́нїй, бл҃гоговѣ́йнѡ лобыза́емъ ѻ҆́ный, бл҃года́рнѡ взыва́юще тѝ такова̑ѧ:

<red>Р</red>а́дꙋйсѧ, и҆зги́бшихъ чꙋде́сное ѡ҆брѣ́тенїе. Ра́дꙋйсѧ, ѿ хла́да и҆ мра́за погиба́ющихъ ди́вное сп҃се́нїе. Ра́дꙋйсѧ, по мл҃твамъ ма́терей ча̑да и҆̀хъ ѡ҆хранѧ́ющаѧ. Ра́дꙋйсѧ, семе́йныѧ ра̑спри и҆ раздо̑ры ѹ҆толѧ́ющаѧ. Ра́дꙋйсѧ, пострада́вшимъ за и҆́стинꙋ ско́рое ѡ҆правда́нїе. Ра́дꙋйсѧ, предста́тельнице къ бг҃ꙋ, мі́ръ ѿ бѣ́дъ и҆збавлѧ́ющаѧ.

<red>Р</red>а́дꙋйсѧ, бл҃года́тнаѧ бцⷣе дв҃о, всѣ́хъ погиба́ющихъ сп҃са́ющаѧ.
