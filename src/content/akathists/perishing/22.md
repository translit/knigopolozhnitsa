---
title: "І҆́косъ а҃і"
navigation:
  key: akathists-perishing-22
  title: "І҆́косъ а҃і"
  parent: akathists-perishing
  order: 22
type: "akathist"
---

## І҆́косъ а҃і:

<red>С</red>вѣтопода́тельнꙋю свѣщꙋ̀ сꙋ́щимъ во тмѣ̀ грѣ́ха и҆ ѹ҆ны́нїѧ зри́мъ ст҃ꙋ́ю дв҃ꙋ: ѡ҆свѣща́еши бо всю̀ вселе́ннꙋю лꙋча́ми чꙋде́съ твои́хъ, и҆́миже ѡ҆зарѧ́еми, бл҃года̑рнаѧ прино́симъ тѝ глаго́лы:

<red>Р</red>а́дꙋйсѧ, крѣ́пкое ѹ҆твержде́нїе правосла́вныѧ вѣ́ры. Ра́дꙋйсѧ, ѻ҆те́чества на́шегѡ наде́жное застꙋпле́нїе. Ра́дꙋйсѧ, бл҃гочести́выхъ прави́телей є҆гѡ̀ по́моще. Ра́дꙋйсѧ, ст҃и́телєй и҆ па́стырей ѹ҆крѣпле́нїе. Ра́дꙋйсѧ, ѿ междоꙋсо́бїй ми́ромъ и҆ любо́вїю на́съ ѡ҆гражда́ющаѧ. Ра́дꙋйсѧ, ѿ вра́гъ ви́димыхъ и҆ неви́димыхъ на́съ защища́ющаѧ.

<red>Р</red>а́дꙋйсѧ, бл҃года́тнаѧ бцⷣе дв҃о, всѣ́хъ погиба́ющихъ сп҃са́ющаѧ.
