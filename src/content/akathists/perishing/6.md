---
title: "І҆́косъ г҃"
navigation:
  key: akathists-perishing-6
  title: "І҆́косъ г҃"
  parent: akathists-perishing
  order: 6
type: "akathist"
---

## І҆́косъ г҃:

<red>И҆</red>мѣ́ѧ къ ро́дꙋ чл҃вѣ́ческомꙋ ве́лїю млⷭ҇ть, бг҃оневѣ́сто, покрыва́еши покро́вомъ твоеѧ̀ бл҃гости всѣ́хъ почита́ющихъ тѧ̀ и҆ молѧ́щихсѧ тѝ ѡ҆ застꙋпле́нїи. Тѣ́мже прострѝ рꙋкꙋ̀ по́мощи и҆ на́мъ, вопїю̀щимъ со ѹ҆миле́нїемъ такова̑ѧ:

<red>Р</red>а́дꙋйсѧ, поноше́нїѧ и҆ клеве́ты ѿ̾е́млющаѧ. Ра́дꙋйсѧ, непра́веднаѧ совѣ́ты разрꙋша́ющаѧ. Ра́дꙋйсѧ, ѿ непра́веднагѡ ѡ҆сꙋжде́нїѧ сп҃са́ющаѧ. Ра́дꙋйсѧ, ѿ ѹ҆́зъ и҆ темни́цъ и҆збавлѧ́ющаѧ. Ра́дꙋйсѧ, и҆з̾ и҆згна́нїѧ возвраща́ющаѧ. Ра́дꙋйсѧ, всѣ́мъ, просѧ́щимъ ѹ҆ тебѣ̀ млⷭ҇ти, помога́ющаѧ.

<red>Р</red>а́дꙋйсѧ, бл҃года́тнаѧ бцⷣе дв҃о, всѣ́хъ погиба́ющихъ сп҃са́ющаѧ.
