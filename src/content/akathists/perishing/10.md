---
title: "І҆́косъ є҃"
navigation:
  key: akathists-perishing-10
  title: "І҆́косъ є҃"
  parent: akathists-perishing
  order: 10
type: "akathist"
---

## І҆́косъ є҃:

<red>В</red>и́дѧще твоѧ̀ те́плаѧ къ бг҃ꙋ моле́нїѧ ѡ҆ всѣ́хъ стра́ждꙋщихъ и҆ многоразли̑чнѡ недꙋ́жныхъ, ѹ҆бл҃жа́емъ тѧ̀, бл҃гослове́ннаѧ цѣли́тельнице на́ша, ра́достнаѧ приносѧ́ще похвалы̀ сїѧ̀:

<red>Р</red>а́дꙋйсѧ, врача́ми ѡ҆ста́вленныхъ на своѐ попече́нїе пре́млющаѧ. Ра́дꙋйсѧ, и҆сцѣлѧ́ющаѧ неисцѣ́льныѧ болѣ́зни тѣле́съ на́шихъ. Ра́дꙋйсѧ, ѿ помраче́нїѧ дꙋше́внагѡ ско́рѡ свобожда́ющаѧ. Ра́дꙋйсѧ, ѡ҆ѕло́бленнаѧ сердца̀ покаѧ́ннїемъ и҆ сле́зами врачꙋ́ющаѧ. Ра́дꙋйсѧ, ско́рби вре́менныѧ ко и҆справле́нїю на́мъ посыла́ющаѧ. Ра́дꙋйсѧ, и҆з̾ глꙋбины̀ грѣхо́вныѧ на́съ и҆звлача́ющаѧ.

<red>Р</red>а́дꙋйсѧ, бл҃года́тнаѧ бцⷣе дв҃о, всѣ́хъ погиба́ющихъ сп҃са́ющаѧ.
