---
title: "І҆́косъ а҃і"
navigation:
  key: akathists-panteleimon-22
  title: "І҆́косъ а҃і"
  parent: akathists-panteleimon
  order: 22
type: "akathist"
---

## І҆́косъ а҃і:

<red>С</red>вѣтоза́рнаѧ лꙋча̀ бы́лъ є҆сѝ, бг҃омꙋ́дре, во тьмѣ̀ многобо́жїѧ седѧ́щимъ, пꙋтеводѧ́щаѧ къ сл҃нцꙋ пра̑вды хрⷭ҇тꙋ̀ бг҃ꙋ, є҆мꙋ́же моли́сѧ, во свѣ́те за́повѣдей є҆го̀ при́снѡ пребыва́ти и҆ на́мъ, сицєва́ѧ ра́достнаѧ тебє̀ приносѧ́щимъ:

<red>Р</red>а́дꙋйсѧ, пресвѣ̑тлаѧ ѕвѣздо̀, на мы́сленной тве́рди блиста̑ющаѧ: ра́дꙋйсѧ, лꙋча̀, хрⷭ҇тоимени́тымъ лю́демъ свѣтѧ́щаѧ. Ра́дꙋйсѧ, та́инственнѡ ѡ҆блистава́емый ѿ сл҃нца хрⷭ҇та̀: ра́дꙋйсѧ, ѹ҆́мнѣ зе́млю ѡ҆бтека́ѧй. Ра́дꙋйсѧ, селе́нїе кра́сное прест҃а́гѡ дх҃а: ра́дꙋйсѧ, сосꙋ́де пречестны́й, и҆злива́ѧй и҆сцѣле́нїѧ. Ра́дꙋйсѧ, чистоты̀ сокро́вище: ра́дꙋйсѧ, млⷭ҇ти тезоимени́те. Ра́дꙋйсѧ, црⷭ҇твїѧ нбⷭ҇нагѡ наслѣ́дниче: ра́дꙋйсѧ, вѣ́чныѧ сла́вы соприча́стниче. Ра́дꙋйсѧ, предста́телю бѣ́дствꙋющимъ въ мо́ри жите́йстѣмъ: ра́дꙋйсѧ, безсре́бренниче, помога́ѧй призыва́ющимъ тѧ̀ съ вѣ́рою.

<red>Р</red>а́дꙋйсѧ, великомч҃ниче и҆ цѣли́телю пантелеи́моне.
