---
title: "Конда́къ а҃і"
navigation:
  key: akathists-panteleimon-21
  title: "Конда́къ а҃і"
  parent: akathists-panteleimon
  order: 21
type: "akathist"
---

## Конда́къ а҃і:

<red>П</red>ѣ́снь и҆схо́днꙋю прино́симъ твоемꙋ̀ за хрⷭ҇та̀ заколе́нїю свѧще́нномꙋ, въ не́мже вмѣ́стѣ съ кро́вїю млеко̀ и҆стечѐ ѿ тебє̀, великомч҃ниче, и҆ ма́сличина, под̾ не́юже ѹ҆сѣ́ченъ бы́лъ є҆сѝ, и҆спо́лнисѧ цѣли́тельныхъ плодѡ́въ. Тѣ̑мже хрⷭ҇тꙋ̀, ди́вно прославлѧ́ющемꙋ сла́вѧщїѧ є҆го̀, те́плѣ вопїе́мъ: <red>А҆</red>ллилꙋ́їа.
