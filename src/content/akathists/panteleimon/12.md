---
title: "І҆́косъ ѕ҃"
navigation:
  key: akathists-panteleimon-12
  title: "І҆́косъ ѕ҃"
  parent: akathists-panteleimon
  order: 12
type: "akathist"
---

## І҆́косъ ѕ҃:

<red>С</red>ъ свѣ́тлымъ лице́мъ предста́въ сꙋди́лищꙋ царе́вꙋ, дерзнове́ннѡ взыва́лъ є҆сѝ, пребл҃же́нне, во ѹ҆слыша́нїе всѣ́хъ: всецѣлѣ́бнаѧ си́ла моѧ̀ и҆ сла́ва хрⷭ҇то́съ є҆́сть и҆́стинный бг҃ъ, влⷣка всѣ́хъ, мє́ртвыѧ воскреша́ѧй и҆ всѧ́къ недꙋ̑гъ ѿгонѧ́ѧй. За таково́е и҆сповѣда́нїе ѹ҆блажа́юще тѧ̀, глаго́лемъ:

<red>Р</red>а́дꙋйсѧ, ѹ҆ста̀ громогла́снаѧ бжⷭ҇тва̀ хрⷭ҇то́ва: ра́дꙋйсѧ ѧ҆зы́че медото́чный, вѣща́ѧй є҆го̀ домострои́тельство. Ра́дꙋйсѧ, вѣті́е превы́сшаго бг҃осло́вїѧ: ра́дꙋйсѧ, сѣ́ѧтелю мꙋ́дрый бл҃гоче́стїѧ. Ра́дꙋйсѧ, сладкозвꙋ́чнаѧ вѣ́ры свирѣ́ль: ра́дꙋйсѧ, сла́вный проповѣ́дниче правосла́вїѧ. Ра́дꙋйсѧ, пре́жде смє́рти ꙗ҆ви́вый ди̑внаѧ: ра́дꙋйсѧ, по смє́рти соверша́ѧй чꙋ́днаѧ. Ра́дꙋйсѧ, зри́телю сла́вы хрⷭ҇то́вой: ра́дꙋйсѧ, послꙋ́шателю молѧ́щихсѧ тебє̀. Ра́дꙋйсѧ, пода́телю млⷭ҇ти тоѧ̑ тре́бꙋющимъ: ра́дꙋйсѧ, хода́таю бла́гъ почита́ющимъ па́мѧть твою̀.

<red>Р</red>а́дꙋйсѧ, великомч҃ниче и҆ цѣли́телю пантелеи́моне.
