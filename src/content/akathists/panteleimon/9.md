---
title: "Конда́къ є҃"
navigation:
  key: akathists-panteleimon-9
  title: "Конда́къ є҃"
  parent: akathists-panteleimon
  order: 9
type: "akathist"
---

## Конда́къ є҃:

<red>Ч</red>ꙋ́до пресла́вное сотворѝ съ тобо́ю гдⷭ҇ь, є҆гда̀ чре́зъ слꙋжи́телѧ своего̀ є҆рмола́а призва̀ тѧ̀ въ чꙋ́дный сво́й свѣ́тъ. Є҆хі́днѡю бо ве́лїею ѹ҆гры́зенно ѹ҆ме́ршее ѻ҆троча̀ по моли́твѣ твое́й ко хрⷭ҇тꙋ̀ а҆́бїе ѡ҆живѐ и҆ воста̀ здра́во. Позна́въ ѹ҆̀бо жизнода́вца всѣ́хъ и҆́стиннагѡ бг҃а, съ тве́рдою вѣ́рою воззва́лъ є҆сѝ є҆мꙋ̀: <red>А҆</red>ллилꙋ́їа.
