---
title: "І҆́косъ г҃"
navigation:
  key: akathists-panteleimon-6
  title: "І҆́косъ г҃"
  parent: akathists-panteleimon
  order: 6
type: "akathist"
---

## І҆́косъ г҃:

<red>И҆</red>мꙋ́щи ѡ҆би́тель твоѧ̑ вседрагꙋ́ю главꙋ̀ твою̀, бг҃омꙋ́дрый страстоте́рпче, ꙗ҆́кѡ превели́кое сокро́вище, ра́дости и҆сполнѧ́етсѧ ѡ҆ се́мъ и҆, любо́вїю воспѣва́ющи да́ннꙋю тебє̀ ѿ бг҃а блгⷣть и҆сцѣле́нїй, благода́рнѡ зове́тъ тѝ:

<red>Р</red>а́дꙋйсѧ, нїкомиді́и свѣти́льниче всесвѣ́тлый: ра́дꙋйсѧ, чтꙋ́щей тѧ̀ ѻ҆би́тєли стра́же неꙋсы́пный. Ра́дꙋйсѧ, и҆́мже ѡ҆хладѐ безбж҃їе: ра́дꙋйсѧ, и҆́мже возрастѣ̀ бг҃опозна́нїе. Ра́дꙋйсѧ, свѣ́тлаѧ страстоте́рпцєвъ сла́во: ра́дꙋйсѧ, ра́достное правосла́вныхъ слы́шанїе. Ра́дꙋйсѧ, и҆сцѣле́нїй блгⷣтный и҆сто́чниче: ра́дꙋйсѧ, даро́ванїй вели́кихъ вмести́лище. Ра́дꙋйсѧ, благово́нное мѵ́рѡ, ѡ҆благоꙋха́ющее дꙋ́ши: ра́дꙋйсѧ, ꙗ҆́кѡ помога́еши призыва́ющимъ тѧ̀. Ра́дꙋйсѧ, слѣпы̑мъ зрѣ́нїе дарова́вый: ра́дꙋйсѧ, хромы̑мъ благоше́ствїе ѹ҆стро́ивый.

<red>Р</red>а́дꙋйсѧ, великомч҃ниче и҆ цѣли́телю пантелеи́моне.
