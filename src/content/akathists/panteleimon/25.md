---
title: "Конда́къ г҃҃і"
navigation:
  key: akathists-panteleimon-25
  title: "Конда́къ г҃҃і"
  parent: akathists-panteleimon
  order: 25
type: "akathist"
---

## Конда́къ г҃҃і:

<red>Ѽ</red> многострада́льный и҆ преди́вный страстоте́рпче хрⷭ҇то́въ и҆ цѣли́телю на́шъ пантелеи́моне! Млⷭ҇тиво прїе́мъ сїѐ ма́лое ѿ на́съ приноше́нїе, ѿ многоѻбра́зныхъ недꙋ́гѡвъ и҆сцѣлѝ ны̀ и҆ предста́тельствомъ твои́мъ сохранѝ ѿ вра́гъ ви́димыхъ и҆ невиди́мыхъ и҆ вѣ́чнагѡ мꙋче́нїѧ и҆зба́витисѧ на́мъ гдⷭ҇а ѹ҆молѝ, да во црⷭ҇твїи є҆го̀ вы́нꙋ воспѣва́емъ: <rubric class="inline">А҆ллилꙋ́їа, а҆ллилꙋ́їа, а҆ллилꙋ́їа.</rubric>

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃ла земна́гѡ:</incipit></rubric>

<rubric>И҆ па́ки конда́къ пе́рвый: <incipit><red>И҆́</red>збранный страстоте́рпче:</incipit></rubric>
