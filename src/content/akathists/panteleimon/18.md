---
title: "І҆́косъ ѳ҃"
navigation:
  key: akathists-panteleimon-18
  title: "І҆́косъ ѳ҃"
  parent: akathists-panteleimon
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща́нныѧ не возмо́гꙋтъ по достоѧ́нїю восхвали́ти борє́нїѧ твоѧ̑, сла́вный добропобѣ́дниче, ка́кѡ непобѣди́мою си́лою бж҃їею ю҆́ный лѣ̑ты побѣдѝ дре́внѧго и҆ и҆ско́ннагѡ врага̀ и҆ посрамѝ і҆́дѡльскꙋю преле́сть. Мы̀ же, ѹ҆дивле́нїѧ и҆спо́лненнїи, зове́мъ тѝ:

<red>Р</red>а́дꙋйсѧ, ра́достное зрѣ́лище а҆́гг҃ловъ: ра́дꙋйсѧ, благоговѣ́йное ѹ҆дивле́нїе человѣ́ковъ. Ра́дꙋйсѧ, кро́вь за хрⷭ҇та̀ и҆злїѧ́вый и҆ въ смє́рти млеко̀ и҆сточи́вый: ра́дꙋйсѧ, тѣ́ло за него̀ мꙋ́ченической смє́рти преда́вый. Ра́дꙋйсѧ, и҆сповѣ́дничества пра́вило: ра́дꙋйсѧ, до́блїй во́ине цр҃ѧ̀ царе́й. Ра́дꙋйсѧ, тьмы̑ держа́вца побѣди́вый: ра́дꙋйсѧ, побѣ́дою твоє́ю небѣ́сныхъ и҆ земны́хъ ѡ҆бвесели́вый. Ра́дꙋйсѧ, го́рнѧгѡ мі́ра ѡ҆бита́телю бл҃же́нный: ра́дꙋйсѧ, до́льнѧгѡ мі́ра мꙋ́дрый стра́нниче. Ра́дꙋйсѧ, дре́во, ѹ҆кра́шенное плода́ми блгⷣтныхъ дарова́нїй: ра́дꙋйсѧ, носѧ́й добропобѣ̑дныѧ вѣ́тви.

<red>Р</red>а́дꙋйсѧ, великомч҃ниче и҆ цѣли́телю пантелеи́моне.
