---
title: "І҆́косъ д҃"
navigation:
  key: akathists-avramijrost-8
  title: "І҆́косъ д҃"
  parent: akathists-avramijrost
  order: 8
type: "akathist"
---

## І҆́косъ д҃:

<red>С</red>лы́шавше бра́тїѧ ѡ҆ прише́ствїи твое́мъ въ ѡ҆би́тель и҆́хъ, пребл҃же́нне, и ви́дѣвше тѧ̀ благопрїѧ́тна и разꙋ́мна, прїѧ́ша съ ра́достїю, и крести́вше во и҆́мѧ ѻ҆ц҃а̀ и сн҃а и ст҃а́гѡ дх҃а, причтоша къ ли́кꙋ своемꙋ̀. мы̀ же, про́мыслꙋ бж҃їю, ѡ҆ тебѣ̀ ꙗ҆вле́нномꙋ, чꙋдѧ́щесѧ, восхвалѧ́емъ тѧ̀ си́це:

<red>Р</red>а́дꙋйсѧ, свѧты́мъ креще́нїемъ въ ѡ҆би́тели и҆́ночествꙋющихъ просвѣще́нный; ра́дꙋйсѧ, во ст҃о́мъ креще́нїи дара́ми дх҃а ст҃а́гѡ и҆спо́лненный. Ра́дꙋйсѧ, по креще́нїи ѡ҆́бразъ и҆́ноческїй на сѧ̀ прїе́мый; ра́дꙋйсѧ, и҆́го благо́е гдⷭ҇не на ра́мо твоѐ взе́мый. Ра́дꙋйсѧ, ꙗ҆́кѡ ѹ҆се́рднѡ послѣ́довалъ є҆сѝ стопа́мъ Хрⷭ҇товым; ра́дꙋйсѧ, ꙗ҆́кѡ на всѧ̑ по́двиги и҆́ночєскїѧ ѹ҆гото́валъ є҆сѝ дꙋ́шꙋ твою̀.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
