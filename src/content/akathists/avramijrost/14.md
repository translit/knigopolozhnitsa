---
title: "І҆́косъ з҃"
navigation:
  key: akathists-avramijrost-14
  title: "І҆́косъ з҃"
  parent: akathists-avramijrost
  order: 14
type: "akathist"
---

## І҆́косъ з҃:

<red>Н</red>о́вагѡ вѣ́ры ревни́телѧ, ꙗ҆́кѡже нїкола́а мѷръ лѷкі́йскихъ свѧти́телѧ, ви́димъ тѧ̀, бг҃оно́сне ѻ҆́ч҃е а҆вра́мїе; ꙗ҆́кѡ же бо то́й, ре́вностїю бж҃е́ственною распала́емъ, ка́пище ꙗ҆зы́ческое въ є҆фе́сѣ разсы́па до ѡ҆снѡва́нїѧ, си́це и ты̀ бг҃оме́рзскаго і҆́дѡла веле́са во гра́дѣ росто́вѣ си́лою крѣ́пкагѡ сокрꙋши́лъ є҆сѝ: сегѡ̀ ра́ди по достоѧ́нїю прїимѝ ѿ на́съ похвалы̑ сицєвы̑ѧ:

<red>Р</red>а́дꙋйсѧ, ст҃о́мꙋ і҆ѡа́ннꙋ бг҃ословꙋ собесѣ́дникъ бы́ти сподо́бивыйсѧ; ра́дꙋйсѧ, бл҃года́ть и си́лꙋ съ жезло́мъ ѿ негѡ̀ прїе́мый. Ра́дꙋйсѧ, ꙗ҆́кѡ си́мъ жезло́мъ сокрꙋши́лъ є҆сѝ скве́рнаго і҆́дѡла веле́са; ра́дꙋйсѧ, ꙗ҆́кѡ вельмѝ посрами́лъ є҆сѝ ѡбитавшаго во і҆́дѡле и҆ско́ннаго человѣкоꙋбі́йцꙋ. Ра́дꙋйсѧ, ꙗ҆́кѡ на се́мъ мѣ́сте хра́мъ и ѡ҆би́тель ст҃ꙋ́ю во сла́вꙋ и҆́стиннагѡ бг҃а воздви́глъ є҆сѝ; ра́дꙋйсѧ, ꙗ҆́кѡ здѣ̀ приста́нище бл҃гоѡти́шное ѡ҆бꙋрева́ємымъ молва́ми жите́йскими ѹ҆гото́валъ є҆сѝ.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
