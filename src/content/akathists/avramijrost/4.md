---
title: "І҆́косъ в҃"
navigation:
  key: akathists-avramijrost-4
  title: "І҆́косъ в҃"
  parent: akathists-avramijrost
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣва́емый ѡ҆ несозда́нномъ бж҃естве ѹ҆разꙋмѣ́лъ є҆сѝ, прпⷣбне, и положи́лъ є҆сѝ въ се́рдце твое́мъ ѡ҆брати́тисѧ ко хрⷭ҇тꙋ̀ и послѣ́довати є҆гѡ̀ ѹ҆че́нїю. тѣ́мже мы̀, чꙋдѧ́щесѧ ѡ҆ ско́ромъ твое́мъ на лꙋ̑чшаѧ преложе́нїю, дерза́емъ восхвалѧ́ти тѧ̀ таковы́ми гла́сы:

<red>Р</red>а́дꙋйсѧ, землѐ блага́ѧ, прїѧ́вшаѧ сѣ́мѧ нбⷭ҇нагѡ ѹ҆че́нїѧ; ра́дꙋйсѧ, свы́ше ѹ҆досто́ивыйсѧ бжⷭ҇твеннагѡ просвѣще́нїѧ. Ра́дꙋйсѧ, ни́во, произрасти́вшаѧ класъ живы́ѧ вѣ́ры; ра́дꙋйсѧ, сосꙋ́де, и҆спо́лненный бл҃года́ти ѡ҆би́льнѡ. Ра́дꙋйсѧ, крі́не, возни́кшїй посредѐ те́рнїѧ; ра́дꙋйсѧ, ѕвѣздо̀, возсїѧ́вшаѧ во тмѣ̀ ꙗ҆зы́ческагѡ нече́стїѧ.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
