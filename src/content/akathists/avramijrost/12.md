---
title: "І҆́косъ ѕ҃"
navigation:
  key: akathists-avramijrost-12
  title: "І҆́косъ ѕ҃"
  parent: akathists-avramijrost
  order: 12
type: "akathist"
---

## І҆́косъ ѕ҃:

<red>В</red>озсїѧ̀ па́че со́лнца бг҃оꙋгодное житїѐ твоѐ, всехва́льне ѻ҆́ч҃е а҆вра́мїе, и ꙗ҆́кѡже ѕвѣ̑зды небє́сныѧ, ѡ҆зари́ша добродѣ̑тели твоѧ̀ землю̀ росто́вскꙋю, ѡ҆ ни́хъ же и мы̀ бл҃годарѧ́ще хрⷭ҇та̀ бг҃а, да́вшагѡ тѝ таковꙋ́ю бл҃года́ть, восхвалѧ́емъ тѧ̀ си́це:

<red>Р</red>а́дꙋйсѧ, ѕвѣздо̀, во тмѣ̀ грѣхо́внѣй заблꙋ́ждшымъ свѣтѧ́щаѧ; ра́дꙋйсѧ, лѣ́ствице, возводѧ́щаѧ послѣ́дꙋющихъ тѝ по степе́нємъ добродѣ́телей ѿ землѝ на нб҃о. Ра́дꙋйсѧ, ꙗ҆́кѡ равноа҆гг҃льскомꙋ житїю̀ всѣ́хъ ѡ҆́бразомъ житїѧ̀ твоегѡ̀ ѹ҆чи́ши; ра́дꙋйсѧ, ꙗ҆́кѡ стра̑сти грѣхѡ́вныѧ подража́ющихъ тѝ побѣжда́ти рꙋково́диши. Ра́дꙋйсѧ, ѡ҆́бразе и҆́стиннагѡ смире́нїѧ; ра́дꙋйсѧ, зерца́ло и҆́стиннагѡ самоѿрече́нїѧ.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
