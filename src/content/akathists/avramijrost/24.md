---
title: "І҆́косъ в҃і"
navigation:
  key: akathists-avramijrost-24
  title: "І҆́косъ в҃і"
  parent: akathists-avramijrost
  order: 24
type: "akathist"
---

## І҆́косъ в҃і:

<red>П</red>ою́ще твоѐ честно́е преставле́нїе, чти́мъ ра́достнѡ па́мѧть твою̀, и къ твоемꙋ̀ цѣльбоно́сномꙋ гро́бꙋ припа́дающе, бл҃годаре́нїе прино́симъ, ꙗ҆́кѡ и по преставле́нїи твое́мъ на́съ не ѡ҆ставлѧ́еши, но ми́лостивнѡ призира́еши, посѣща́еши и застꙋпа́еши. тѣ́мже слы́шиши ѿ на́съ такова̑ѧ:

<red>Р</red>а́дꙋйсѧ, въ ми́рѣ и ра́дѡсти дꙋхо́внѣй ѿ ѡ҆би́тели твоеѧ̀ на н҃бса̀ пресели́выйсѧ; ра́дꙋйсѧ, ли́кꙋ и҆збра́нныхъ та́мѡ прїѻбщи́выйсѧ. Ра́дꙋйсѧ, ꙗ҆́кѡ въ со́нмѣ и҆́хъ предстои́ши ди́вномꙋ во ст҃ы́хъ бг҃ꙋ; ра́дꙋйсѧ, ꙗ҆́кѡ лице́мъ къ лицꙋ́ зри́ши неизрече́ннꙋю сла́вꙋ є҆гѡ̀. Ра́дꙋйсѧ, ꙗ҆́кѡ тѣ́ло твоѐ ст҃о́е нетлѣ́ннѡ ѡ҆брѣ́тесѧ на землѝ; ра́дꙋйсѧ, ꙗ҆́кѡ те́мъ возвели́чи гдⷭ҇ь ѡ҆би́тель твою̀ и гра́дъ на́шъ.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
