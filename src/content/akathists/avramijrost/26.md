---
title: "Мл҃тва"
navigation:
  key: akathists-avramijrost-26
  title: "Мл҃тва"
  parent: akathists-avramijrost
  order: 26
type: "akathist"
---

## Мл҃тва:

<versal>Ѽ</versal> прпⷣбне ѻ҆́ч҃е на́шъ а҆вра́мїе! нѐ забꙋ́ди на́съ грѣ́шныхъ, но помина́й всегда̀ во ст҃ы́хъ твои́хъ и бг҃оприѧтныхъ мл҃твахъ ста́до твоѐ, є҆́же са́мъ собра́лъ є҆сѝ, и молѝ за ны̀, ча̑да твоѧ̀, ѻ҆́ч҃е сщ҃е́нный, ꙗ҆́кѡ и҆мѣ́ѧй дерзнове́нїе ко гдⷭ҇ꙋ: не мни́мъ бо тѧ̀ ме́ртва сꙋ́ща, а҆́ще и преста́вилсѧ є҆сѝ ѿ на́съ, па́стырю на́шъ до́брый. сѐ мо́щи твоѧ̑ сты̑ѧ предъ ѻ҆чи́ма на́шима, ст҃а́ѧ же твоѧ̀ дꙋша̀, со а҆гг҃льскими безпло́тныхъ ли́ки прⷭ҇то́лꙋ всѣ́хъ цр҃ѧ̀ предстоѧ́щи, досто́йнѡ весели́тсѧ. и҆спросѝ ѹ҆́бѡ на́мъ вре́мѧ на покаѧ́нїе, ꙗ҆́кѡ да возмо́жемъ невозбра́ннѡ прейтѝ ѿ землѝ на нб҃о, и вѣ́чныѧ мꙋ́ки и҆зба́вившесѧ, нбⷭ҇нагѡ црⷭ҇твїѧ наслѣ́дницы бꙋ́демъ со всѣ́ми пра́ведными, ѿ вѣ́ка бл҃гоꙋгоди́вшими гдⷭ҇ꙋ на́шемꙋ і҆и҃сꙋ хрⷭ҇тꙋ̀, є҆мꙋ́же подоба́етъ всѧ́каѧ сла́ва, че́сть и поклоне́нїе со ѻ҆ц҃е́мъ и ст҃ы́мъ дх҃омъ ны́нѣ и при́снѡ и во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
