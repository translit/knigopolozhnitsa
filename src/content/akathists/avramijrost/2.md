---
title: "І҆́косъ а҃"
navigation:
  key: akathists-avramijrost-2
  title: "І҆́косъ а҃"
  parent: akathists-avramijrost
  order: 2
type: "akathist"
---

## І҆́косъ а҃:

<red>Ꙗ҆́</red>кѡ а҆гг҃ла земна́гѡ, ꙗ҆вѝ тѧ̀ гра́дꙋ росто́вꙋ цр҃ь а҆гг҃лѡвъ: прови́дѣвъ твоѐ ѿ і҆дѡлослꙋже́нїѧ къ немꙋ̀ ѡ҆браще́нїе, непостижи̑мымъ ѡ҆́бразомъ призва̀ тѧ̀ и҆з̾ тьмы̀ въ чꙋ́дный сво́й свѣ́тъ; на́съ же, велича́ющихъ неисповѣди́мꙋю бл҃гость є҆гѡ̀, наꙋчѝ взыва́ти тебѣ̀ такова́ѧ:

<red>Р</red>а́дꙋйсѧ, ѿ ѹ҆тро́бы ма́терней бг҃омъ пред̾избра́нный; ра́дꙋйсѧ, бл҃говоле́нїемъ сн҃а бж҃їѧ ѿ нече́стїѧ ко бл҃гоче́стїю ѿ ю҆́ности призва́нный. Ра́дꙋйсѧ, пла́меннꙋю любо́вь ко хрⷭ҇тꙋ̀ ꙗ҆ви́вый; ра́дꙋйсѧ, и҆́ноческое житїѐ до конца̀ возлюби́вый. Ра́дꙋйсѧ, ꙗ҆зы́ческагѡ нече́стїѧ ре́вностный ѡ҆бличи́телю; ра́дꙋйсѧ, до́брый ревни́телю хрⷭ҇тїа́нскїѧ вѣ́ры.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
