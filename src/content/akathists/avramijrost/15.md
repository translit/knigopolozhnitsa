---
title: "Конда́къ и҃"
navigation:
  key: akathists-avramijrost-15
  title: "Конда́къ и҃"
  parent: akathists-avramijrost
  order: 15
type: "akathist"
---

## Конда́къ и҃:

<red>С</red>тра́нное чꙋ́до ви́дѣвше въ хра́минѣ твое́й благовѣ́рнїи кнѧ́зїе, прише́дше бл҃гослове́нїе ѿ тебѣ̀ по ѡбы́чаю прїѧ́ти, є҆гда̀ ды́мъ че́рмнъ и҆ смра́денъ ѕѣлѡ̀ и҆зы́де ѿ ꙋмыва́льницы твоеѧ̀, ѹ҆жасо́шасѧ. ты̀ же, ѹ҆разꙋмѣ́въ ѕлокова́рнагѡ лꙋка́вагѡ дꙋ́ха дѣ́йствїе, поꙋчи́въ кнѧ́зи ѡпа́снѡ блюстѝ себѐ ѿ ко́зней вра́жїихъ, кꙋ́пнѡ съ ни́ми возопи́лъ є҆сѝ бг҃ꙋ: <red>А҆</red>ллилꙋ́їа.
