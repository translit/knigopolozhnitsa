---
title: "І҆́косъ ѳ҃"
navigation:
  key: akathists-avramijrost-18
  title: "І҆́косъ ѳ҃"
  parent: akathists-avramijrost
  order: 18
type: "akathist"
---

## І҆́косъ ѳ҃:

<red>В</red>иті́йствꙋющїй ѧзы́къ нѐ мо́жетъ досто́йнѡ восхвали́ти тѧ̀, пресла́вне ѻ҆́ч҃е а҆вра́мїе, мнѡ́гїѧ бо и пресла́вныѧ по́двиги въ животѣ̀ твое́мъ соверши́лъ є҆сѝ: мы̀ же, къ тебѣ̀ любо́вїю подвиза́емїи, во смире́нїи се́рдца дерза́емъ воспѣва́ти тебѣ̀ такова́ѧ:

<red>Р</red>а́дꙋйсѧ, возше́дый въ го́рнїй гра́дъ гдⷭ҇а вседержи́телѧ; ра́дꙋйсѧ, пресели́выйсѧ въ црⷭ҇тво нбⷭ҇ное. Ра́дꙋйсѧ, ꙗ҆́кѡ ст҃а́ѧ твоѧ̀ дꙋша̀ ны́нѣ въ пресвѣ́тломъ сїѡ́не всели́сѧ; ра́дꙋйсѧ, ꙗ҆́кѡ и тѣ́ло твоѐ нетлѣ́нїемъ въ ѡ҆би́тели твое́й просла́висѧ. Ра́дꙋйсѧ, те́плый ѡ҆ на́съ предста́телю ко хрⷭ҇тꙋ̀ бо́гꙋ; ра́дꙋйсѧ, бл҃года́ть на́мъ ѿ него̀ ѻ҆би́льнꙋю мл҃твами твои́ми подава́ѧй.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
