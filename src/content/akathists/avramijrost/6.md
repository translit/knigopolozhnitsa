---
title: "І҆́косъ г҃"
navigation:
  key: akathists-avramijrost-6
  title: "І҆́косъ г҃"
  parent: akathists-avramijrost
  order: 6
type: "akathist"
---

## І҆́косъ г҃:

<red>И҆</red>мѣ́ѧ помышле́нїе въ се́рдце свое́мъ є҆́же послꙋжи́ти хрⷭ҇тꙋ̀, дарова́вшемꙋ тебѣ̀ и҆сцѣле́нїе, ѻ҆́тай и҆зше́лъ є҆сѝ и҆з̾ до́мꙋ роди́телей твои́хъ и прилѣпи́лсѧ є҆сѝ ко хрⷭ҇тꙋ̀ гдⷭ҇ꙋ. тѣ́мъ мы̀, ѹ҆блажа́ѧ бл҃го́е твоѐ и҆зволе́нїе, вопїе́мъ тѝ си́це:

<red>Р</red>а́дꙋйсѧ, до́мъ и роди́телей твои́хъ гдⷭ҇а ра́ди ѡ҆ста́вивый; ра́дꙋйсѧ, въ невѣ́домѣй тѝ странѣ̀ взыска́нїй сп҃се́нїе. Ра́дꙋйсѧ, бога́тство земно́е ни во что́же вмѣни́вый; ра́дꙋйсѧ, нищетꙋ̀ па́че бога́тства возлюби́вый. Ра́дꙋйсѧ, ѡ҆́бразе жи́зни дꙋхо́вныѧ; ра́дꙋйсѧ, свѣ́те, возсїѧ́вый и҆з̾ тмы̀ грѣхо́вныѧ.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
