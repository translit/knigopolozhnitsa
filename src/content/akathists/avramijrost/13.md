---
title: "Конда́къ з҃"
navigation:
  key: akathists-avramijrost-13
  title: "Конда́къ з҃"
  parent: akathists-avramijrost
  order: 13
type: "akathist"
---

## Конда́къ з҃:

<red>Х</red>отѧ̀ пребл҃гі́й бг҃ъ ѹ҆тѣ́шити тѧ̀ въ ско́рби твое́й и ѡ҆ лю́дехъ, въ зловѣ́рїи ꙗ҆зы́честѣмъ погиба́ющихъ, бл҃же́ннѣ а҆вра́мїе, посла̀ на по́мощь къ тебѣ̀ возлю́бленнагѡ ѹ҆ченика̀ своегѡ̀ і҆ѡа́нна бг҃ослова, ꙗ҆́кѡ да ѹ҆крѣпи́тъ тѧ̀ къ низложе́нїю скве́рнагѡ і҆́дѡла веле́са: ты̀ же, жезло́мъ ѿ негѡ̀ воѡрꙋже́нъ и вѣ́рою ѹ҆твержде́нъ, въ дерзнове́нїи мно́зѣ возопи́лъ є҆сѝ бг҃ꙋ: <red>А҆</red>ллилꙋ́їа.
