---
title: "І҆́косъ а҃і"
navigation:
  key: akathists-avramijrost-22
  title: "І҆́косъ а҃і"
  parent: akathists-avramijrost
  order: 22
type: "akathist"
---

## І҆́косъ а҃і:

<red>С</red>вѣтоза́рное свѣти́ло, не то́чїю гра́дъ росто́въ ѡ҆зарѧ́ющее, но и всѧ̑ гра́ды и страны̑ рѡссі̑йскїѧ просвѣща́ющее, зри́мъ тѧ̀, свѣтоѧвле́нне ѻ҆́ч҃е а҆вра́мїе: съ невеще́ственными бо а҆́гг҃льскими свѣ́ты предстоѧ̀ трⷪ҇чномꙋ несозда́нномꙋ свѣ́тꙋ, и ѿ него̀ бжⷭ҇твенными лꙋча́ми ѡ҆сїѧва́емъ, ѡ҆блистава́еши вѣ́рныхъ, вопїю́щихъ тѝ си́це:

<red>Р</red>а́дꙋйсѧ, свѣти́льниче, добродѣ́тельми свѣтѧѧ́й; ра́дꙋйсѧ, мл҃твами твои́ми на́съ ѡгражда́ѧй. Ра́дꙋйсѧ, свѣ́те, пла́вающихъ въ жите́йстѣмъ мо́ри ѡ҆свѣща́ѧй; ра́дꙋйсѧ, свѣще́нїемъ твои́мъ безбѣ́днѡ преплыва́ти ѿ ми́ра къ нб҃есѝ направлѧ́ѧй. Ра́дꙋйсѧ, ст҃ы́нею твое́ю гра́дъ на́шъ присѣща́ѧй; ра́дꙋйсѧ, чꙋдесы̀ твои́ми всѧ̑ концы̀ ѡ҆зарѧ́ѧй.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
