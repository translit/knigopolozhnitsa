---
title: "Конда́къ і҃"
navigation:
  key: akathists-avramijrost-19
  title: "Конда́къ і҃"
  parent: akathists-avramijrost
  order: 19
type: "akathist"
---

## Конда́къ і҃:

<red>С</red>пастѝ хотѧ̀ Ермогена нѣ́коегѡ, по дѣ́йствꙋ дїа́волю въ сомнѣ́нїе ѡ҆ тебѣ̀ впа́дшаго, досточꙋ́дне а҆вра́мїе, ма́лѡ нѣ́коликѡ дне́й наказа́въ, за моли̑твы бра́тїи ѡ҆би́тели твоеѧ̀ па́ки поми́ловалъ є҆сѝ. ѻ҆́нъ же, позна́въ своѐ согрѣше́нїе, просла́ви тебѣ̀ неѕло́биваго бл҃годѣ́телѧ своего̀, и бг҃ꙋ, тобо́ю чꙋдодѣ́ющемꙋ, возопѝ: <red>А҆</red>ллилꙋ́їа.
