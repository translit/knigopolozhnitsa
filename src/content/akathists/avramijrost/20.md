---
title: "І҆́косъ і҃"
navigation:
  key: akathists-avramijrost-20
  title: "І҆́косъ і҃"
  parent: akathists-avramijrost
  order: 20
type: "akathist"
---

## І҆́косъ і҃:

<red>С</red>тѣна̀ гра́дꙋ росто́вꙋ ты̀ є҆сѝ, чꙋдотво́рче ст҃ы́й а҆вра́мїе, и всѣ̑мъ, прибегающымъ къ тебѣ̀, наде́жда крѣ́пкаѧ и застꙋпле́нїе. тѣ́мже и на́съ, любо́вїю ѹ҆блажа́ющихъ тѧ̀, ѿ недꙋ́гѡвъ и нꙋ́ждъ свобожда́й, вопїю́щихъ тебѣ̀ такова́ѧ:

<red>Р</red>а́дꙋйсѧ, стѣно̀ нерꙋши́маѧ гра́да росто́ва; ра́дꙋйсѧ, забра́ло со́бранногѡ тобо́ю стада̀ дꙋхо́вныхъ ѻ҆ве́цъ. Ра́дꙋйсѧ, во правовѣ́рїи стоѧ́щихъ незы́блемое ѹ҆твержде́нїе; ра́дꙋйсѧ, во бл҃гоче́стїи ходѧ́щихъ крѣ́пкое ѡ҆гражде́нїе. Ра́дꙋйсѧ, побо́рниче крѣ́пкїй ведꙋ́щихъ бра́нь къ дꙋховѡ́мъ ѕло́бы поднебє́снымъ; ра́дꙋйсѧ, вождю̀ премꙋ́дрый, пꙋ́ть приско́рбный и тѣ́сный ше́ствꙋющымъ показꙋ́ѧй.

<red>Р</red>а́дꙋйсѧ, прпⷣбне ѻ҆́ч҃е а҆вра́мїе, вели́кїй и пресла́вный росто́вскїй чꙋдотво́рче.
