---
title: "Конда́къ в҃"
navigation:
  key: akathists-avramijrost-3
  title: "Конда́къ в҃"
  parent: akathists-avramijrost
  order: 3
type: "akathist"
---

## Конда́къ в҃:

<red>В</red>и́дѧще роди́тели твоѝ тебѐ, прпⷣбне, на до́лзѣ вре́мени въ лю́томъ разслабле́нїи сꙋ́ща, недоꙋмѣва́хꙋ: ѻ҆ба́че пре́лестїю многобожїѧ ѕѣлѡ ѡслепле́ни бы́вше, не возжелѣ́ша ѡ҆брати́тисѧ къ є҆ди́номꙋ и҆́стинномꙋ бг҃ꙋ, подаю́щемꙋ всѣ̑мъ стра́ждꙋщымъ ско́рое и҆сцѣле́нїе, и вкꙋ́пѣ съ тобо́ю воспѣва́ти є҆мꙋ̀: <red>А҆</red>ллилꙋ́їа.
