---
title: "І҆́косъ ѳ҃"
navigation:
  key: akathists-leontijrost-18
  title: "І҆́косъ ѳ҃"
  parent: akathists-leontijrost
  order: 18
type: "akathist"
---

## І҆́косъ ѳ҃:

<red>В</red>иті́йство человѣ́ческое не довлѣ́етъ къ прославле́нїю мно́гихъ и҆ пресла́вныхъ чꙋдотворе́нїй твои́хъ, ст҃и́телю лео́нтїе, и҆́миже цр҃ковь росто́вскаѧ бл҃гоꙋкраси́сѧ, и҆ сегѡ̀ ра́ди гла́сы хвале́бными ѹ҆се́рднѡ тѧ̀ сла́вимъ, ꙗ҆́кѡ своегѡ̀ первост҃и́телѧ, просвѣти́телѧ и҆ предста́телѧ ко гдⷭ҇ꙋ, зовꙋ́ще къ тебѣ̀ бл҃года́рственнѡ и҆ хвале́бнѡ:

<red>Р</red>а́дꙋйсѧ, алава́стре цѣле́бный мѵ́ра хрⷭ҇то́ва преиспо́лненный: ра́дꙋйсѧ, рѣко̀ чꙋде́съ многово́днаѧ. Ра́дꙋйсѧ, и҆сто́чниче кипѧ́й и҆сцѣле́ньми: ра́дꙋйсѧ, кла́дезю, ѿ негѡ́же болѧ́щїи здра́вїе почерпа́ютъ. Ра́дꙋйсѧ, нетлѣ́нїѧ цвѣ́те бл҃гоꙋха́нный и҆ прекра́сный: ра́дꙋйсѧ, безсме́ртїѧ зарѐ присносїѧ́ющаѧ. Ра́дꙋйсѧ, би́сере драгі́й бж҃їѧ блгⷣти, въ нѣ́дрѣхъ земны́хъ ѡ҆брѣте́нный: ра́дꙋйсѧ, со сла́вою и҆ че́стїю во хра́мѣ бж҃їемъ положе́нный. Ра́дꙋйсѧ, ꙗ҆́кѡ къ тебѣ̀ слѣпі́и приходѧ́ще, зрѧ́щїи возвраща́хꙋсѧ: ра́дꙋйсѧ, ꙗ҆́кѡ къ тебѣ̀ хро́мїи и҆ нича́щїи ползꙋ́ще, прѧмоходѧ́ще ѿхожда́хꙋ. Ра́дꙋйсѧ, разсла́бленныхъ бл҃года́тный ѹ҆крѣпи́телю: ра́дꙋйсѧ, бѣснова́тыхъ ѿ наси́лїѧ дїа́вольскагѡ свободи́телю.

<red>Р</red>а́дꙋйсѧ, лео́нтїе, росто́вскїй чꙋдотво́рче.
