---
title: "Конда́къ г҃"
navigation:
  key: akathists-leontijrost-5
  title: "Конда́къ г҃"
  parent: akathists-leontijrost
  order: 5
type: "akathist"
---

## Конда́къ г҃:

<red>С</red>и́лою хрⷭ҇то́вою преиспо́лненный, ст҃и́телю лео́нтїе, не ѹ҆боѧ́лсѧ є҆сѝ противꙋста́ти со́нмищꙋ і҆дѡлослꙋжи́телей, со ѻ҆рꙋ́жїемъ и҆ дреко́льми на тѧ̀ прише́дшемꙋ, къ ни̑мже, въ ст҃и́тєльскїѧ ри̑зы ѡ҆блече́нный, и҆з̾ хра́ма бж҃їѧ кро́ткѡ и҆зше́лъ є҆сѝ, и҆ съ любо́вїю и҆́хъ ѹ҆вѣщава́лъ є҆сѝ, ѡ҆брати́тисѧ ко хрⷭ҇тꙋ̀ бг҃ꙋ, и҆ вкꙋ́пѣ съ тобо́ю пѣ́ти є҆мꙋ̀: <red>А҆</red>ллилꙋ́їа.
