---
title: "І҆́косъ в҃ї"
navigation:
  key: akathists-leontijrost-24
  title: "І҆́косъ в҃ї"
  parent: akathists-leontijrost
  order: 24
type: "akathist"
---

## І҆́косъ в҃ї:

<red>П</red>ою́ще по́двиги твоѧ̑ равноапⷭ҇льныѧ, и҆ мнѡ́гаѧ пресла̑внаѧ чꙋдотворє́нїѧ твоѧ̑, чꙋдотво́рче ст҃ы́й лео́нтїе, мо́лимъ тѧ̀, ми́лостиваго предста́телѧ на́шего: моли́сѧ съ на́ми и҆ ѡ҆ на́съ ко хрⷭ҇тꙋ̀ бг҃ꙋ, да проба́витъ къ на́мъ млⷭ҇ть свою̀, и҆ ꙗ҆ви́тъ на́мъ вели̑кїѧ своѧ̑ щедрѡ́ты, да возмо́жемъ бл҃гопрїѧ́тнѡ приноси́ти тебѣ̀ ѿ ѹ҆се́рдїѧ на́шегѡ сїѧ̑ пѣ́снєнныѧ похвалы̑:

<red>Р</red>а́дꙋйсѧ, прест҃ы́ѧ трⷪ҇цы вѣ́рный и҆сповѣ́дниче: ра́дꙋйсѧ, прест҃ы́ѧ бцⷣы досто́йный и҆збра́нниче. Ра́дꙋйсѧ, а҆́гг҃льскихъ во́инствъ собесѣ́дниче: ра́дꙋйсѧ, всѣ́хъ ст҃ы́хъ сожи́телю. Ра́дꙋйсѧ, въ ра́йскихъ ѡ҆би́телехъ пребыва́ѧй: ра́дꙋйсѧ, ѿ го́рнихъ высо́тъ къ земнорѡ́днымъ ми́лостивнѡ приника́ѧй. Ра́дꙋйсѧ, любо́вь къ па́ствѣ твое́й неизмѣ́ннѡ сохрани́вый: ра́дꙋйсѧ, чꙋде́съ мно́жествомъ и҆ по сме́рти ча̑да твоѧ̑ ѡ҆зари́вый. Ра́дꙋйсѧ, въ вы́шнихъ жи́вый и҆ ѡ҆ ни́жнихъ промышлѧ́ѧй: ра́дꙋйсѧ, гра́дъ росто́въ ѿ всѧ́кагѡ ѕла̀ соблюда́ѧй. Ра́дꙋйсѧ, тѣле́съ на́шихъ немздопрїи́мный цѣле́бниче: ра́дꙋйсѧ, ѡ҆ дꙋша́хъ на́шихъ бл҃гопрїѧ́тный къ бг҃ꙋ мл҃твенниче.

<red>Р</red>а́дꙋйсѧ, лео́нтїе, росто́вскїй чꙋдотво́рче.
