---
title: "І҆́косъ і҃"
navigation:
  key: akathists-leontijrost-20
  title: "І҆́косъ і҃"
  parent: akathists-leontijrost
  order: 20
type: "akathist"
---

## І҆́косъ і҃:

<red>Ц</red>р҃ѧ̀ нбⷭ҇нагѡ хрⷭ҇та̀ вѣ́рный ра́бе и҆ ѹ҆го́дникъ бы́лъ є҆сѝ, ст҃и́телю лео́нтїе, и҆ ѿ негѡ̀ нетлѣ́нїемъ и҆ чꙋдесы̀ просла́вленный, ѿ вели́каго кнѧ́зѧ а҆ндре́а бг҃олю́бскагѡ по́честь посме́ртнꙋю воспрїѧ́лъ є҆сѝ въ мощах твои́хъ ст҃ы́хъ, и҆̀мже покланѧ́ющесѧ съ вѣ́рою и҆ любо́вїю, пѣ́сненнѡ тебѣ̀ вопїе́мъ:

<red>Р</red>а́дꙋйсѧ, правосла́вїѧ ѹ҆твержде́нїе: ра́дꙋйсѧ, а҆рхїере́євъ красото̀. Ра́дꙋйсѧ, въ со́нїихъ и҆ видѣ́нїихъ вѣ́рныѧ посѣща́ѧй: ра́дꙋйсѧ, ꙗ҆вле́нїемъ твои́мъ больны̑мъ нездра́вїе во здра́вїе претворѧ́ѧй. Ра́дꙋйсѧ, ско́рый помо́щниче моли́твеннѡ тѧ̀ призыва́ющихъ: ра́дꙋйсѧ, ѹ҆се́рдный застꙋ́пниче тѧ̀ почита́ющихъ. Ра́дꙋйсѧ, правовѣ́рныхъ бл҃гонаде́жное прибѣ́жище: ра́дꙋйсѧ, по бзѣ и҆ бцⷣѣ крѣ́пкое на́ше ѹ҆пова́нїе. Ра́дꙋйсѧ, врачꙋ̀ безме́здный, є҆ди́ныѧ вѣ́ры то́кмѡ тре́бꙋѧй: ра́дꙋйсѧ, бли̑жнимъ и҆ да̑льнимъ щедрѡ́ты цѣлє́бныѧ подава́ѧй. Ра́дꙋйсѧ, росто́ва храни́телю неѿстꙋ́пный: ра́дꙋйсѧ, всѣ́ѧ рѡссі́и предста́телю бг҃омъ да́нный.

<red>Р</red>а́дꙋйсѧ, лео́нтїе, росто́вскїй чꙋдотво́рче.
