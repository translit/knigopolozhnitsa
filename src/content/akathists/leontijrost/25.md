---
title: "Конда́къ г҃і"
navigation:
  key: akathists-leontijrost-25
  title: "Конда́къ г҃і"
  parent: akathists-leontijrost
  order: 25
type: "akathist"
---

## Конда́къ г҃і:

<red>Ѽ</red> прест҃ый и҆ преди́вный чꙋдотво́рче, ст҃и́телю ѻ҆́ч҃е лео́нтїе, росто́ва первопа́стырю и҆ всѣ́хъ вѣ́рныхъ предста́телю! прїимѝ ми́лостивѡ сїѐ ма́лое моле́нїе на́ше въ похвалꙋ̀ тебѣ̀ приноси́мое, и҆ бл҃гопрїѧ́тными мл҃твами твои́ми ко гдⷭ҇ꙋ бг҃ꙋ, сотворѝ на́съ наслѣ́дники бы́ти всесвѣ́тлагѡ црⷭ҇твїѧ хрⷭ҇то́ва: да предста́тельствомъ твои́мъ мꙋче́нїй вѣ́чныхъ и҆зба́вльшесѧ, сподо́бимсѧ въ ра́дости ст҃ы́хъ, вкꙋ́пѣ съ тобо́ю пѣ́ти вѣ́чнѡ бг҃ꙋ: А҆<rubric class="inline">ллилꙋ́їа.</rubric>

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆</red>гг҃лонра́вное житі҆ѐ:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нный чꙋдотво́рче:</incipit></rubric>
