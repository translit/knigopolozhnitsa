---
title: "Конда́къ д҃"
navigation:
  key: akathists-leontijrost-7
  title: "Конда́къ д҃"
  parent: akathists-leontijrost
  order: 7
type: "akathist"
---

## Конда́къ д҃:

<red>Б</red>ꙋ́рѧ гоне́нїѧ ꙗ҆зы́ческагѡ па́ки возшꙋмѣ̀ на тѧ̀, ст҃и́телю лео́нтїе, и҆ и҆згна̀ тѧ̀ и҆з̾ гра́да росто́ва на предгра́дїе є҆гѡ̀, и҆дѣ́же ты̀ посели́лсѧ є҆сѝ, и҆ хра́мъ бж҃їй во и҆́мѧ а҆рхїстрати́га си́лъ нбⷭ҇ныхъ та́мѡ созда́въ, при не́мъ подвиза́лсѧ є҆сѝ въ трꙋдѣ́хъ а҆пⷭ҇льскихъ, зовы́й є҆ди́номꙋ могꙋ́щемꙋ сп҃стѝ заблꙋ́ждшыѧ человѣ́ки хрⷭ҇тꙋ̀, цр҃ю̀ и҆ бг҃ꙋ: <red>А҆</red>ллилꙋ́їа.
