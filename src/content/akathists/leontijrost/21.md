---
title: "Конда́къ а҃і"
navigation:
  key: akathists-leontijrost-21
  title: "Конда́къ а҃і"
  parent: akathists-leontijrost
  order: 21
type: "akathist"
---

## Конда́къ а҃і:

<red>П</red>ѣ́нїе моле́бное ѿ лѣ́тъ дре́внихъ и҆ доны́нѣ не ѹ҆молчѐ ѹ҆ гро́ба твоегѡ̀, ст҃и́телю ѻ҆́ч҃е на́шъ лео́нтїе, и҆ свѣща̀ неꙋгаси́мѡ пребыва́етъ та́мѡ, є҆ѧ́же погаше́нїе є҆ди́нымъ ѿ кли̑рїкъ собо́рныѧ це́ркве ты̀ гро́знѡ покара́лъ є҆сѝ, разслабле́нїемъ теле́снымъ вино́внаго наказа́въ, до́ндѣже не вразꙋми́сѧ, и҆ съ покаѧ́нїемъ не ѡ҆брати́сѧ къ тебѣ̀ цѣле́бникꙋ бл҃года́тномꙋ, зовы́й тѧ̀ прославлѧ́ющемꙋ бг҃ꙋ: <red>А҆</red>ллилꙋ́їа.
