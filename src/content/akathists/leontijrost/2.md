---
title: "І҆́косъ а҃"
navigation:
  key: akathists-leontijrost-2
  title: "І҆́косъ а҃"
  parent: akathists-leontijrost
  order: 2
type: "akathist"
---

## І҆́косъ а҃:

<red>А҆</red>гг҃лонра́вное житїѐ возлюби́въ, ѻ҆́ч҃е лео́нтїе, въ ѡ҆би́тель кі́ево-пече́рскꙋю прише́лъ є҆сѝ, и҆ ѿ прпⷣбныхъ ѻ҆тє́цъ а҆нтѡ́нїа и҆ ѳеодо́сїа во и҆́ночество прїѧ́въ постриже́нїе, свѧ́тѡ и҆ бг҃оꙋго́днѡ пожи́лъ є҆сѝ, подвиза́ѧсѧ въ по́стѣ̀, бдѣ́нїи и҆ мл҃твахъ непреста́нныхъ. тѣ́мже слы́шиши ѿ на́съ бл҃гохвалє́нїѧ такѡва́ѧ:

<red>Р</red>а́дꙋйсѧ, земны́й а҆́гг҃ле, во пло́ти нб҃снѡ пожи́вый: ра́дꙋйсѧ, нбⷭ҇ный человѣ́че, ѡ҆ го́рнихъ вы́нꙋ помышлѧ́вый. Ра́дꙋйсѧ, во мра́цѣ пеще́рнѣмъ свѣ́тъ бг҃ови́дѣнїѧ сниска́вый: ра́дꙋйсѧ, по́двиги вели́кими пло́ть твою̀ ѡ҆бꙋзда́вый. Ра́дꙋйсѧ, смире́нїемъ высѡ́каѧ стѧжа́вый: ра́дꙋйсѧ, терпе́нїемъ всѧ̑ и҆скꙋшє́нїѧ дїа́вѡльскїѧ побѣди́вый. Ра́дꙋйсѧ, посто́мъ дꙋ́шꙋ твою̀ просвѣти́вый: ра́дꙋйсѧ, мл҃твами непреста́нными се́рдце твоѐ ѡ҆свѣти́вый. Ра́дꙋйсѧ, сосꙋ́де и҆збра́нный бж҃їѧ бл҃года́ти: ра́дꙋйсѧ, селе́нїе непоро́чное дх҃а ст҃а́гѡ. Ра́дꙋйсѧ, свѣти́льниче, сїѧ́ѧй да̑ры бжⷭ҇твенными: ра́дꙋйсѧ, лꙋчѐ пресвѣ́тлагѡ сл҃нца пра́вды хрⷭ҇та̀.

<red>Р</red>а́дꙋйсѧ, лео́нтїе, росто́вскїй чꙋдотво́рче.
