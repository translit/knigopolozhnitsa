---
title: "І҆́косъ ѕ҃"
navigation:
  key: akathists-leontijrost-12
  title: "І҆́косъ ѕ҃"
  parent: akathists-leontijrost
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ во гра́дѣ росто́вѣ свѣ́томъ до́брыхъ дѣ́лъ твои́хъ, ст҃и́телю приснопа́мѧтне, ѡ҆ ни́хже прославлѧ́хꙋ лю́ди ѻ҆ц҃а̀ нбⷭ҇нагѡ бг҃а, ѹ҆крѣпи́вшагѡ тѧ̀ на по́двиги а҆пⷭ҇льскїѧ, и҆ дарова́вшагѡ тѝ си́лꙋ и҆ вла́сть на дꙋ̑хи нечи́стыѧ, ѿ и҆́хже влїѧнїѧ па́гꙋбнагѡ свобожда́лъ є҆сѝ человѣ́ки, тебѣ̀ зовꙋ́щыѧ и҆ глаго́лющыѧ:

<red>Р</red>а́дꙋйсѧ, хрⷭ҇тꙋ̀ ѹ҆невѣ́стивый мнѡ́гїѧ дꙋ́шы человѣ́чєскїѧ: ра́дꙋйсѧ, ѿ хрⷭ҇та̀ ѡ҆богаще́нный мно́гими бл҃годатными да́ры. Ра́дꙋйсѧ, крі́не бл҃гоꙋха́нный нбⷭ҇нагѡ прозѧбе́нїѧ: ра́дꙋйсѧ, ма́слино бл҃гопло́днаѧ сада̀ їи҃сова. Ра́дꙋйсѧ, гра́да росто́ва сла́во и҆ похвало̀: ра́дꙋйсѧ, вѣ́ры хрⷭ҇то́вой въ не́мъ крѣ́пкое ѹ҆твержде́нїе. Ра́дꙋйсѧ, бл҃гоче́стїѧ ѹ҆чи́телю: ра́дꙋйсѧ, правосла́вїѧ наста́вниче. Ра́дꙋйсѧ, недꙋ́гѡвъ дꙋше́вныхъ и҆ тѣле́сныхъ цѣли́телю: ра́дꙋйсѧ, ни́щихъ и҆ ѹ҆бо́гихъ пита́телю. Ра́дꙋйсѧ, свѧще́нникѡвъ рꙋкополага́телю. ра́дꙋйсѧ, и҆́нокѡвъ покрови́телю.

<red>Р</red>а́дꙋйсѧ, лео́нтїе, росто́вскїй чꙋдотво́рче.
