---
title: "І҆́косъ и҃"
navigation:
  key: akathists-leontijrost-16
  title: "І҆́косъ и҃"
  parent: akathists-leontijrost
  order: 16
type: "akathist"
---

## І҆́косъ и҃:

<red>В</red>е́сь въ же́ртвꙋ бг҃ꙋ прине́слсѧ є҆сѝ, ст҃и́телю достобл҃же́нный, и҆ со дерзнове́нїемъ мно́гимъ хрⷭ҇тꙋ̀ предста́лъ є҆сѝ во сла́вѣ црⷭ҇твїѧ нбⷭ҇нагѡ, и҆дѣ́же не забꙋ́ди и҆ на́съ, земны́хъ, ѹ҆се́рднѡ съ любо́вїю тѧ̀ почита́ющихъ, но при́снѡ моли́сѧ ѡ҆ сп҃се́нїи на́шемъ, да тебѣ̀ зове́мъ хвале́бнѡ:

<red>Р</red>а́дꙋйсѧ, пе́рвый сщ҃енномч҃ниче землѝ рѡссі́йскїѧ: ра́дꙋйсѧ, кро́ве ѡ҆багре́нїемъ ѹ҆краси́вый ри́зꙋ твою̀ ст҃ительскꙋю. Ра́дꙋйсѧ, со стрⷭ҇тоте́рпцы вше́дый въ ра́дость гдⷭ҇а твоегѡ̀: ра́дꙋйсѧ, а҆́гнцꙋ бж҃їю по́двигомъ земны́мъ подража́вый. Ра́дꙋйсѧ, за ѻ҆́вцы твоѧ̑ словє́сныѧ дꙋ́шꙋ твою̀ положи́вый: ра́дꙋйсѧ, и҆́мѧ хрⷭ҇то́во кончи́ною твое́ю просла́вивый. Ра́дꙋйсѧ, сме́рть мч҃ническꙋю прїѧ́вый, но тлѣ́нїѧ не позна́вый: ра́дꙋйсѧ, чꙋдесы̀ мно́гими ст҃ость твою̀ ѡ҆знаменова́вый. Ра́дꙋйсѧ, во гро́бъ соше́дый и҆ ѿ негѡ̀ заре́ю безсме́ртїѧ возсїѧ́вый: ра́дꙋйсѧ, во ѡ҆де́ждꙋ бл҃года́тнагѡ нетлѣ́нїѧ ѡ҆блече́нный. Ра́дꙋйсѧ, воскрⷭ҇нїѧ хрⷭ҇то́ва си́лꙋ въ ме́ртвенномъ тѣлесѝ твое́мъ проѧви́вый: ра́дꙋйсѧ, во бл҃гоꙋха́нїи ст҃ы́ни ѡ҆почи́вый.

<red>Р</red>а́дꙋйсѧ, лео́нтїе, росто́вскїй чꙋдотво́рче.
