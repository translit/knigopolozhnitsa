---
title: "І҆́косъ в҃"
navigation:
  key: akathists-leontijrost-4
  title: "І҆́косъ в҃"
  parent: akathists-leontijrost
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный тебѣ̀ дарова́сѧ, ст҃че бж҃їй, ѿ хрⷭ҇та̀ бг҃а, и҆же посла̀ тѧ̀ въ странꙋ̀ росто́вскꙋю проповѣ́дати лю́демъ є҆ѵⷢ҇лїе хрⷭ҇то́во, и҆ приводи́ти къ позна́нїю вѣ́ры и҆́стинныѧ і҆дѡлослꙋже́нїемъ ѡ҆держи̑мыѧ человѣ́ки. мы́ же тѧ̀, равноапⷭ҇льнагѡ проповѣ́дника вѣ́дꙋще, привѣ́тствꙋемъ ра́достнѡ си́ми достодо́лжными хвалє́нїи:

<red>Р</red>а́дꙋйсѧ, первопресто́льниче ст҃ы́ѧ росто́вскїѧ цр҃кве: ра́дꙋйсѧ, правосла́вїѧ сто́лпе непоколеби́мый. Ра́дꙋйсѧ, кра̑сныѧ но́зѣ твоѝ напра́вивый къ боре́нїю со врагѝ сп҃се́нїѧ человѣ́ческагѡ: ра́дꙋйсѧ, а҆пⷭ҇льски подвиза́выйсѧ во гра́дѣ росто́вѣ. Ра́дꙋйсѧ, терпѣли́вѡ преноси́вый гоне́нїе ве́лїе ѿ і҆дѡлослꙋжи́телей: ра́дꙋйсѧ, любо́вїю оте́ческою ѕло́бꙋ и҆́хъ побѣжда́вый. Ра́дꙋйсѧ, мꙋ́жествомъ дꙋшѝ твоеѧ̀ всѧ̑ злохи́трѡсти и҆́хъ посрами́вый: ра́дꙋйсѧ, бл҃говре́меннѡ и҆ безвре́меннѡ па́ствꙋ твою̀ бл҃гоче́стїю поꙋча́вый. Ра́дꙋйсѧ, ста́рцєвъ идѡлослꙋжи́тельныхъ бг҃омꙋ́дрый ѡ҆бличи́телю: ра́дꙋйсѧ, младе́нцєвъ бл҃гі́й наꙋчи́телю. Ра́дꙋйсѧ, неꙋтоми́мѡ подвиза́выйсѧ ѡ҆ сп҃се́нїи дꙋ́шъ человѣ́ческихъ: ра́дꙋйсѧ, просвѣти́вый росто́въ свѣ́томъ позна́нїѧ хрⷭ҇то́ва.

<red>Р</red>а́дꙋйсѧ, лео́нтїе, росто́вскїй чꙋдотво́рче.
