---
title: "Конда́къ і҃"
navigation:
  key: akathists-leontijrost-19
  title: "Конда́къ і҃"
  parent: akathists-leontijrost
  order: 19
type: "akathist"
---

## Конда́къ і҃:

<red>С</red>п҃се́нїѧ дꙋше́внагѡ хода́тай ꙗ҆влѧ́ешисѧ вѣ̑рнымъ, ст҃и́телю лео́нтїе, и҆ при́снѡ мо́лишисѧ бг҃ꙋ ѡ҆ па́ствѣ твое́й земно́й, ѹ҆се́рднѡ тѧ̀ почита́ющей. сїѐ ѹ҆вѣрѧ́ѧ въ чꙋ́дномъ видѣ́нїи ꙗ҆ви́лсѧ є҆сѝ въ нощѝ, въ собо́рнѣмъ хра́мѣ росто́ва, съ под̾ѧ́тыми горѣ̀ дла́ньми ѹ҆ прⷭ҇то́ла бж҃їѧ ѹ҆се́рднѡ молѧ́йсѧ и҆ свѣ́томъ нбⷭ҇нымъ сїѧ́ѧй, є҆́же ви́дѣвъ мꙋ́жъ, такова́гѡ видѣ́нїѧ досто́йный, возопѝ ко гдⷭ҇ꙋ: <red>А҆</red>ллилꙋ́їа.
