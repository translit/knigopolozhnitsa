---
title: "І҆́косъ а҃"
navigation:
  key: akathists-vasilijostrog-2
  title: "І҆́косъ а҃"
  parent: akathists-vasilijostrog
  order: 2
type: "akathist"
---

## І҆́косъ а҃:

<red>А҆́</red>гг҃лъ во пло́ти междꙋ̀ людьмѝ ꙗ҆ви́сѧ, васі́лїе чꙋдотво́рче. Чꙋде́сною си́лою дх҃а ст҃а́гѡ свѧза́лъ є҆сѝ всѧ̑ и҆скꙋше́нїѧ. Сегѡ̀ ра́ди пое́мъ тѝ такѡва́ѧ:

<red>Р</red>а́дꙋйсѧ, ѻ҆́тче ѻ҆тцѡ́въ прпⷣбныхъ, мнѡ́гїѧ вѣ́рѣ пра̑выѧ наꙋчи́вый. Ра́дꙋйсѧ, неꙋста́нный слꙋжи́телю є҆ѵⷢ҇лїѧ, поꙋче́нїемъ и҆ дѣ́лы своѧ̑ ѿ ѕла̀ на́съ спаса́вый. Ра́дꙋйсѧ, правосла́вїѧ храни́телю и҆ ѹ҆чи́телю. Ра́дꙋйсѧ, въ ско́рбехъ вѣ́ка сегѡ̀ ѹ҆тѣ́шителю. Ра́дꙋйсѧ, всѧ́кой болѣ̑зни цѣли́телю. Ра́дꙋйсѧ, па́стырю ѻ҆вцы̀ заблꙋ́дшыѧ и҆ ѹ҆се́рдный и҆́хъ къ бг҃ꙋ возврати́телю. Ра́дꙋйсѧ, дꙋ́шъ а҆́лчꙋщихъ пита́телю. Ра́дꙋйсѧ, ѹ҆мѡ́въ помраче́нныхъ просвѣти́телю.

<red>Р</red>а́дꙋйсѧ, ст҃ы́й васі́лїе, похвало̀ ро́да на́шегѡ.
