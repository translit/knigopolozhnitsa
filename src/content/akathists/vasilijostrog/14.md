---
title: "І҆́косъ з҃"
navigation:
  key: akathists-vasilijostrog-14
  title: "І҆́косъ з҃"
  parent: akathists-vasilijostrog
  order: 14
type: "akathist"
---

## І҆́косъ з҃:

<red>Н</red>о́вагѡ ст҃а́гѡ дарова̀ на́мъ гдⷭ҇ь и҆ по преставле́нїи твое́мъ тѣ́ло твоѐ просла́ви, си́лою дꙋ́шъ спасе́нїѧ и҆ всѧ́кїѧ немощѝ и҆сцѣлє́нїѧ ѹ҆краси́въ. Сегѡ̀ ра́ди всѧ̑ вселе́ннаѧ дне́сь вопїе́тъ тѝ:

<red>Р</red>а́дꙋйсѧ, многоцѣ́нныхъ дарѡ́въ ковче́же. Ра́дꙋйсѧ, и҆сто́чниче, слеза́ми покаѧ́нїѧ и҆ проще́нїѧ грѣ̑шныѧ ѡ҆мыва́ѧй. Ра́дꙋйсѧ, въ себѣ̀ же́ртвенникъ любвѝ є҆ѵⷢ҇льской воздвиго́ша. Ра́дꙋйсѧ, ѕло́бꙋ моли́твою ѹ҆гаси́вый. Ра́дꙋйсѧ, на ка́мени вѣ́ры правосла́вныѧ ло́зꙋ благоче́стїѧ ѹ҆тверди́вый. Ра́дꙋйсѧ, безсме́ртїе на нб҃ѣ ѹ҆наслѣда́вый. Ра́дꙋйсѧ, млⷭ҇тїю бж҃їей тлѣ́нїе побѣди́вый. Ра́дꙋйсѧ, мощѝ своѧ̑ въ ри́зницꙋ и҆сцѣле́нїй претвори́вый. Ра́дꙋйсѧ, дрꙋгѡ́мъ дꙋхѡ́въ безтѣле́сныхъ на нб҃сѝ ѹ҆чини́выйсѧ.

<red>Р</red>а́дꙋйсѧ, ст҃ы́й васі́лїе, похвало̀ ро́да на́шегѡ.
