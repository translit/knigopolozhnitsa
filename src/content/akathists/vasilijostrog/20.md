---
title: "І҆́косъ і҃"
navigation:
  key: akathists-vasilijostrog-20
  title: "І҆́косъ і҃"
  parent: akathists-vasilijostrog
  order: 20
type: "akathist"
---

## І҆́косъ і҃:

<red>С</red>тѣно̀ и҆ защи́то сы́й всѣ̑мъ, къ тебѣ̀ прибѣга́ющымъ, ѡ҆ пребл҃же́нне. Вѣ́рою возне́ссѧ є҆сѝ и҆ любо́вїю, и҆́же ꙗ҆зы́ки а҆́гг҃льстїи превосхо́диши. Тобо́ю хва́литсѧ и҆ ра́дꙋетсѧ цр҃ковь се́рбскаѧ и҆ съ нею̀ всѧ̑ вселе́ннаѧ:

<red>Р</red>а́дꙋйсѧ, преда́нїе а҆пⷭ҇лѡвъ сохрани́вый. Ра́дꙋйсѧ, прⷪ҇ро́ческое дарова́нїе преꙋмно́живый. Ра́дꙋйсѧ, ꙗ҆́кѡ мꙋ́чєникъ, за вѣ́рꙋ пострада̀. Ра́дꙋйсѧ, ꙗ҆́кѡ і҆́ѡвъ многострада́льный, бѣды̀ претерпѣ̀. Ра́дꙋйсѧ, ре́вностїю ѡ҆ бг҃ѣ, ꙗ҆́кѡ пла́менемъ невеще́ственнымъ пыла́ѧй и҆ ст҃ы́мъ ѻ҆ц҃а́мъ въ бг҃омꙋ́дрїи ѹ҆подо́бивыйсѧ. Ра́дꙋйсѧ, дѣ́ло бг҃оно́снагѡ влⷣки са́ввы продолжи́ши, зе́млю се́рбскꙋю просвѣща́юще. Ра́дꙋйсѧ, зерца́ло сла́вы нбⷭ҇ныѧ. Ра́дꙋйсѧ, чи́стымъ се́рдцемъ бг҃а ѹ҆зри́вый. Ра́дꙋйсѧ, найте́плый со́лнца пра́вды лꙋчѐ. Ра́дꙋйсѧ, ꙗ҆́кѡ мо́лнїѧ сѣ́ти де́мѡнскїѧ попали́ша. Ра́дꙋйсѧ, ꙗ҆́кѡ ѻ҆́гнь мы́сли нечи̑стыѧ сжиго́ша. Ра́дꙋйсѧ, зорю̀, мра́къ скорбѝ ве́лїѧ прогна́вша.

<red>Р</red>а́дꙋйсѧ, ст҃ы́й васі́лїе, похвало̀ ро́да на́шегѡ.
