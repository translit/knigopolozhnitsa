---
title: "І҆́косъ ѳ҃"
navigation:
  key: akathists-vasilijostrog-18
  title: "І҆́косъ ѳ҃"
  parent: akathists-vasilijostrog
  order: 18
type: "akathist"
---

## І҆́косъ ѳ҃:

<red>Ч</red>ꙋдеса́ми твои́ми ꙗ҆́кѡ свѣ́томъ негаси́мымъ просвѣти́сѧ землѧ̀ на̑ша и҆ всѝ, и҆́же притека́ютъ къ чє́стнымъ моща́мъ твои́мъ, ѡ҆б̾ и҆сцѣле́нїи дꙋ́ши и҆ тѣла̀ мо́лѧтъ тѧ̀. Сегѡ̀ ра́ди вопїе́мъ тѝ:

<red>Р</red>а́дꙋйсѧ, вели́кїй чꙋдотво́рче, лю́ди грѣ̑шныѧ спаса́ющїй. Ра́дꙋйсѧ, врачꙋ̀, ра̑ны всѝ и҆сцѣлѧ́ющїй. Ра́дꙋйсѧ, разсла́блєннымъ си́лꙋ возвраща́ѧй. Ра́дꙋйсѧ, хромы̑мъ хожде́нїе да́рꙋѧй. Ра́дꙋйсѧ, нѣмы́хъ вѣща́нїе возвраще́нное. Ра́дꙋйсѧ, глꙋхи́хъ слы́шанїе ѿворе́нное. Ра́дꙋйсѧ, ꙗ҆́кѡ бѣснова́тыѧ и҆злѣчи́вый. Ра́дꙋйсѧ, ꙗ҆́кѡ скꙋдоꙋ́мныѧ ѹ҆мꙋдри́вый. Ра́дꙋйсѧ, болѧ́щихъ и҆сцѣле́нїе. Ра́дꙋйсѧ, стра́ждꙋющихъ ра́дованїе. Ра́дꙋйсѧ, вѣ̑рнымъ въ вѣ́рѣ ѹ҆твержде́нїе. Ра́дꙋйсѧ, малодꙋ́шныхъ великодꙋ́шїе. Ра́дꙋйсѧ, всѣ́хъ на́съ хвало̀ и҆ ра́дованїе.

<red>Р</red>а́дꙋйсѧ ст҃ы́й васі́лїе, похвало̀ ро́да на́шегѡ.
