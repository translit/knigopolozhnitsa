---
title: "Мл҃тва"
navigation:
  key: akathists-vasilijostrog-26
  title: "Мл҃тва"
  parent: akathists-vasilijostrog
  order: 26
type: "akathist"
---

## Мл҃тва:

<versal>С</versal>т҃ы́й васі́лїе, вели́кїй ѹ҆го́дниче бж҃їй, всѣ̑мъ помога́ющїй, помогѝ и҆ мнѣ̀ грѣ́шномꙋ. Вели́кїй защи́тниче вѣ́ры правосла́вныѧ, защитѝ и҆ на́съ, твою̀ вѣ́рꙋ ст҃ꙋ́ю и҆сповѣ́дающихъ, и҆ съ наде́ждой къ тебѣ̀ пристꙋпа́ющихъ. Вели́кїй а҆рхїере́ю бж҃їй, ѹ҆молѝ бг҃а вседержи́телѧ ѡ҆ всѣ́хъ лю́дехъ твои́хъ, а҆ по́слѣ всѣ́хъ и҆ ѡ҆ мнѣ̀ послѣ́днемъ и҆ недосто́йнѣмъ. Твердо́шскїй ви́тѧзю дꙋхо́вный и҆ подви́жниче ѻ҆стро́жскїй, спаса́й на́съ ѿ всѣ́хъ бѣ́дъ ви́димыхъ и҆ неви́димыхъ. Возже́гъ ты̀ зе́млю се́рбскꙋю, ꙗ҆́кѡ вѣ́чнꙋю свѣщꙋ̀ пред̾ прⷭ҇то́ломъ бг҃а жива́гѡ, сегѡ̀ ра́ди и҆ на́мъ грѣ̑шнымъ ны́нѣ пꙋтѝ на̑ша ѡ҆свѣтѝ и҆ тьмꙋ̀ скорбѝ прогонѝ. Моли́твами и҆ слеза́ми пеще́рꙋ ѻ҆стро́жскꙋю согрѣ́ша, согрѣ́й ны́нѣ дꙋхѡ́мъ бж҃їимъ и҆ сердца̀ на̑ша, да спасе́мсѧ и҆ просла́вимъ бг҃а всевы́шнѧгѡ и҆ тебѧ̀, ст҃и́телю бж҃їй. Со всѣ́хъ крає́въ свѣ́та притека́ютъ къ кївѡ́тꙋ твоемꙋ̀ больны̑ѧ и҆ немощны̑ѧ, и҆ ты̀ и҆̀мъ помо́гъ є҆сѝ: де́мѡнѡвъ ѡ҆тогна́ша, пꙋ́ты дїа́вольскїѧ растерза́ша, здра́вїе дꙋше́вное и҆ тѣле́сное лю́демъ дарова́ша. Та́кѡ и҆ ны́нѣ крещє́ннымъ и҆ некрещє́ннымъ помозѝ. И҆́же во вѣ́ки всѣ̑мъ помога́еши, помозѝ и҆ мѣ́нѣ грѣ́шномꙋ! Примири́тель бы́лъ є҆сѝ бра́тїѧмъ враждꙋ́ющымъ, и҆ ны́нѣ всѧ̑ вра́ждꙋющыѧ и҆ съ бра́тїѧми раздѣлє́нныѧ примирѝ, скорбѧ́щыѧ возвеселѝ, самово́льныѧ ѹ҆кротѝ, болѧ́щїѧ и҆сцѣлѝ. Ст҃ы́й васі́лїе, чꙋдотво́рче и҆ ѻ҆́тче на́шъ дꙋхо́вный, ѹ҆слы́ши ча̑дъ твои́хъ во хрⷭ҇тѣ̀ і҆и҃сѣ, гдⷭ҇ѣ на́шемъ. <red>А҆</red>ми́нь.
