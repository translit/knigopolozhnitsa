---
title: "І҆́косъ и҃"
navigation:
  key: akathists-vasilijostrog-16
  title: "І҆́косъ и҃"
  parent: akathists-vasilijostrog
  order: 16
type: "akathist"
---

## І҆́косъ и҃:

<red>Ѡ҆</red>свѧще́нъ и҆ ѡ҆даре́нъ свы́ше є҆сѝ, васі́лїе чꙋдотво́рче, застꙋ́пничествомъ твои́мъ всѣ̑мъ мило́стивнѡ помога́еши, и҆ моли́твъ съ вѣ́рою взыва́ющихъ къ тебѣ̀ не забыва́еши. Тѣ́мже пра́зднество твоѐ ст҃о́е пра́зднꙋюще, вопїе́мъ тѝ:

<red>Р</red>а́дꙋйсѧ, правосла́вїѧ столпѣ̀ непоколеби́мый. Ра́дꙋйсѧ, добро́тѣ всѧ́чєскїѧ лю́ди своѧ̑ наꙋчи́вый. Ра́дꙋйсѧ, смире́нїѧ и҆ неѕло́бїѧ торжество̀. Ра́дꙋйсѧ, подви́жничества ѹ҆краше́нїе. Ра́дꙋйсѧ, ѿ пꙋте́й поги́бели сп҃си́телю. Ра́дꙋйсѧ, неꙋсы́пный за вѣ́рныхъ моли́твенниче. Ра́дꙋйсѧ, за всѧ̑ лю́ди те́плый застꙋ́пниче. Ра́дꙋйсѧ, ра́дости вели́кїѧ дари́телю.

<red>Р</red>а́дꙋйсѧ, ст҃ы́й васі́лїе, похвало̀ ро́да на́шегѡ.
