---
title: "І҆́косъ і҃"
navigation:
  key: akathists-comfortsolace-21
  title: "І҆́косъ і҃"
  parent: akathists-comfortsolace
  order: 21
type: "akathist"
---

## І҆́косъ і҃:

<red>С</red>тѣна̀ є҆сѝ и҆ застꙋпле́нїе всѣ̑мъ съ вѣ́рою и҆ любо́вїю притека́ющимъ къ тебѣ̀, пречⷭ҇таѧ влⷣчице, тѣ́мже мо́лимъ тѧ̀: застꙋпѝ, покры́й и҆ ѡ҆гра́дѝ всѣ́хъ си́рыхъ и҆ безпо́мощныхъ ѿ и҆скꙋше́нїй, ѡ҆ѕлобле́нїй и҆ бѣ́дъ, съ любо́вїю взыва́ющихъ:

<red>Р</red>а́дꙋйсѧ, мт҃и бж҃їѧ, любо́вїю мт҃ри́нскою на́съ возлюби́вшаѧ. Ра́дꙋйсѧ, ꙗ҆́кѡ твоѧ̀ мл҃тва мно́гѡ мо́жетъ влⷣкꙋ ѹ҆млⷭ҇тивлѧ́ющи. Ра́дꙋйсѧ, млⷭ҇рднаѧ, двє́ри млⷭ҇рдїѧ бж҃їѧ на́мъ ѿверза́ющаѧ. Ра́дꙋйсѧ, къ дѣла́мъ млⷭ҇рдїѧ на́съ возбꙋжда́ющаѧ. Ра́дꙋйсѧ, ст҃ы́ѧ за́повѣди и҆сполнѧ́ти на́съ наꙋча́ющаѧ. Ра́дꙋйсѧ, люби́ти своегѡ̀ бли́жнѧгѡ на́съ наставлѧ́ющаѧ. Ра́дꙋйсѧ, грѣ́шники къ покаѧ́ннїю призыва́ющаѧ. Ра́дꙋйсѧ, находѧ́щїй на на́съ ѻ҆́блакъ печа́лей и҆ ско́рбей развѣва́ющаѧ. Ра́дꙋйсѧ, пла́мень страсте́й на́шихъ ѹ҆гаша́ющаѧ. Ра́дꙋйсѧ, мра́къ и҆скꙋше́нїй и҆згонѧ́ющаѧ. Ра́дꙋйсѧ, твои́мъ къ бг҃ꙋ проше́нїемъ всѧ̑ полє́знаѧ на́мъ подаю́щаѧ.

<red>Р</red>а́дꙋйсѧ, ра́досте на́ша, ѿра́дꙋ и҆ ѹ҆тѣше́нїе вѣ́рнымъ да́рꙋющаѧ.
