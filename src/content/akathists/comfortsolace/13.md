---
title: "І҆́косъ ѕ҃"
navigation:
  key: akathists-comfortsolace-13
  title: "І҆́косъ ѕ҃"
  parent: akathists-comfortsolace
  order: 13
type: "akathist"
---

## І҆́косъ ѕ҃:

<red>В</red>озсїѧ̀ блгⷣть свѣтоза́рнаѧ ѿ пречꙋ́дныхъ і҆кѡ́нъ твои́хъ, бг҃ома́ти, пред̾ ни́миже припа́дающе, мо́лимъ тѧ̀: ѿженѝ ѻ҆́блакъ наше́дшихъ на на́съ и҆скꙋше́нїй, да вопїе́мъ тѝ:

<red>Р</red>а́дꙋйсѧ, чтⷭ҇ныѧ і҆кѡ́ны твоѧ̀ чꙋдесы̀ прославлѧ́ющаѧ. Ра́дꙋйсѧ, молѧ́щимсѧ пред̾ си́ми і҆кѡ́нами съ вѣ́рою проше́нїѧ и҆сполнѧ́ющаѧ. Ра́дꙋйсѧ, въ бѣда́хъ сꙋ́щихъ застꙋпа́ющаѧ. Ра́дꙋйсѧ, ѹ҆пова́ющимъ на тѧ̀ сп҃се́нїе подаю́щаѧ. Ра́дꙋйсѧ, предста́тельнице пред̾ бг҃омъ, за всѣ́хъ на́съ молѧ́щаѧсѧ. Ра́дꙋйсѧ, застꙋ́пнице ро́да хрⷭ҇тїа́нскагѡ, ѿ бг҃а на́мъ дарова́ннаѧ. Ра́дꙋйсѧ, хра́мѡвъ на́шихъ первѣ́йшее ѹ҆краше́нїе. Ра́дꙋйсѧ, домѡ́въ хрⷭ҇тїа́нскихъ бл҃гослове́нїе. Ра́дꙋйсѧ, правосла́вныхъ люде́й покро́въ и҆ застꙋпле́нїе. Ра́дꙋйсѧ, всегѡ̀ мі́ра ѡ҆чище́нїе. Ра́дꙋйсѧ, всѧ̑ бл҃гополе́знаѧ просѧ́щимъ ѹ҆ тебѣ̀ подаю́щаѧ.

<red>Р</red>а́дꙋйсѧ, ра́досте на́ша, ѿра́дꙋ и҆ ѹ҆тѣше́нїе вѣ́рнымъ да́рꙋющаѧ.
