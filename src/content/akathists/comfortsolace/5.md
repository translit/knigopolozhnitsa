---
title: "І҆́косъ в҃"
navigation:
  key: akathists-comfortsolace-5
  title: "І҆́косъ в҃"
  parent: akathists-comfortsolace
  order: 5
type: "akathist"
---

## І҆́косъ в҃:

<red>Р</red>а́зꙋмъ пода́ждь на́мъ, всеꙋсе́рднаѧ предста́тельнице на́ша, въ находѧ́щихъ на на́съ лю́тыхъ ско́рбѣхъ къ тебѣ̀ прибѣга́ти, ѹ҆тѣше́нїѧ и҆́щꙋщи. Ты́ же, ꙗ҆́кѡ бл҃га́ѧ, не ѡ҆ста́ви на́съ во всѧ́кой тре́бꙋемой на́мъ по́мощи, да таковꙋ́ю полꙋчи́вше, взыва́емъ тебѣ̀ ра́достнѡ:

<red>Р</red>а́дꙋйсѧ, ѡ҆бꙋрева́емыхъ ти́хое приста́нище. Ра́дꙋйсѧ, сꙋмнѧ́щихсѧ и҆звѣ́стное ѹ҆твержде́нїе. Ра́дꙋйсѧ, ско́раѧ помо́щнице въ ско́рбѣхъ и҆ напа́стѣхъ. Ра́дꙋйсѧ, те́плаѧ застꙋ́пнице во всѧ́кихъ ѡ҆бстоѧ́нїѧхъ. Ра́дꙋйсѧ, печа̑ли на̑ша твои́мъ ѹ҆тѣше́нїемъ ѹ҆малѧ́ющаѧ. Ра́дꙋйсѧ, скорбѧ́ми грѣхѝ на̑ша ѡ҆чища́ющаѧ. Ра́дꙋйсѧ, въ страда́нїѧхъ на́шихъ ѹ҆тѣше́нїе на́мъ подаю́щаѧ. Ра́дꙋйсѧ, ѿ внеза́пныѧ сме́рти, без̾ покаѧ́ннїѧ, молѧ́щихсѧ тебѣ̀ и҆збавлѧ́ющаѧ. Ра́дꙋйсѧ, ѿ вра̑гъ ви́димыхъ и҆ неви́димыхъ на́съ ѡ҆хранѧ́ющаѧ. Ра́дꙋйсѧ, ѿ нападе́нїѧ ѕлы́хъ чл҃вѣ̑къ сп҃са́ющаѧ. Ра́дꙋйсѧ, во всѧ́кихъ нꙋжда́хъ прибѣга́ющимъ къ тебѣ̀ помога́ющаѧ.

<red>Р</red>а́дꙋйсѧ, ра́досте на́ша, ѿра́дꙋ и҆ ѹ҆тѣше́нїе вѣ́рнымъ да́рꙋющаѧ.
