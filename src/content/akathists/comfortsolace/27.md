---
title: "Мл҃тва"
navigation:
  key: akathists-comfortsolace-27
  title: "Мл҃тва"
  parent: akathists-comfortsolace
  order: 27
type: "akathist"
---

## Мл҃тва:

<versal>Н</versal>аде́жда всѣ̑мъ конце́мъ землѝ, пречⷭ҇таѧ дв҃о бцⷣе, ѹ҆тѣше́нїе и҆ ѿра́до на́ша. Не гнꙋша́йсѧ на́съ, грѣ́шныхъ, на твою̀ бо млⷭ҇ть ѹ҆пова́емъ. Ѹ҆гасѝ пла́мень грѣхо́вный и҆ покаѧ́ннїемъ ѡ҆росѝ и҆зсо́хшїѧ сердца̀ на̑ша. Ѡ҆чи́сти ѹ҆́мъ на́шъ ѿ грѣхо́вныхъ помышле́нїй. Прїимѝ моле́нїѧ ѿ дꙋшѝ и҆ се́рдца съ воздыха́нїемъ тебѣ̀ приноси́мыѧ. Бꙋ́ди хода́таицею ѡ҆ на́съ къ сн҃ꙋ твоемꙋ̀ и҆ бг҃ꙋ и҆ ѿвратѝ гнѣ́въ є҆гѡ̀ ѿ на́съ мт҃рними мл҃тва́ми. Ѹ҆крѣпѝ въ на́съ вѣ́рꙋ правосла́внꙋю, вложѝ въ на́съ дꙋ́хъ стра́ха бж҃їѧ, дꙋ́хъ смире́нїѧ, терпѣ́нїѧ и҆ любвѝ. Дꙋше́вныѧ и҆ тѣле́сныѧ ꙗ҆́звы и҆сцѣлѝ, ѹ҆ти́ши бꙋ́рю ѕлы́хъ нападе́нїй вра́жїихъ. Ѿымѝ бре́мѧ грѣхѡ́въ на́шихъ и҆ не ѡ҆ста́ви на́съ до конца̀ поги́бнꙋти. Пода́ждь на́мъ млⷭ҇ть твою̀ и҆ ст҃о́е бл҃гослове́нїе своѐ и҆ всегда̀ пребыва́й съ на́ми, подава́ѧ приходѧ́щимъ къ тебѣ̀ ѿра́дꙋ и҆ ѹ҆тѣше́нїе, по́мощь и҆ застꙋпле́нїе, да сла́вимъ и҆ велича́емъ тѧ̀ всѝ до послѣ́днѧгѡ на́шегѡ воздыха́нїѧ. <red>А҆</red>ми́нь.

{% illustration "small-ornaments/medallion-lukovich", "small" %}
