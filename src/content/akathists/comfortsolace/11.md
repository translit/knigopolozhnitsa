---
title: "І҆́косъ є҃"
navigation:
  key: akathists-comfortsolace-11
  title: "І҆́косъ є҃"
  parent: akathists-comfortsolace
  order: 11
type: "akathist"
---

## І҆́косъ є҃:

<red>В</red>и́дѣша сил́ы нбⷭ҇ныѧ, ꙗ҆́кѡ твое́ю мл҃твою гнѣ́въ бж҃їй ѹ҆толѧ́етсѧ, прославлѧ́ютъ и҆ велича́ютъ твоѐ млⷭ҇рдїе. Мы́ же, грѣ́шнїи, на землѝ зрѧ́ще тебѣ̀, на і҆кѡ́нѣ и҆зѻбраже́ннꙋю пречⷭ҇тꙋю бг҃ома́терь, ѹ҆миле́ннѡ взыва́емъ:

<red>Р</red>а́дꙋйсѧ, мт҃и ро́да хрⷭ҇тїа́нскагѡ, млⷭ҇рдїе на́мъ ꙗ҆влѧ́ющаѧ. Ра́дꙋйсѧ, ѹ҆ прⷭ҇то́ла сн҃а твоегѡ̀ непреста́ннѡ за ны̀ молѧ́щаѧсѧ. Ра́дꙋйсѧ, любо́вїю свое́ю грѣхѝ на̑ша покрыва́ющаѧ. Ра́дꙋйсѧ, твое́ю млⷭ҇тїю на́съ застꙋпа́ющаѧ. Ра́дꙋйсѧ, и҆сто́чникъ ѿра́ды и҆ ѹ҆тѣше́нїѧ всѣ̑мъ и҆сточа́ющаѧ. Ра́дꙋйсѧ, ѿ междоꙋсо́бїѧ и҆ ра́спри на́съ ѡ҆хранѧ́ющаѧ. Ра́дꙋйсѧ, враждꙋ̀ и҆ не́нависть ми́ромъ и҆ любо́вїю ѹ҆толѧ́ющаѧ. Ра́дꙋйсѧ, ско́рбь и҆ смꙋще́нїе серде́цъ на́шихъ ѹ҆милѧ́ющаѧ. Ра́дꙋйсѧ, гнѣвли́востїю ѡ҆держи́мыхъ вразꙋмлѧ́ющаѧ. Ра́дꙋйсѧ, въ ми́рѣ со всѣ́ми живꙋ́щихъ ѿра́да и҆ ѹ҆тѣше́нїе. Ра́дꙋйсѧ, сꙋ́етнаѧ пре́лести мі́ра сегѡ̀ презира́ти на́съ наꙋча́ющаѧ.

<red>Р</red>а́дꙋйсѧ, ра́досте на́ша, ѿра́дꙋ и҆ ѹ҆тѣше́нїе вѣ́рнымъ да́рꙋющаѧ.
