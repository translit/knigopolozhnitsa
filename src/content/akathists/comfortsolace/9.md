---
title: "І҆́косъ д҃"
navigation:
  key: akathists-comfortsolace-9
  title: "І҆́косъ д҃"
  parent: akathists-comfortsolace
  order: 9
type: "akathist"
---

## І҆́косъ д҃:

<red>С</red>лы́шащи, прест҃а́ѧ дв҃о и҆ мт҃и, ꙗ҆́кѡ ꙗ҆влѧ́ла и҆ ꙗ҆влѧ́еши мно́гꙋю млⷭ҇ть ро́дꙋ хрⷭ҇тїа́нскомꙋ: не ѡ҆ста́ви на́съ во днѝ ско́рби и҆ напа́сти и҆ и҆збавле́нїе ѿ си́хъ да́рꙋй, мо́лимъ тѧ̀, сохранѝ и҆ застꙋпѝ всѣ́хъ на́съ ѿ всѧ́кїѧ бѣды̀ и҆ печа́ли, да въ ми́рѣ воспѣва́емъ тѝ си́це:

<red>Р</red>а́дꙋйсѧ, застꙋ́пнице на́ша, твои́мъ всемо́щнымъ застꙋпле́нїемъ ѿ всѧ́кїѧ нꙋжды̀ на́съ и҆збавлѧ́ющаѧ. Ра́дꙋйсѧ, ѹ҆се́рдное моле́нїе ко гдⷭ҇ꙋ ѡ҆ на́съ приносѧ́щаѧ. Ра́дꙋйсѧ, свои́мъ предста́тельствомъ првⷣный гнѣ́въ бж҃їй ѹ҆толѧ́ющаѧ. Ра́дꙋйсѧ, на млⷭ҇ть є҆гѡ̀ къ на́мъ приклонѧ́ющаѧ. Ра́дꙋйсѧ, твое́ю по́мощїю ѹ҆пова́ющихъ на тѧ̀ не ѡ҆ставлѧ́ющаѧ. Ра́дꙋйсѧ, до́брѣ подвиза́ющихсѧ ѹ҆крѣплѧ́ющаѧ. Ра́дꙋйсѧ, на бл҃го́е и҆ дꙋшеполе́зное на́съ наставлѧ́ющаѧ. Ра́дꙋйсѧ, дꙋ́ши ѡ҆брѣ́мене́нныѧ забо́тами жите́йскими къ попече́нїю дꙋхо́вномꙋ направлѧ́ющаѧ. Ра́дꙋйсѧ, всѣ́хъ вѣ́рныхъ бл҃го́е мздовоздаѧ́нїе. Ра́дꙋйсѧ, въ нерадѣ́нїи ѡ҆ дꙋшѣ̀ свое́й живꙋ́щихъ на пꙋ́ть сп҃се́нїѧ наставлѧ́ющаѧ. Ра́дꙋйсѧ, въ плѣне́нїи и҆ во ѹ҆́захъ сꙋ́щихъ подкрѣпле́нїе и҆ возвраще́нїе.

<red>Р</red>а́дꙋйсѧ, ра́досте на́ша, ѿра́дꙋ и҆ ѹ҆тѣше́нїе вѣ́рнымъ да́рꙋющаѧ.
