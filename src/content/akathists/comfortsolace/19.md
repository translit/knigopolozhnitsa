---
title: "І҆́косъ ѳ҃"
navigation:
  key: akathists-comfortsolace-19
  title: "І҆́косъ ѳ҃"
  parent: akathists-comfortsolace
  order: 19
type: "akathist"
---

## І҆́косъ ѳ҃:

<red>В</red>ѣті́йство чл҃вѣ́ческое не возмо́жетъ по достоѧ́нїю восхвали́ти тѧ̀, прест҃а́ѧ бцⷣѣ, и҆ воспѣ́ти неисчѣ́тныѧ чꙋдеса̀ твоѧ̑, и҆́миже на́съ просвѣща́еши. Мы́ же твоѧ̑ бл҃годѣѧ́нїѧ вѣ́дꙋще, дꙋше́ю ра́дꙋющесѧ, тебѣ̀ глаго́лемъ:

<red>Р</red>а́дꙋйсѧ, ѿ напа́стей твои́мъ предста́тельствомъ на́съ защища́ющаѧ. Ра́дꙋйсѧ, ѿ всѧ́кихъ бѣ́дъ свои́мъ хода́тайствомъ на́съ и҆зыма́ющаѧ. Ра́дꙋйсѧ, ѿ належа́щагѡ првⷣнагѡ преще́нїѧ бж҃їѧ твои́мъ застꙋпле́нїемъ на́съ свобожда́ющаѧ. Ра́дꙋйсѧ, ѿ наше́ствїѧ вра́жїѧ на́съ сп҃са́ющаѧ. Ра́дꙋйсѧ, ѿ дома́шнїѧ вражды̀ и҆ бра́ни є҆динокро́вныхъ ми́ромъ ѡ҆гражда́ющаѧ. Ра́дꙋйсѧ, ѿ смертоно́сныѧ ꙗ҆́звы прибѣга́ющихъ къ тебѣ̀ съ несꙋмнѣ́нною вѣ́рою и҆сцѣлѧ́ющаѧ. Ра́дꙋйсѧ, правосꙋ́дїе бж҃їе ѹ҆млⷭ҇тивлѧ́ющаѧ. Ра́дꙋйсѧ, страны̀ на́шеѧ правосла́вныѧ защи́тнице. Ра́дꙋйсѧ, всѣ́хъ хрⷭ҇тїа́нъ бл҃га́ѧ застꙋ́пнице. Ра́дꙋйсѧ, всѣ́хъ трꙋжда́ющихсѧ по́мощь и҆ ѹ҆крѣпле́нїе. Ра́дꙋйсѧ, те́плаѧ за всѣ́хъ на́съ предста́тельнице.

<red>Р</red>а́дꙋйсѧ, ра́досте на́ша, ѿра́дꙋ и҆ ѹ҆тѣше́нїе вѣ́рнымъ да́рꙋющаѧ.
