---
title: "І҆́косъ и҃"
navigation:
  key: akathists-comfortsolace-17
  title: "І҆́косъ и҃"
  parent: akathists-comfortsolace
  order: 17
type: "akathist"
---

## І҆́косъ и҃:

<red>В</red>сѐ житїѐ на́ше на землѝ болѣ́зненнѡ и҆ печа́ли быва́етъ прича́стнѡ: сла́ва не стои́тъ, бога́тство мимотече́тъ, дрꙋ́зи и҆ и҆́скреннїи сме́ртїю ѿе́млютсѧ, немощствꙋ́етъ тѣ́ло, и҆знемога́етъ и҆ дꙋ́хъ на́шъ. Къ тебѣ̀ ѹ҆́бѡ прибѣга́емъ, ѽ бг҃ома́ти, пред̾ пречⷭ҇тою і҆кѡ́ною твое́ю припа́дающе: и҆спо́лни ра́дости и҆ ѹ҆тѣше́нїѧ скѡ́рбнаѧ сердца̀ на̑ша, да вопїе́мъ тѝ:

<red>Р</red>а́дꙋйсѧ, всѣ́хъ къ тебѣ̀ прибѣга́ющихъ млⷭ҇тїю свое́ю покрыва́ющаѧ. Ра́дꙋйсѧ, млⷭ҇тиваѧ, на́съ ми́лꙋющаѧ. Ра́дꙋйсѧ, домострои́тельнице, житїѐ на́ше до́брѣ ѹ҆строѧ́ющаѧ. Ра́дꙋйсѧ, ѿра́дою и҆ ѹ҆тѣше́нїемъ печа̑ли на̑ша ѹ҆толѧ́ющаѧ. Ра́дꙋйсѧ, съ сн҃омъ твои́мъ и҆ бг҃омъ вѣ́чнѡ ца́рствꙋющаѧ. Ра́дꙋйсѧ, є҆мꙋ̀ ѡ҆ на́съ моле́нїѧ всегда̀ приносѧ́щаѧ. Ра́дꙋйсѧ, жесто́кость се́рдца на́шегѡ ѹ҆мѧгча́ющаѧ. Ра́дꙋйсѧ, ѿча́ѧвшихсѧ наде́ждою возвеселѧ́ющаѧ. Ра́дꙋйсѧ, твои́мъ застꙋпле́нїемъ враждꙋ́ющїѧ на на́съ ѿводѧ́щаѧ. Ра́дꙋйсѧ, ѿ ко́зней дꙋ́ха ѕло́бы на́съ сп҃са́ющаѧ. Ра́дꙋйсѧ, про́тивꙋ дїа́вола си́лꙋ и҆ мꙋ́жество подаю́щаѧ.

<red>Р</red>а́дꙋйсѧ, ра́досте на́ша, ѿра́дꙋ и҆ ѹ҆тѣше́нїе вѣ́рнымъ да́рꙋющаѧ.
