---
title: "І҆́косъ а҃і"
navigation:
  key: akathists-comfortsolace-23
  title: "І҆́косъ а҃і"
  parent: akathists-comfortsolace
  order: 23
type: "akathist"
---

## І҆́косъ а҃і:

<red>С</red>вѣтоза́рнѡ сїѧ́ютъ і҆кѡ́ны твоѝ ст҃ы̑ѧ, проѧвле́нныѧ на ѡ҆сщ҃енїе на́ше и҆ ѹ҆тѣше́нїе. Мы́ же, съ любо́вїю чтꙋ́ще и҆̀хъ, съ вѣ́рою припа́даемъ пред̾ ни́ми и҆ вопїе́мъ тѝ:

<red>Р</red>а́дꙋйсѧ, мт҃и бг҃а и҆́стиннагѡ, бл҃гочести́выѧ дꙋ́ши просвѣща́ющаѧ. Ра́дꙋйсѧ, ѹ҆тѣ́шительнице на́ша, ѡ҆брѣмене́нныѧ сердца̀ ѹ҆мирѧ́ющаѧ. Ра́дꙋйсѧ, всѣ̑мъ призыва́ющимъ тѧ̀ рꙋкꙋ̀ по́мощи простира́ющаѧ. Ра́дꙋйсѧ, мт҃рїю бж҃їею тѧ̀ и҆менꙋ́ющимъ и҆ почита́ющимъ непреста́ннѡ помога́ющаѧ. Ра́дꙋйсѧ, ѹ҆пова́ющимъ на тѧ̀ и҆ въ вѣ́рѣ живꙋ́щимъ непосты́дный коне́цъ живота̀ подаю́щаѧ. Ра́дꙋйсѧ, во внеза́пныхъ бѣда́хъ, на на́съ находѧ́щихъ, подкрѣплѧ́ющаѧ. Ра́дꙋйсѧ, ѿ наси́лїѧ и҆ ѿ внеза́пныѧ сме́рти ѡ҆хранѧ́ющаѧ. Ра́дꙋйсѧ, ѿ та́тей ѡ҆гражда́ющаѧ. Ра́дꙋйсѧ, въ сердца́хъ на́шихъ за́висть и҆ небратолю́бїе и҆скоренѧ́ющаѧ. Ра́дꙋйсѧ, ѿ навѣ́тѡвъ, клеветы̀ и҆ поноше́нїй защища́ющаѧ. Ра́дꙋйсѧ, ѿстꙋпа́ющихъ ѿ вѣ́ры и҆ цр҃кви вразꙋмлѧ́ющаѧ и҆ на пꙋ́ть пра́вый возвраща́ющаѧ.

<red>Р</red>а́дꙋйсѧ, ра́досте на́ша, ѿра́дꙋ и҆ ѹ҆тѣше́нїе вѣ́рнымъ да́рꙋющаѧ.
