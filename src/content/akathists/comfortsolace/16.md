---
title: "Конда́къ и҃"
navigation:
  key: akathists-comfortsolace-16
  title: "Конда́къ и҃"
  parent: akathists-comfortsolace
  order: 16
type: "akathist"
---

## Конда́къ и҃:

<red>С</red>тра́нники и҆ прише́льцы є҆́смы на землѝ, по глаго́лꙋ а҆пⷭ҇ловꙋ: бѣ́ды ѿ врагѡ́въ, ско́рби ѿ бли́жнихъ, печа́ли ѿ лжебра́тїи и҆ срѡ́дникъ терпѧ́ще, въ лише́нїѧхъ мно́гихъ. Ты́ же, влⷣчице, ꙗ҆́кѡ млⷭ҇тиваѧ ѹ҆тѣ́шительнице, наста́ви на́съ къ ти́хомꙋ приста́нищꙋ и҆ молѝ сн҃а твоегѡ̀ ѹ҆тѣше́нїе и҆ ра́дость на́мъ дарова́ти, да всегда̀ вопїе́мъ є҆мꙋ̀: <red>А҆</red>ллилꙋ́їа.
