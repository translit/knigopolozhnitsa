---
title: "Мл҃тва а҃"
navigation:
  key: akathists-sovereign-26
  title: "Мл҃тва а҃"
  parent: akathists-sovereign
  order: 26
type: "akathist"
---

## Мл҃тва а҃:

<versal>Ѽ</versal> мі́ра застꙋ́пнице, мт҃и всепѣ́таѧ! Со стра́хомъ, вѣ́рою и҆ любо́вїю припа́дающе пред̾ чⷭ҇тно́ю і҆кѡ́ною твое́ю держа́вною, ѹ҆се́рднѡ мо́лимъ тѧ̀: не ѿвратѝ лица̀ твоегѡ̀ ѿ прибега́ющихъ къ тебѣ̀. Ѹ҆молѝ, млⷭ҇рднаѧ мт҃и свѣ́та, сн҃а твоего̀ и҆ бг҃а на́шего, сладча́йшегѡ гдⷭ҇а і҆и҃са хрⷭ҇та̀, да сохрани́тъ въ ми́рѣ странꙋ̀ на́шꙋ, да ѹ҆тверди́тъ держа́вꙋ на́шꙋ въ бл҃годе́нствїи и҆ и҆зба́витъ на́съ ѿ междоꙋсо́бныѧ бра́ни, да ѹ҆крепи́тъ ст҃ꙋ́ю цр҃ковь на́шꙋ правосла́внꙋю, и҆ непозы́блемꙋ соблюде́тъ ю҆̀ ѿ невѣ́рїѧ, раско́ла и҆ є҆́ресей. Не и҆́мамы бо и҆ны́ѧ по́мощи, ра́звѣ тебѐ, пречⷭ҇таѧ дв҃о: ты̀ є҆сѝ всеси́льнаѧ хрⷭ҇тїа́нъ застꙋ́пница пред̾ бг҃омъ, пра́ведный гнѣ́въ є҆гѡ̀ ѹ҆мѧгча́ющаѧ. И҆зба́ви всѣ́хъ, съ вѣ́рою тебѣ́ молѧ́щихсѧ, ѿ паде́нїй грѣхо́вныхъ, ѿ навѣ́та ѕлы́хъ человѣ̑къ, ѿ гла́да, ско́рбей и҆ болѣ́зней. Да́рꙋй на́мъ дꙋ́хъ сокрꙋше́нїѧ, смире́нїе се́рдца, чистотꙋ̀ помышле́нїй, и҆справленїе грѣхо́вныѧ жи́зни и҆ ѡ҆ставле́нїе согрѣше́нїй на́шихъ: да всѝ, благода́рнѣ воспева́юще вели̑чїѧ твоѧ̑, сподо́бимсѧ небе́снагѡ ца́рствїѧ и҆ та́мѡ со всѣ́ми ст҃ы́ми просла́вимъ пречⷭ҇тное и҆ великолѣ́пое и҆́мѧ въ трⷪ҇цѣ сла́вимагѡ бг҃а: ѻ҆ц҃а, сн҃а и҆ ст҃а́гѡ дх҃а. <red>А҆</red>ми́нь.
