---
title: "І҆́косъ д҃"
navigation:
  key: akathists-sovereign-8
  title: "І҆́косъ д҃"
  parent: akathists-sovereign
  order: 8
type: "akathist"
---

## І҆́косъ д҃:

<red>С</red>лы́шавше правосла́внїи лю́дїе повелѣ́нїе твоѐ, влⷣчце, моли́тисѧ пред̾ ѻ҆́бразомъ твои́мъ держа́внымъ, со ѹ҆миле́нїемъ серде́чнымъ прибѣга́ютъ къ твоемꙋ̀ всеси́льномꙋ застꙋпле́нїю ѹ҆ престол́а всемогꙋ́щагѡ бг҃а и҆ бл҃гоговѣ́йно вопїю́тъ тѝ си́це:

<red>Р</red>а́дꙋйсѧ, го́рнѧгѡ мі́ра ѹ҆краше́нїе: ра́дꙋйсѧ, до́льнѧгѡ мі́ра застꙋпле́нїе. Ра́дꙋйсѧ, дщѝ блг҃ослове́ннаѧ ѻ҆ц҃а̀ небе́снагѡ: ра́дꙋйсѧ, роди́тельнице неискꙋсомꙋ́жнаѧ сн҃а предвѣ́чнагѡ. Ра́дꙋйсѧ, де́мѡнскїѧ полкѝ побѣжда́ющаѧ: ра́дꙋйсѧ, врагѝ спасе́нїѧ человѣ́ческагѡ посрамлѧ́ющаѧ. Ра́дꙋйсѧ, ꙗ҆́кѡ во́лею твое́ю сокрꙋша́ютсѧ є҆реті́чєскїѧ главы̑: ра́дꙋйсѧ, ꙗ҆́кѡ вѣ́рнїи тобо́ю сподоблѧ́ютсѧ сла́вы. Ра́дꙋйсѧ, тѣле́съ на̀шихъ безме́зднаѧ цѣли́тельнице: ра́дꙋйсѧ, дꙋ́шъ на́шихъ къ ца́рствїю го́рнемꙋ пꙋтеводи́тельнице. Ра́дꙋйсѧ, ꙗ҆́кѡ сотворѝ тебѣ̀ вели́чїе си́льный: ра́дꙋйсѧ, ꙗ҆́кѡ призрѣ̀ на смире́нїе твоѐ гдⷭ҇ь.

<red>Р</red>а́дꙋйсѧ, мт҃и бж҃їѧ держа́внаѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
