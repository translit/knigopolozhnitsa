---
title: "І҆́косъ є҃"
navigation:
  key: akathists-sovereign-10
  title: "І҆́косъ є҃"
  parent: akathists-sovereign
  order: 10
type: "akathist"
---

## І҆́косъ є҃:

<red>В</red>о дни̑ лю́тыхъ скорбе́й и҆ ѕлы́хъ ѡ҆бстоѧ́нїй ꙗ҆ви́ла є҆сѝ на́мъ, влⷣчце, ве́лїю млⷭ҇ть ѡ҆брѣ́тенїемъ чⷭ҇тны́ѧ і҆кѡ́ны твоеѧ̀ держа́вныѧ, да всѝ съ вѣ́рою молѧ́щїисѧ пред̾ не́ю прїи́мꙋтъ здра́вїе и҆ дꙋ́шъ спасе́нїе. Сегѡ̀ ра́ди и҆ мы̀, прославлѧ́юще твое́ млⷭ҇рдїе неизрече́нное, ѹ҆се́рднѡ вопїе́мъ тѝ си́це:

<red>Р</red>а́дꙋйсѧ, свѣти́ло незаходи́мое, свѣ́томъ и҆́стиннагѡ бг҃опозна́нїѧ на́съ просвѣща́ющее: ра́дꙋйсѧ, врата́рнице, двє́ри ра́йскїѧ вѣ̑рнымъ ѿверза́ющаѧ. Ра́дꙋйсѧ, многотекꙋ́щаѧ рѣко̀ бж҃е́ственныѧ блгⷣти: ра́дꙋйсѧ, неистощи́мый и҆сто́чниче ст҃ы́ни. Ра́дꙋйсѧ, ко бл҃гоче́стїю на́ша наста́внице: ра́дꙋйсѧ, дꙋ́шъ на́шихъ ѡ҆свѧще́нїе. Ра́дꙋйсѧ, ка́ющихсѧ грѣ́шникѡвъ съ бг҃омъ примире́нїе: ра́дꙋйсѧ, дѡ́брыѧ ѡ҆бѣ́ты прїе́млющаѧ. Ра́дꙋйсѧ, бл҃ги̑мъ намѣ́ренїємъ спосо́бствꙋющаѧ: ра́дꙋйсѧ, ѕлы̑ѧ начина̑нїѧ разрꙋша́ющаѧ. Ра́дꙋйсѧ, вра̑жїѧ кѡ́зни расторга́ющаѧ: ра́дꙋйсѧ, ско́раѧ человѣ́кѡмъ помо́щнице.

<red>Р</red>а́дꙋйсѧ, мт҃и бж҃їѧ держа́внаѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
