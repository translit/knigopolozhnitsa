---
title: "Конда́къ в҃"
navigation:
  key: akathists-sovereign-3
  title: "Конда́къ в҃"
  parent: akathists-sovereign
  order: 3
type: "akathist"
---

## Конда́къ в҃:

<red>В</red>и́дѧщи, всенепоро́чнаѧ, съ высоты̀ небе́снагѡ жили́ща своегѡ̀, и҆дѣ́же съ сн҃омъ твои́мъ во сла́вѣ пребыва́еши, ско́рбь вѣ́рныхъ рабѡ́въ твои́хъ, ꙗ҆́кѡ гнѣ́внагѡ ра́ди бж҃їѧ посѣще́нїѧ вѣ́ра хрⷭ҇то́ва порꙋга́ема быва́етъ нечести́вымъ ѕловѣ́рїемъ, благоволи́ла є҆сѝ ꙗ҆ви́ти на́мъ і҆кѡ́нꙋ твою̀ держа́внꙋю, да всѝ хрⷭ҇толюби́вїи лю́дїе ѹ҆се́рднѡ мо́лѧтсѧ пред̾ не́ю, вѣ́рнѡ вопїюще бг҃ꙋ: <red>А҆</red>ллилꙋ́їѧ.
