---
title: "І҆́косъ а҃"
navigation:
  key: akathists-sovereign-2
  title: "І҆́косъ а҃"
  parent: akathists-sovereign
  order: 2
type: "akathist"
---

## І҆́косъ а҃:

<red>А҆</red>гг҃ломъ ра́дость прїи́мшаѧ, благоволи́ла є҆сѝ, влⷣчце, возвѣсти́ти ста́рицѣ благочести́вѣй ра́дость ѡ҆ ꙗ҆вле́нїи і҆кѡ́ны твоеѧ̀ честны́ѧ держа́вныѧ, ю҆́же и҆ ѡ҆брѣ́тше по ѹ҆каза́нїю твоемꙋ̀, ꙗ҆́кѡ зна́менїе ми́лости бж҃їѧ къ на́мъ грѣ̑шнымъ, благода́рственнѡ вопїе́мъ тѝ си́це:

<red>Р</red>а́дꙋйсѧ, во́ли гдⷭ҇ни та̑йны на́мъ ѿкрыва́ющаѧ: ра́дꙋйсѧ, гнѣ́въ є҆гѡ̀ пра́ведный, на ны̀ дви́жимый, ѹ҆мѧгча́ющаѧ. Ра́дꙋйсѧ, нечести́выхъ ѕлове́рїѧ ѡ҆бличе́нїе: ра́дꙋйсѧ, горды́ни и҆́хъ низложе́нїе. Ра́дꙋйсѧ, вѣ́ры хрⷭ҇тїа́нскїѧ ѹ҆твержде́нїе: ра́дꙋйсѧ, почита́нїѧ ст҃ы́хъ і҆кѡ́нъ ѡ҆свѧще́нїе. Ра́дꙋйсѧ, ти́хое приста́нище спасе́нїѧ дꙋ́шъ на́шихъ: ра́дꙋйсѧ, всеми́лостиваѧ застꙋ́пнице на́ша ѹ҆ престо́ла ст҃ы́ѧ трⷪ҇цы. Ра́дꙋйсѧ, ѿ бѣ́дъ и҆ скорбе́й на́ше и҆збавле́нїе: ра́дꙋйсѧ, це́ркве правосла́вныѧ ѹ҆твержде́нїе. Ра́дꙋйсѧ, ѕвездо̀ невече́рнѧго свѣ́та, на́съ ѡ҆зарѧ́ющаѧ: ра́дꙋйсѧ, мт҃и свѣ́та, всѣ́хъ просвещающаѧ.

<red>Р</red>а́дꙋйсѧ, мт҃и бж҃їѧ держа́внаѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
