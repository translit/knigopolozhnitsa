---
title: "І҆́косъ з҃"
navigation:
  key: akathists-sovereign-14
  title: "І҆́косъ з҃"
  parent: akathists-sovereign
  order: 14
type: "akathist"
---

## І҆́косъ з҃:

<red>Н</red>о́вꙋю показа̀ млⷭ҇ть всѣ́хъ творе́цъ и҆ влⷣка на́шъ гдⷭ҇ь, є҆гда̀ положѝ во гнѣ́вѣ свое́мъ наказа́ти ро́дъ человѣ́ческїй ѻ҆гн́емъ, мече́мъ, гла́домъ и҆ болѣ́зньми, сотворѝ сїѐ наказа́нїе мнѡ́гмъ человѣ́кѡвъ ко вразꙋмле́нїю и҆ и҆справле́нїю во спасе́нїе дꙋ́шъ. Сегѡ̀ ра́ди и҆ мы̀, влⷣчце, припа́дающе къ пречⷭ҇томꙋ ѻ҆́бразꙋ твоемꙋ̀ держа́вномꙋ, ѹ҆се́рднѡ мо́лимъ тѧ̀: не да́ждь на́мъ поги́бнꙋти до конца̀, но млⷭ҇рдїѧ двє́ри ѿве́рзи на́мъ, вопїю́щимъ тѝ си́це:

<red>Р</red>а́дꙋйсѧ, непристꙋ́пнагѡ бж҃ества̀ селе́нїе: ра́дꙋйсѧ, а҆́гг҃льское непрестаю́щее ѹ҆дивле́нїе. Ра́дꙋйсѧ, рабѡ́въ бж҃їихъ та́йное вразꙋмле́нїе: ра́дꙋйсѧ, застꙋ́пнице всѣ́хъ сꙋ́щихъ въ ско́рбехъ и҆ болѣ́знехъ. Ра́дꙋйсѧ, бл҃года́тное безстра́стїе и҆́щꙋщимъ є҆го̀ подаю́щаѧ: ра́дꙋйсѧ, всѣ́хъ въ чистотѣ̀ цѣломꙋ́дрїѧ живꙋ́щихъ ѕѣлѡ̀ лю́бѧщаѧ. Ра́дꙋйсѧ, приста́нище небꙋ́рное подви́жниковъ бл҃гоче́стїѧ: ра́дꙋйсѧ, гнѣ́вомъ бж҃їимъ вразꙋмлѧ́ющаѧ сынѡ́въ неч́естїѧ. Ра́дꙋйсѧ, безмо́лвствꙋющихъ сла́дкаѧ собесѣ́днице: ра́дꙋйсѧ, ѿше́льниковъ хрⷭ҇та̀ ра́ди крѣ́пкое ѹ҆пова́нїе. Ра́дꙋйсѧ, по́стникѡвъ бж҃е́ственное ра́дованїе: ра́дꙋйсѧ, пꙋстынножи́телей ти́хое весе́лїе.

<red>Р</red>а́дꙋйсѧ, мт҃и бж҃їѧ держа́внаѧ, застꙋ́пнице ѹ҆се́рднаѧ ро́да хрⷭ҇тїа́нскагѡ.
