---
title: "І҆́косъ ѳ҃"
navigation:
  key: akathists-holmsk-18
  title: "І҆́косъ ѳ҃"
  parent: akathists-holmsk
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща̑нныѧ недоꙋмѣ́ютъ, кі́ими словесы̀ восхвали́ти сла́вный, влⷣчце, пра́здникъ хо́лмскїѧ і҆кѡ́ны твоеѧ̀, къ не́й же въ де́нь се́й ст҃ы́й во мно́жествѣ превели́комъ не то́кмѡ правосла́внїи, но и҆ и҆новѣ́рнїи притека́ютъ, ча́юще ѿ тебѣ̀ скорбе́й и҆збавле́нїѧ, недꙋ́гѡвъ и҆сцѣле́нїѧ, ра́достей и҆сполне́нїѧ и҆ бл҃гъ вѣ́чныхъ сподобле́нїѧ. Ты́ же, щедрода́тельнице, неисчє́тнаѧ бл҃годѣѧ̑нїѧ і҆кѡ́ною твое́ю въ де́нь се́й ꙗ҆влѧ́еши, да всѝ, ра́дꙋющесѧ ѡ҆ тебѣ̀, возглаго́лютъ си́це:

<red>Р</red>а́дꙋйсѧ, мі́ръ ѿ скорбе́й и҆збавлѧ́ющаѧ. Ра́дꙋйсѧ, въ напа́стехъ на́съ защища́ющаѧ. Ра́дꙋйсѧ, слѣпы́хъ прозрѣ́нїе, глꙋхи́хъ слы́шанїе. Ра́дꙋйсѧ, хромы́мъ хожде́нїе, нѣмы́хъ глаго́ланїе. Ра́дꙋйсѧ, болѣ́зней на́шихъ врачева́нїе. Ра́дꙋйсѧ, ча́ѧнїй на́шихъ и҆сполне́нїе. Ра́дꙋйсѧ, ѹ҆мерщвле́нныхъ грѣхмѝ бл҃года́тїю твое́ю ѡ҆живлѧ́ющаѧ. Ра́дꙋйсѧ, подаѧ́нїе бл҃гъ вѣ́чныхъ на́мъ ꙗ҆влѧ́ющаѧ. Ра́дꙋйсѧ, ти́хое приста́нище и҆́щꙋщимъ сп҃се́нїѧ. Ра́дꙋйсѧ, почита́ющимъ і҆кѡ́нꙋ твою̀ несꙋмнѣ́нное защище́нїе.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
