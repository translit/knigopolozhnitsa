---
title: "І҆́косъ в҃"
navigation:
  key: akathists-holmsk-4
  title: "І҆́косъ в҃"
  parent: akathists-holmsk
  order: 4
type: "akathist"
---

## І҆́косъ в҃:

<red>Р</red>а́зꙋмъ пода́ждь на́мъ, всебл҃га́ѧ влⷣчце, ка́кѡ досто́йнѡ воспѣ́ти промышле́нїе твоѐ, странѣ̀ хо́лмстѣй ꙗ҆вле́нное, внегда̀ просвѣти́тель рꙋсѝ кнѧ́зь влади́мїръ, и҆зволе́нїемъ твои́мъ, въ покро́въ и҆ ѡ҆хране́нїе страны̀ сеѧ̀, свѣ́томъ ѹ҆че́нїѧ є҆ѵⷢ҇льскаго просвѣща́емыѧ, гра́дꙋ холмꙋ̀ въ да́ръ принесѐ і҆кѡ́нꙋ твою̀, пречⷭ҇таѧ. Мы́ же, дивѧ́щесѧ твоемꙋ̀ ѡ҆ на́съ преста́тельствꙋ, со ѹ҆миле́нїе зове́мъ тѝ си́це:

<red>Р</red>а́дꙋйсѧ, ѹ҆се́рднаѧ застꙋ́пнице ро́да хрⷭ҇тїа́нскагѡ. Ра́дꙋйсѧ, насади́телю вѣ́ры хрⷭ҇то́вы кнѧ́зю влади́мїрꙋ во а҆пⷭ҇льствѣ вспомоществова́вшаѧ. Ра́дꙋйсѧ, і҆кѡ́ною твое́ю чꙋдотво́рною странꙋ̀ хо́лмскꙋю, а҆́ки драгоцѣ́ннымъ да́ромъ, ѡ҆богати́вшаѧ. Ра́дꙋйсѧ, вѣ́рꙋ правосла́внꙋю въ землѝ се́й ѹ҆крѣпи́вшаѧ. Ра́дꙋйсѧ, твое́ю неисче́тною бл҃гостїю хрⷭ҇тїа́нъ ѹ҆щедрѧ́ющаѧ. Ра́дꙋйсѧ, млⷭ҇рдїе неизрече́нное дꙋша́мъ на́шимъ и҆сточа́ющаѧ. Ра́дꙋйсѧ, мл҃твами твои́ми ѡ҆ на́съ неѡскꙋдева́ющаѧ. Ра́дꙋйсѧ, мт҃рнимъ застꙋпле́нїемъ чтꙋ́щихъ тѧ̀ ѿ всѧ́кихъ бѣ́дъ и҆збавлѧ́ющаѧ. Ра́дꙋйсѧ, пречтⷭ҇ною і҆кѡ́ною твое́ю врачевство̀ тѣле́сное и҆ дꙋхо́вное хрⷭ҇тїанѡмъ ꙗ҆влѧ́ющаѧ. Ра́дꙋйсѧ, высото̀ непостижи́маѧ, ко приста́нищꙋ вы́шемꙋ на́съ возводѧ́щаѧ.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
