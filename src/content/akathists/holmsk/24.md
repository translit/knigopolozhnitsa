---
title: "І҆́косъ в҃і"
navigation:
  key: akathists-holmsk-24
  title: "І҆́косъ в҃і"
  parent: akathists-holmsk
  order: 24
type: "akathist"
---

## І҆́косъ в҃і:

<red>П</red>ою́ще тѧ̀, ꙗ҆́кѡ неѡскꙋдѣва́ющꙋю млⷭ҇рдїемъ предста́тельницꙋ на́шꙋ пред̾ гдⷭ҇емъ, вѣ́рꙋемъ и҆ и҆сповѣ́дꙋемъ, ꙗ҆́кѡ и҆спроси́ши на́мъ бл҃га́ѧ не то́кмѡ въ житїѝ се́мъ привре́меннѣмъ, но и҆ по сме́рти на́шей, да, нбⷭ҇ныхъ бл҃гъ не лиши́вшеесѧ, воспое́мъ тѝ сицева̑ѧ:

<red>Р</red>а́дꙋйсѧ, въ бе́зднѣ грѣхо́внѣй пребыва́ющимъ ѡ҆чище́нїе. Ра́дꙋйсѧ, грѣ́шникѡвъ съ бг҃омъ примире́нїе. Ра́дꙋйсѧ, мл҃твами твои́ми мт҃рними млⷭ҇ть и҆ всепроще́нїе грѣ́шникѡмъ ѹ҆ сн҃а твоего̀ и҆спроша́ющаѧ. Ра́дꙋйсѧ, мл҃твами твои́ми пра́веднѡ дви́жимый на на́съ гнѣ́въ бж҃їй ѿвраща́ющаѧ. Ра́дꙋйсѧ, ѿра́до наша и҆ ѹ҆тѣше́нїе въ де́нь сме́рти. Ра́дꙋйсѧ, наде́ждо на́ша и҆ по сме́рти. Ра́дꙋйсѧ, ѹ҆пова́ющимъ на тѧ̀ непосты́днꙋю кончи́нꙋ живота̀ да́рꙋющаѧ. Ра́дꙋйсѧ, въ де́нь сꙋ́дный десно́е стоѧ́нїе на́мъ ѹ҆строѧ́ющаѧ. Ра́дꙋйсѧ, ключꙋ̀ црⷭ҇твїѧ хрⷭ҇то́ва, врата̀ нбⷭ҇наѧ на́мъ ѿверза́ющаѧ. Ра́дꙋйсѧ, две́ре ра́йскаѧ, въ черто́гъ нбⷭ҇ный на́съ возводѧ́щаѧ.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
