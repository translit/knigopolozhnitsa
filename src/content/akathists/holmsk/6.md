---
title: "І҆́косъ г҃"
navigation:
  key: akathists-holmsk-6
  title: "І҆́косъ г҃"
  parent: akathists-holmsk
  order: 6
type: "akathist"
---

## І҆́косъ г҃:

<red>И҆</red>мѣ́ющи ѡ҆ новопросвѣще́нныхъ лю́дѣхъ землѝ хо́лмскїѧ попече́нїе неѡскꙋ́дное, ѿ пречтⷭ҇ны́ѧ і҆кѡ́ны твоеѧ̀ то́ки чꙋде́съ и҆сточи́ла є҆сѝ, влⷣчце, да всѝ позна́ютъ, ꙗ҆́кѡ любо́вь твоѧ̀ и҆ попече́нїе при́снѡ на лю́дѣхъ правосла́вныхъ пребыва́ютъ. Сегѡ̀ ра́ди бл҃года́рственнѡ тебѣ̀ воспое́мъ:

<red>Р</red>а́дꙋйсѧ, бл҃года́ти и҆́сто́чникъ неистощи́мый да́рꙋющаѧ. Ра́дꙋйсѧ, лꙋча́ми чꙋде́съ всѣ́хъ притека́ющихъ къ і҆кѡ́нѣ твое́й ѡ҆зарѧ́ющаѧ. Ра́дꙋйсѧ, по́моще всѣ̑мъ вѣ́рнѡ чтꙋ́щимъ сн҃а твоего̀ пресла́внаѧ. Ра́дꙋйсѧ, вѣ́ры правосла́вныѧ въ землѝ на́шей крѣ́посте тве́рдаѧ. Ра́дꙋйсѧ, попече́нїемъ твои́мъ при́снымъ ѡ҆ лю́дѣхъ правосла́вныхъ и҆́стинꙋ правосла́вїѧ ѹ҆твержда́ющаѧ. Ра́дꙋйсѧ, і҆кѡ́ною твое́ю ра́дость дꙋхо́внꙋю на́мъ содѣлава́ющаѧ. Ра́дꙋйсѧ, млⷭ҇ти сокро́вище многоцѣ́нное на́мъ ѿкрыва́ющаѧ. Ра́дꙋйсѧ, мо́ре щедро́тъ просѧ́щимъ ѹ҆ тебѣ̀ и҆злива́ющаѧ. Ра́дꙋйсѧ, заблꙋ́ждшимъ пꙋ́ть и҆́стины ѹ҆казꙋ́ющаѧ. Ра́дꙋйсѧ, призыва́ющимъ тѧ̀ на по́мощь ско́ро поспѣшествꙋ́ющаѧ.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
