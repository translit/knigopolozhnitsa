---
title: "Конда́къ д҃"
navigation:
  key: akathists-holmsk-7
  title: "Конда́къ д҃"
  parent: akathists-holmsk
  order: 7
type: "akathist"
---

## Конда́къ д҃:

<red>Б</red>ꙋ́рѧ напа́стей и҆ бѣ́дъ, не є҆ди́ножды воздвиза́емаѧ проти́вꙋ вѣ́ры правосла́вныѧ въ землѝ на́шей, не возмо́же поколеба́ти тве́рдости въ вѣ́рѣ всѣ́хъ притека́ющихъ къ тебѣ̀, влⷣчцѣ, и҆ цѣльбоно́снѣй і҆кѡ́нѣ твое́й покланѧ́ющихсѧ, занѐ і҆кѡ́на сїѧ̀ въ щи́тъ и҆ побѣ́дное зна́менїе правосла̑внымъ хрⷭ҇тїа́нѡмъ тобо́ю даде́сѧ, и҆ мы, грѣ́шнїи, тве́рдѡ ѹ҆пова́емъ, ꙗ҆́кѡ и҆ во дни̑ на́шихъ напа́стей скоропослꙋ́шаеши всѣ́хъ на́съ, съ вѣ́рою ко твоемꙋ̀ пречⷭ҇томꙋ ѻ҆́бразꙋ притека́ющихъ и҆ сн҃ꙋ твоемꙋ̀ пою́щихъ: <red>А҆</red>ллилꙋ́їа.
