---
title: "Конда́къ є҃"
navigation:
  key: akathists-holmsk-9
  title: "Конда́къ є҃"
  parent: akathists-holmsk
  order: 9
type: "akathist"
---

## Конда́къ є҃:

<red>Б</red>г҃оте́чнаѧ ѕвѣзда̀ ꙗ҆ви́сѧ на́мъ, бг҃омт҃и, пречтⷭ҇наѧ і҆кѡ́на твоѧ̀, лꙋча́ми бо чꙋде́съ, ѿ і҆кѡ́ны и҆сходѧ́щими, всѣ́хъ вѣ́рныхъ тѝ ѡ҆сїѧва́еши, мра́къ грѣхо́вный и҆ мглꙋ̀ ско́рбей на́шихъ прогонѧ́еши и҆ всѣ́хъ и҆́щꙋщихъ спасе́нїѧ наставлѧ́еши съ вѣ́рою воспѣва́ти бг҃ꙋ: <red>А҆</red>ллилꙋ́їа.
