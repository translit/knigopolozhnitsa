---
title: "Конда́къ в҃"
navigation:
  key: akathists-holmsk-3
  title: "Конда́къ в҃"
  parent: akathists-holmsk
  order: 3
type: "akathist"
---

## Конда́къ в҃:

<red>В</red>и́дѧ застꙋпле́нїе твоѐ, всебл҃га́ѧ влⷣчце, ро́дꙋ хрⷭ҇тїа́нскомꙋ ꙗ҆влѧ́емое, занѐ въ бѣда́хъ крѣ́пкаѧ є҆сѝ на́мъ помо́щница, ѡ҆би̑димымъ застꙋ́пнице, скѡ́рбнымъ ѹ҆тѣше́нїе, больны̑мъ и҆сцѣле́нїе и҆ всѣ̑мъ трꙋжда́ющимсѧ ско́раѧ по́моще, всѝ бл҃года́рственнѡ ѡ҆ тебѣ̀ бг҃ꙋ вопїе́мъ: <red>А҆</red>ллилꙋ́їа.
