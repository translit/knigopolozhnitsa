---
title: "І҆́косъ а҃"
navigation:
  key: akathists-holmsk-2
  title: "І҆́косъ а҃"
  parent: akathists-holmsk
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ чинѡнача́лїѧ на нб҃сѝ величаю́тъ тѧ̀, прест҃ꙋ́ю дв҃ꙋ, ра́дость пресвѣ́тлꙋю всемꙋ̀ мі́рꙋ роди́вшꙋю, мы́ же, пѣ́сни а҆́гг҃льстѣй подража́ѧ, здѣ̀, на землѝ, воспое́мъ тѝ сицева̑ѧ:

<red>Р</red>а́дꙋйсѧ, бг҃оизбра́ннаѧ ѻ҆трокови́це. Ра́дꙋйсѧ, ѿ дне́й ве́тхихъ бг҃ꙋ пред̾ѡбрꙋче́ннаѧ. Ра́дꙋйсѧ, ѿ прорѡ́къ мі́рꙋ предꙋка́заннаѧ. Ра́дꙋйсѧ, а҆рха́гг҃ломъ гаврїи́ломъ ѡ҆ зача́тїи сн҃а ѿ дх҃а ст҃а пред̾возвѣще́ннаѧ. Ра́дꙋйсѧ, во смире́нїи бл҃говѣ́стїе а҆рха́гг҃ловѡ воспрїѧ́вшаѧ. Ра́дꙋйсѧ, наста́внице, смиреннѡмꙋ́дрїю на́съ наꙋча́ющаѧ. Ра́дꙋйсѧ, бг҃одꙋхнове́ннѡ ѿ пра́ведныѧ є҆лисаве́ты мт҃рїю бж҃їею нарече́ннаѧ. Ра́дꙋйсѧ, ѡ҆ рожде́нїи ѿ тебѣ̀ сп҃си́телѧ мі́ра въ весе́лїи дꙋхо́внѣмъ гдⷭ҇а возвели́чившаѧ. Ра́дꙋйсѧ, ли̑ки а҆́гг҃льскими пѣсносло́вимаѧ. Ра́дꙋйсѧ, ѿ всѣ́хъ родѡ́въ при́снѡ ѹ҆блажа́емаѧ.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
