---
title: "І҆́косъ ѕ҃"
navigation:
  key: akathists-holmsk-12
  title: "І҆́косъ ѕ҃"
  parent: akathists-holmsk
  order: 12
type: "akathist"
---

## І҆́косъ ѕ҃:

<red>В</red>озсїѧ́вши ѿ пречтⷭ҇ныѧ і҆кѡ́ны твоеѧ̀ бл҃года́ть свѣтоза́рнꙋю, свѣ́тиши свѣ́томъ чꙋде́съ и҆ млⷭ҇тей странѣ̀ на́шей, пречⷭ҇таѧ, да всѝ, съ вѣ́рою къ твое́й і҆кѡ́нѣ цѣльбоно́снѣй притека́ющїи и҆ ча́ющїи ѿ тебѣ̀ вели́кїѧ и҆ бога́тыѧ млⷭ҇ти, є҆ди́ными ѹ҆ста́ми и҆ є҆ди́нымъ се́рдцемъ велегла́снѡ тебѣ̀ вопїю́тъ:

<red>Р</red>а́дꙋйсѧ, дерзнове́ннаѧ къ бг҃ꙋ хода́таице. Ра́дꙋйсѧ, за мі́ръ хрⷭ҇тїа́нскїй те́плаѧ моли́твеннице. Ра́дꙋйсѧ, неистощи́мый и҆сто́чниче ст҃ы́ни. Ра́дꙋйсѧ, многотекꙋ́щаѧ рѣко̀ бл҃гъ вѣ́чныхъ. Ра́дꙋйсѧ, сїѧ́нїемъ сла́вы твоеѧ̀ на́съ ѡ҆блиста́ющаѧ. Ра́дꙋйсѧ, мра́къ грѣхо́вный дꙋ́шъ на́шихъ ѹ҆празднѧ́ющаѧ. Ра́дꙋйсѧ, ꙗ҆́кѡ твое́ю і҆кѡ́ною и҆сто́чники чꙋде́съ ꙗ҆влѧ́еши. Ра́дꙋйсѧ, ꙗ҆́кѡ прибѣга́ющимъ къ не́й всѧ̀ полє́знаѧ да́рꙋеши. Ра́дꙋйсѧ, серде́цъ на́шихъ ѹ҆миле́нїе. Ра́дꙋйсѧ, ѿ бѣ́дъ и҆ напа́стей на́ше спасе́нїе.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
