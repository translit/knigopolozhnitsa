---
title: "І҆́косъ д҃"
navigation:
  key: akathists-holmsk-8
  title: "І҆́косъ д҃"
  parent: akathists-holmsk
  order: 8
type: "akathist"
---

## І҆́косъ д҃:

<red>С</red>лы́шавше лю́дїе правосла́внїи, ꙗ҆́кѡ і҆кѡ́на твоѧ̀ пречⷭ҇таѧ во дни̑ ты̑ѧ, є҆гда̀ гра́дъ хо́лмъ ѿ а҆га́рѧнъ нечести́выхъ ѻ҆гню̀ и҆ мечꙋ̀ предаде́сѧ, под̾ пе́пломъ хра́ма бы́сть сокрове́нна и҆ по стѣ́хъ лѣ́тѣхъ па́ки невреди́ма ѡ҆брѣ́тесѧ, ра́достїю ве́лїею возра́довавшесѧ, хвалꙋ̀ тѝ, прест҃а́ѧ дв҃о и҆ мт҃и, воспѣ́ша таковꙋ́ю:

<red>Р</red>а́дꙋйсѧ, землѝ хо́лмскїѧ покро́ве. Ра́дꙋйсѧ, правосла́вїѧ въ не́й насажде́нїе и҆ ѹ҆твержде́нїе. Ра́дꙋйсѧ, во ѻ҆́гнѝ і҆кѡ́нꙋ твою̀ пречтⷭ҇нꙋ́ю чꙋде́снѡ неврежде́нною сохрани́вшаѧ. Ра́дꙋйсѧ, росо́ю чꙋдото́чною ѻ҆́гнь ѹ҆гаси́вшаѧ. Ра́дꙋйсѧ, ра́дость на́мъ ве́лїю, ꙗ҆́кѡ ѻ҆трокѡ́мъ халдє́йскимъ въ пещѝ ѻ҆ггненнѣй, пода́вшаѧ. Ра́дꙋйсѧ, си́льнꙋ въ чꙋдотворе́нїи позна́ти тѧ̀ наꙋчи́вшаѧ. Ра́дꙋйсѧ, ꙗ҆́кѡ і҆кѡ́нꙋ твою̀ неврежде́ннꙋ зрѧ́ще, ст҃ы́не се́й покланѧ́тисѧ наꙋча́емсѧ. Ра́дꙋйсѧ, ꙗ҆́кѡ ѿ і҆кѡ́ны твоеѧ̀ дарѡ́въ чꙋде́сныхъ сподоблѧ́емсѧ. Ра́дꙋйсѧ, бро́не на́ша неꙋѧзви́маѧ. Ра́дꙋйсѧ, стѣно̀ на́ша несокрꙋши́маѧ.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
