---
title: "І҆́косъ и҃"
navigation:
  key: akathists-holmsk-16
  title: "І҆́косъ и҃"
  parent: akathists-holmsk
  order: 16
type: "akathist"
---

## І҆́косъ и҃:

<red>В</red>сѧ̑ нбⷭ҇ныѧ си́лы тебѣ̀, ꙗ҆́кѡ бг҃омт҃ерь, велича́ютъ, ты́ же, дв҃о бцⷣе, чтⷭ҇нѣ́йшаѧ херꙋві̑мъ и҆ сла́внѣйшаѧ без̾ сравне́нїѧ серафі̑мъ, не возгнꙋша́ласѧ є҆сѝ за ро́дъ человѣ́ческїй, грѣхмѝ ѡ҆скверне́нный, предстоѧ́ти: тогѡ҆ ра́ди и҆ всѝ земноро́днїи бл҃года̑рственнаѧ тебѣ̀ приносѧ́тъ, воспѣва́ѧ си́це:

<red>Р</red>а́дꙋйсѧ, невмѣсти́магѡ вмѣсти́лище. Ра́дꙋйсѧ, чистоты̀ бжⷭ҇твенныѧ храни́лище. Ра́дꙋйсѧ, рожде́нїемъ твои́мъ бг҃а и҆ человѣ́ка соедини́вшаѧ. Ра́дꙋйсѧ, сп҃се́нїе человѣ́кѡмъ ѹ҆стро́ившаѧ. Ра́дꙋйсѧ, пꙋтеводи́тельнице, къ нб҃сѝ на́съ возводѧ́щаѧ. Ра́дꙋйсѧ, цр҃и́це нб҃сѐ и҆ землѝ, врата̀ ра̑йскїѧ на́мъ ѿверза́ющаѧ. Ра́дꙋйсѧ, съ сн҃омъ твои́мъ и҆ бг҃омъ соца́рствꙋющаѧ. Ра́дꙋйсѧ, и҆ посредѣ̀ на́съ, грѣ́шныхъ, пребыва́ти не возгнꙋша́вшаѧсѧ. Ра́дꙋйсѧ, ко бл҃госе́рдїю влⷣки моли̑твы въ вѣ́рѣ бл҃гочести́выхъ приносѧ́щаѧ. Ра́дꙋйсѧ, моле́нїй и҆ на́съ грѣ́шныхъ не ѿверга́ющаѧ.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
