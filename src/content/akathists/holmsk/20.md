---
title: "І҆́косъ і҃"
navigation:
  key: akathists-holmsk-20
  title: "І҆́косъ і҃"
  parent: akathists-holmsk
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ нерꙋши́маѧ гра́дꙋ холмꙋ̀, прест҃а́ѧ бцⷣе дв҃о: є҆гд̀а бо во дни̑ дрє́внїѧ а҆га́рѧне нечест́ивїи, ѻ҆гню̀ и҆ мечꙋ̀ зе́млю хо́лмскꙋю предаю́ще, ко гра́дꙋ хо́лмꙋ приближа́хꙋсѧ, насє́льницы же гра́да, под̾ѧ́вше і҆кѡ́нꙋ твою̀ пречтⷭ҇нꙋю, вкрꙋ́гъ хра́ма ю҆̀ ѡ҆бноша́хꙋ и҆ ѡ҆ сп҃се́нїи гра́да сле́знѡ молѧ́хꙋсѧ, ты̀ же, внима́ѧ мольба́мъ люде́й, во сп҃с́енїи ѿча́ѧвшихсѧ, ѹ҆страши́ла є҆сѝ врагѝ видѣ́нїемъ чꙋ́днымъ и҆ ѿгна́ла и҆̀хъ ѿ гра́да, и҆́ми ѡ҆сажде́ннагѡ, да всѝ сп҃се́ннїи тобо́ю ѿ находѧ́щихъ на нѧ̀ бѣ́дъ воспою́тъ тѝ такова̑ѧ:

<red>Р</red>а́дꙋйсѧ, странꙋ̀ на́шꙋ ѿ наше́ствїѧ а҆га́рѧнскаго свободи́вшаѧ. Ра́дꙋйсѧ, чꙋде́снымъ видѣ́нїемъ стѣны̀ непристꙋ́пныѧ врагѝ ѹ҆страши́вшаѧ. Ра́дꙋйсѧ, си́льнымъ застꙋпле́нїемъ твои́мъ ѿ всѧ́кихъ на́съ бѣ́дъ свобожда́ющаѧ. Ра́дꙋйсѧ, ѿ ѻ҆гнѧ̀, меча̀ и҆ наше́ствїѧ и҆ноплеме́нникѡвъ на́съ и҆збавлѧ́ющаѧ. Ра́дꙋйсѧ, во бране́хъ крѣ́пкаѧ помо́щнице. Ра́дꙋйсѧ, ѿча́ѧвшихсѧ неча́ѧннаѧ ра́досте. Ра́дꙋйсѧ, ѿ сме́ртнагѡ гꙋби́тельства на́ше сп҃се́нїе. Ра́дꙋйсѧ, врагѡ́въ на́шихъ ꙗ҆́вное посрамле́нїе. Ра́дꙋйсѧ, въ бѣда́хъ и҆знемога́ющимъ незы́блемое ѹ҆крѣпле́нїе. Ра́дꙋйсѧ, во сртада́нїихъ на́шихъ бл҃гомо́щное ѹ҆тѣше́нїе.

<red>Р</red>а́дꙋйсѧ, землѝ хо́лмскїѧ ѿра́до и҆ всемꙋ̀ мі́рꙋ прибѣ́жище и҆ застꙋпле́нїе.
