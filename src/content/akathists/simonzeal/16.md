---
title: "І҆́косъ и҃"
navigation:
  key: akathists-simonzeal-16
  title: "І҆́косъ и҃"
  parent: akathists-simonzeal
  order: 16
type: "akathist"
---

## І҆́косъ и҃:

<red>В</red>сѧ̀ це́рковь і҆ве́рскаѧ почита́етъ тѧ̀, а҆пⷭ҇ле сі́мѡне, ꙗ҆́кѡ ѻ҆снова́телѧ своегѡ̀ и҆ покрови́телѧ, назда́вшагѡ ю҆̀ на ѻ҆снова́нїи незы́блемомъ вѣ́ры хрⷭ҇то́вы и҆ ѡ҆роси́вшагѡ ю҆̀ къ плодоно́сїю дꙋхо́вномꙋ чтⷭ҇но́ю твое́ю кро́вїю, ѿ неѧ́же ди́внѡ прозѧбо́ша въ не́й со́нмы ст҃ы́хъ, торжествꙋ́ющихъ ны́нѣ вкꙋ́пѣ съ тобо́ю на нб҃ѣ. Тѣ́мже и҆ мы̀ на землѝ бл҃жи́мъ твоѧ̀ по́двиги и҆ си́це тебѣ̀ зове́мъ:

<red>Р</red>а́дꙋйсѧ, бл҃гі́й и҆ ми́лостивый ѹ҆тѣ́шителю скорбѧ́щихъ. Ра́дꙋйсѧ, скоропредста́тельный помо́щниче бѣ́дствꙋющихъ. Ра́дꙋйсѧ, ве́лїе дерзнове́нїе стѧжа́вый ко хрⷭ҇тꙋ̀ бг҃ꙋ, ꙗ҆́кѡ дрꙋ́гъ є҆гѡ̀ и҆́скреннїй. Ра́дꙋйсѧ, прїе́мый ѿ негѡ̀ вла́сть на дꙋ́хи нечи́стыѧ. Ра́дꙋйсѧ, ѻ҆би́тели твоеѧ̀ ст҃ы́ѧ сла́во и҆ похвало̀. Ра́дꙋйсѧ, подвиза́ющимсѧ въ не́й хода́таю вѣ́чнагѡ сп҃се́нїѧ.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
