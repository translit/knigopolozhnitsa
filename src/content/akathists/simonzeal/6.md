---
title: "І҆́косъ г҃"
navigation:
  key: akathists-simonzeal-6
  title: "І҆́косъ г҃"
  parent: akathists-simonzeal
  order: 6
type: "akathist"
---

## І҆́косъ г҃:

<red>И҆</red>мѣ́лъ є҆сѝ є҆ди́нѡ попече́нїе, сі́мѡне всебл҃же́нне, є҆́же вѣ́рнѡ слꙋжи́ти и҆ бл҃гоꙋгожда́ти хрⷭ҇тꙋ̀ бг҃ꙋ, во пло́ти ꙗ҆́вльшꙋсѧ на сп҃се́нїе чл҃вѣ́ческое, є҆го́же спꙋ́тникъ и҆ самови́децъ сподо́билсѧ є҆сѝ бы́ти, и҆ ѿ ѹ҆́стъ є҆гѡ̀ бжⷭ҇твенныхъ почерпнꙋ́лъ є҆сѝ преве́лїю ѹ҆че́нїѧ нбⷭ҇нагѡ бл҃года́ть, ѡ҆ не́йже дивѧ́щесѧ, си́це тебѣ̀ глаго́лемъ:

<red>Р</red>а́дꙋйсѧ, всера́достный на́мъ проповѣ́дниче є҆ѵⷢ҇лїѧ пра́вды. Ра́дꙋйсѧ, денни́це, возвѣсти́вшаѧ на́мъ со́лнце невече́рнее. Ра́дꙋйсѧ, самови́дче и҆ слꙋго̀ воплоще́ннагѡ бг҃а. Ра́дꙋйсѧ, стра́нствїѧ влⷣчнѧ и҆ безсме́ртныѧ є҆гѡ̀ трапе́зы соприча́стниче. Ра́дꙋйсѧ, и҆збра́нный и҆ вѣ́рный хрⷭ҇то́въ ѹ҆ченичѐ. Ра́дꙋйсѧ, дрꙋ́же є҆гѡ̀ при́сный, до конца̀ дрꙋ́жество твоѐ къ немꙋ̀ сохрани́вый.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
