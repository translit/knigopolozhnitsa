---
title: "І҆́косъ в҃і"
navigation:
  key: akathists-simonzeal-24
  title: "І҆́косъ в҃і"
  parent: akathists-simonzeal
  order: 24
type: "akathist"
---

## І҆́косъ в҃і:

<red>П</red>ою́ще болѣ́зни и҆ трꙋды̀ твоѧ̀, а҆пⷭ҇ле сп҃совъ, и҆́миже трꙋди́лсѧ є҆сѝ во бл҃говѣ̑стїи хрⷭ҇то́вѣ, почита́емъ ст҃ꙋ́ю и҆ присносла́внꙋю па́мѧть твою̀, ꙗ҆́же ѡ҆бл҃гоꙋха́етъ на́съ дꙋхо́внѡ и҆ ѹ҆слажда́етъ дꙋ́ши на́ша: мѵ́ро бо вои́стинꙋ ꙗ҆ви́шасѧ пред̾ бг҃омъ по́ты твоѧ̀ и҆ ка́пли кро́ве страда̑льческїѧ, за хрⷭ҇та̀ и҆злїѧ́нныѧ тобо́ю, ст҃ы́й на́шъ предста́телю. Тѣ́мже и҆ зове́мъ тебѣ̀:

<red>Р</red>а́дꙋйсѧ, прест҃ы́ѧ живонача̑льныѧ трⷪ҇цы вѣ́рный проповѣ́дниче. Ра́дꙋйсѧ, а҆́гг҃льскихъ ликѡ́въ досто́йный собесѣ́дниче. Ра́дꙋйсѧ, а҆пⷭ҇лѡвъ красото̀ и҆ ѻ҆снова́нїе. Ра́дꙋйсѧ, чл҃вѣ́ческагѡ ро́да возвыше́нїе. Ра́дꙋйсѧ, врачꙋ̀ безме́здный недꙋ̑гѡвъ дꙋше́вныхъ и҆ тѣле́сныхъ. Ра́дꙋйсѧ, по бз҃ѣ и҆ прест҃ѣ́й бцⷣѣ непосты́дное на́ше ѹ҆пова́нїе.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
