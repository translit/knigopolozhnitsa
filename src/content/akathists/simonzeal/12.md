---
title: "І҆́косъ ѕ҃"
navigation:
  key: akathists-simonzeal-12
  title: "І҆́косъ ѕ҃"
  parent: akathists-simonzeal
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ѹ҆чени́че сп҃совъ, ꙗ҆́кѡ свѣти́льникъ лꙋчеза́рный, въ страна́хъ невѣ́рныхъ и҆, ꙗ҆́кѡ бг҃оте́чное свѣти́ло, ѡ҆бте́клъ є҆сѝ восто́къ и҆ за́падъ, возвѣща́ѧ лю́демъ сп҃си́тельнꙋю вѣ́рꙋ во хрⷭ҇та̀ і҆и҃са, и҆́же внꙋша́етъ на́мъ бл҃гохвали́ти тѧ̀, бг҃опроповѣ́дника бжⷭ҇твеннагѡ, похвала́ми си́ми:

<red>Р</red>а́дꙋйсѧ, ѿ восто́ка востекі́й и҆ за́падъ просвѣти́вый свѣ́томъ хрⷭ҇то́вымъ. Ра́дꙋйсѧ, а҆́фрїкꙋ и҆ і҆спа́нїю ѡ҆гласи́вый ѹ҆че́нїемъ є҆ѵⷢ҇льскимъ. Ра́дꙋйсѧ, брі́тѧнъ сꙋро́вость ѹ҆кроти́вый кро́тостїю і҆и҃совою. Ра́дꙋйсѧ, а҆рме́нїю и҆ і҆ве́рїю приведы́й къ позна́нїю сн҃а бж҃їѧ. Ра́дꙋйсѧ, пе́рсѡвъ и҆ ми́дѡвъ ѹ҆бѣди́вый вѣ́ровати во хрⷭ҇та̀ бг҃а. Ра́дꙋйсѧ, неꙋтоми́мѡ трꙋди́выйсѧ во бл҃говѣ́стїи хрⷭ҇то́вѣ.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
