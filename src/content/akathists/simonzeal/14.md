---
title: "І҆́косъ з҃"
navigation:
  key: akathists-simonzeal-14
  title: "І҆́косъ з҃"
  parent: akathists-simonzeal
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ нѡ́ѧ, нача́льника ковче́га дꙋшесп҃си́тельнагѡ вѣ́ры хрⷭ҇то́вы во і҆ве́рїи, позна́емъ тѧ̀ бы́ти, сі́мѡне бг҃оглаго́ливе, и҆ ꙗ҆́кѡ ѡ҆снова́телѧ и҆ краеꙋго́льнагѡ ка́мнѧ це́ркве і҆ве́рскїѧ тѧ̀ почита́емъ, мѣ́сто же погребе́нїѧ твоегѡ̀ съ любо́вїю чти́мъ, ꙗ҆́кѡ ѡ҆сщ҃е́нное кро́вїю твое́ю и҆ моще́й твои́хъ почива́нїемъ, ѿ него́же да́ры цѣле́бныѧ и҆сточа́еши вѣ́рнымъ и҆ привлека́еши зва́ти тебѣ̀:

<red>Р</red>а́дꙋйсѧ, і҆ве́рїи храни́телю неѿстꙋ́пный. Ра́дꙋйсѧ, пицꙋ́нды покрови́телю, бг҃омъ да́нный. Ра́дꙋйсѧ, хра́мъ тво́й въ пꙋсты́ни чꙋде́снѡ сохрани́вый ѿ коне́чнагѡ разрꙋше́нїѧ. Ра́дꙋйсѧ, гро́бъ тво́й чтⷭ҇ны́й на́мъ дарова́вый во ѹ҆тѣше́нїе. Ра́дꙋйсѧ, мѣ́сто по́двигѡвъ твои́хъ и҆ страда́нїй ѡ҆бнови́вый ѻ҆би́телїю и҆́ноческою во и҆́мѧ твоѐ. Ра́дꙋйсѧ, ѿ ст҃а́гѡ а҆ѳѡ́на подви́жники поста̀ и҆ мл҃твы въ ню̀ пресели́вый преди́внѡ.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
