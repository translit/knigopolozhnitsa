---
title: "І҆́косъ є҃"
navigation:
  key: akathists-simonzeal-10
  title: "І҆́косъ є҃"
  parent: akathists-simonzeal
  order: 10
type: "akathist"
---

## І҆́косъ є҃:

<red>В</red>и́дѣвши тѧ̀, а҆пⷭ҇ле хрⷭ҇то́въ, пречⷭ҇таѧ бцⷣа, ѿ да́льныхъ стра́нъ на ѻ҆́блацѣ приспѣ́вшагѡ ко пречтⷭ҇но́мꙋ є҆ѧ̀ ѹ҆спе́нїю, возра́довасѧ ра́достїю ст҃о́ю и҆ сподо́би тѧ̀ своеѧ̀ бесѣ́ды и҆ бл҃гослове́нїѧ предсме́ртнагѡ: ты́ же, ѡ҆ коли́кїѧ ра́дости и҆спо́лнилсѧ є҆сѝ, созерца́ѧ сн҃а є҆ѧ̀ и҆ бг҃а, со ст҃ы́ми а҆́гг҃лы къ не́й прише́дшагѡ и҆ ст҃ꙋ́ю дꙋ́шꙋ є҆ѧ̀ въ рꙋ́цѣ своѝ прїе́мшагѡ. Сїю̀ ра́дость твою̀ и҆ мы̀, бл҃гоговѣ́йнѡ воспомина́юще, ѿ любвѐ ѹ҆се́рдныѧ возглаша́емъ тѝ сїѧ̀ всера́достныѧ глаго́лы:

<red>Р</red>а́дꙋйсѧ, нб҃оше́ственный ѹ҆чени́че спⷭ҇овъ, на погребе́нїе мт҃ре гдⷭ҇ни на ѻ҆́блацѣ чꙋде́снѡ принесе́нный. Ра́дꙋйсѧ, хрⷭ҇та̀, въ рꙋ́цѣ своѝ дꙋ́шꙋ мт҃ре своеѧ̀ прїе́мшагѡ, созерца́вый. Ра́дꙋйсѧ, погребе́нїю пречⷭ҇тыѧ бг҃омт҃ре досто́йнѡ послꙋжи́вый. Ра́дꙋйсѧ, вознесе́ннꙋю съ тѣ́ломъ горѣ̀ бцⷣꙋ ѹ҆разꙋмѣ́вый. Ра́дꙋйсѧ, погреба́льныѧ пелены̀ и҆ пра́здный гро́бъ є҆ѧ̀ въ геѳсїма́нїи ви́дѣвый. Ра́дꙋйсѧ, въ видѣ́нїи свѣтоза́рнѣмъ со ст҃ы́ми а҆́гг҃лы прише́дшꙋю влⷣчицꙋ мі́ра зрѣ́ти сподо́бивыйсѧ.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
