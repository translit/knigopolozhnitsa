---
title: "Конда́къ в҃"
navigation:
  key: akathists-simonzeal-3
  title: "Конда́къ в҃"
  parent: akathists-simonzeal
  order: 3
type: "akathist"
---

## Конда́къ в҃:

<red>В</red>и́дѣвъ чꙋдеса̀ хрⷭ҇то́вы, сі́мѡне пресла́внѣ, вѣ́рнѡ послѣ́довалъ є҆сѝ во пло́ти ꙗ҆́вльшемꙋсѧ бг҃ꙋ, ѿ него́же возлю́бленъ бы́лъ є҆сѝ и҆ къ ли́кꙋ и҆збра́нныхъ двана́десѧти а҆пⷭ҇лъ є҆гѡ̀ сопричте́нъ бы́лъ є҆сѝ, ꙗ҆́коже ревни́тель сла́вы є҆гѡ̀, наименова́нїе но́вое зилѡ́та, сѝ є҆́сть ревни́телѧ, полꙋчи́лъ є҆сѝ. Сїю̀ ре́вность ѡ҆ сла́вѣ бж҃їей и҆спросѝ и҆ на́мъ, ѹ҆чени́че сп҃совъ, да кꙋ́пнѡ съ тобо́ю сподо́бимсѧ пѣ́ти хрⷭ҇тꙋ̀: <red>А҆</red>ллилꙋ́їѧ.
