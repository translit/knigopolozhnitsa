---
title: "Конда́къ а҃"
navigation:
  key: akathists-simonzeal-1
  title: "Конда́къ а҃"
  parent: akathists-simonzeal
  order: 1
type: "akathist"
---

## Конда́къ а҃:

<red>И҆</red>збра́нный а҆пⷭ҇ле хрⷭ҇то́въ и҆ бл҃говѣ́стниче, мре́жею про́повѣди твоеѧ̀ ѹ҆лови́вый во сп҃се́нїе мно́гїѧ дꙋ́ши чл҃вѣ́ческїѧ, и҆ ко хрⷭ҇тꙋ̀ приведы́й і҆дѡлослꙋже́нїемъ помраче́нныѧ лю́ди, сі́мѡне бл҃же́нне, въ пѣ́снѣхъ восхвалѧ́емъ тѧ̀ съ любо́вїю и҆ мо́лимъ ти сѧ прилѣ́жнѡ: ꙗ҆́кѡ и҆мѣ́ѧй дерзнове́нїе ко гдⷭ҇ꙋ, моли́сѧ є҆мꙋ̀ вы́нꙋ за ны̀ грѣ́шныѧ, и҆ мл҃твами твои́ми ѿ всѧ́кихъ на́съ бѣ́дъ свобожда́й, да зове́мъ тѝ:

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
