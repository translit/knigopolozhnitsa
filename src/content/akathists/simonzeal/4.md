---
title: "І҆́косъ в҃"
navigation:
  key: akathists-simonzeal-4
  title: "І҆́косъ в҃"
  parent: akathists-simonzeal
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный тебѣ̀ свы́ше даде́сѧ, сі́мѡне бг҃омꙋ́дре, тѣ́мже внима́ѧ бжⷭ҇твеннымъ словесе́мъ хрⷭ҇та̀ бг҃а, слага́лъ є҆сѝ ѧ҆̀ въ се́рдцѣ твоѐ, и҆, ꙗ҆́кѡ землѧ̀ до́браѧ, пло́дъ стори́ченъ прине́слъ є҆сѝ є҆мꙋ̀ ѹ҆че́нїѧ є҆ѵⷢ҇льскагѡ бл҃года́ть, є҆́юже ѡ҆зари́лъ є҆сѝ во сп҃се́нїе мі́ра концы̀ и҆, ꙗ҆́кѡ бг҃опроповѣ́дникъ дꙋшесп҃си́тельный, слы́шиши ѿ на́съ пѣ́сни таковы́ѧ:

<red>Р</red>а́дꙋйсѧ, и҆́го хрⷭ҇то́во, бл҃го́е и҆ ле́гкое, на ра́мо твоѐ воспрїе́мый. Ра́дꙋйсѧ, примѣ́ромъ твои́мъ ст҃ы́мъ всѧ̀ ны̀ къ послѣ́дованїю хрⷭ҇то́вꙋ привлека́ѧй. Ра́дꙋйсѧ, ре́вности тезоимени́тый ревни́телю ѡ҆ сла́вѣ бж҃їей. Ра́дꙋйсѧ, теплѣ́йшїй люби́телю гдⷭ҇а і҆и҃са. Ра́дꙋйсѧ, ди́вный наста́вниче къ немꙋ̀ и҆́щꙋщихъ сп҃се́нїѧ. Ра́дꙋйсѧ, немо́лчный бл҃говѣ́стниче є҆ѵⷢ҇льскагѡ дꙋшесп҃си́тельнагѡ ѹ҆че́нїѧ.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
