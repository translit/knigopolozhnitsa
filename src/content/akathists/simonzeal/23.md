---
title: "Конда́къ в҃і"
navigation:
  key: akathists-simonzeal-23
  title: "Конда́къ в҃і"
  parent: akathists-simonzeal
  order: 23
type: "akathist"
---

## Конда́къ в҃і:

<red>Б</red>лгⷣть и҆ млⷭ҇ть и҆спросѝ на́мъ ѹ҆ гдⷭ҇а, сі́мѡне бг҃оно́сне, а҆пⷭ҇ле сп҃совъ, ꙗ҆́кѡ стѧжа̑вый ве́лїе къ немꙋ̀ дерзнове́нїе, наипа́че просѝ на́мъ ѹ҆ негѡ̀ покаѧ́нїѧ во грѣсѣ́хъ и҆ и҆справле́нїѧ житїѧ̀ на́шегѡ, да бꙋ́детъ ѻ҆но̀ преиспо̑лненѡ добродѣ́телей хрⷭ҇тїа́нскихъ, во є҆́же возмощѝ на́мъ є҆щѐ на землѝ, досто́йнѡ пѣ́ти созда́телю на́шемꙋ нбⷭ҇нꙋю пѣ́снь: <red>А҆</red>ллилꙋ́їѧ.
