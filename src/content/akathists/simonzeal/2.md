---
title: "І҆́косъ а҃"
navigation:
  key: akathists-simonzeal-2
  title: "І҆́косъ а҃"
  parent: akathists-simonzeal
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ и҆ влⷣка, хрⷭ҇то́съ бг҃ъ, сп҃стѝ хотѧ̀ па́дшее чл҃вѣ́чество, въ пло́ть на́шꙋ ѡ҆блече́сѧ и҆ съ чл҃вѣ́ки поживѐ, въ ка́нꙋ же галїле́йскꙋю на бра́къ въ до́мъ тво́й прїи́де, сі́мѡне прехва́льне, вкꙋ́пѣ съ пречⷭ҇тою свое́ю мт҃рїю, дв҃ою є҆́ю, є҆ѧ́же ѹ҆моле́нїемъ мт҃рнимъ нача́токъ чꙋде́съ свои́хъ въ до́мѣ твое́мъ ꙗ҆вѝ, во́дꙋ въ вїно̀ на бра́цѣ твое́мъ чꙋде́снѡ претвори́въ, и҆ си́мъ показа́въ бжⷭ҇тва̀ своегѡ̀ си́лꙋ. Тѣ́мже тебѣ̀, си́це ѡ҆бл҃года́тствованномꙋ посѣще́нїемъ и҆ бл҃говоле̑нїемъ бг҃очл҃вѣ́ка, ꙗ҆́кѡ бг҃ови́дцꙋ и҆ ѹ҆ченикꙋ̀ є҆гѡ̀ и҆збра̑нномꙋ, со ѹ҆миле́нїемъ си́це вопїе́мъ:

<red>Р</red>а́дꙋйсѧ, женишѐ прекра́сный, ѿ бра́ка земна́гѡ на бра́къ а҆́гнчїй чꙋде́снѡ призва́нный. Ра́дꙋйсѧ, на нб҃сѝ и҆ на землѝ просла́вленный. Ра́дꙋйсѧ, вопло́щшемꙋсѧ бг҃ꙋ сло́вꙋ вѣ́рнѡ послꙋжи́вый. Ра́дꙋйсѧ, въ проповѣ́данїи є҆ѵⷢ҇лїѧ пра́вды ре́вность ве́лїю ꙗ҆ви́вый. Ра́дꙋйсѧ, пресла́дкагѡ гдⷭ҇а і҆и҃са всѣ́мъ се́рдцемъ твои́мъ возлюби́вый. Ра́дꙋйсѧ, ѡ҆брꙋ́чницꙋ земнꙋ́ю ѡ҆ста́вивый и҆ во слѣ́дъ є҆гѡ̀ потекі́й.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
