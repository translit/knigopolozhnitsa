---
title: "І҆́косъ а҃і"
navigation:
  key: akathists-simonzeal-22
  title: "І҆́косъ а҃і"
  parent: akathists-simonzeal
  order: 22
type: "akathist"
---

## І҆́косъ а҃і:

<red>С</red>вѣтопода́тельный свѣти́льниче трисо́лнечнагѡ свѣ́та ꙗ҆влѧ́ешисѧ вѣ́рнымъ, а҆пⷭ҇ле хрⷭ҇то́въ сі́мѡне, и҆ всѣ́хъ на́съ неви́димѡ ѡ҆зарѧ́еши на пꙋтѝ добродѣ́ланїѧ хрⷭ҇тїа́нскагѡ, да не паде́мъ въ сѣ́ть врага̀, дїа́вола, но невреди́мы пребꙋ̑демъ ѿ всѣ́хъ є҆гѡ̀ ловле́нїй лꙋка́выхъ и҆ та́кѡ неѡсꙋжде́ннѡ возмо́жемъ вопи́ти тебѣ̀:

<red>Р</red>а́дꙋйсѧ, па́стырю до́брый слове́снагѡ ста́да хрⷭ҇то́ва. Ра́дꙋйсѧ, не попꙋска́ѧй во́лкꙋ дꙋшегꙋби́тельномꙋ расхи́тити дꙋхо́внꙋю па́ствꙋ твою̀. Ра́дꙋйсѧ, мре́жею про́повѣди твоеѧ̀ мі́ра концы̀ ѹ҆лови́вый во сп҃се́нїе. Ра́дꙋйсѧ, и҆ ны́нѣ спосо́бствꙋѧй на́шемꙋ сп҃се́нїю мл҃твами твои́ми. Ра́дꙋйсѧ, а҆рхїтектѡ́не премꙋ́дрый цр҃кве хрⷭ҇то́вы. Ра́дꙋйсѧ, ка́меню краеꙋго́льный є҆ѧ̀ ѻ҆снова́нїѧ.

<red>Р</red>а́дꙋйсѧ, сі́мѡне, а҆пⷭ҇ле хрⷭ҇то́въ и҆ мл҃твенниче ѡ҆ дꙋша́хъ на́шихъ.
