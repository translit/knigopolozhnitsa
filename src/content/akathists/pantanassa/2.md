---
title: "І҆́косъ а҃"
navigation:
  key: akathists-pantanassa-2
  title: "І҆́косъ а҃"
  parent: akathists-pantanassa
  order: 2
type: "akathist"
---

## І҆́косъ а҃:

<red>А҆́</red>г҃глъ предста́тель съ нб҃сѐ сше́дъ, речѐ всец҃ри́цѣ: ра́дꙋйсѧ! И҆ бг҃овѣща́ннымъ гла́сомъ, воплоща́ема тѧ̀ зрѧ̀, гдⷭ҇и, возопѝ къ не́й такѡва́ѧ:

<red>Р</red>а́дꙋйсѧ, глави́зно на́шегѡ сп҃се́нїѧ: ра́дꙋйсѧ, и҆сполне́нїе зижди́телева смотре́нїѧ. Ра́дꙋйсѧ, ꙗ҆́кѡ тобо́ю бг҃ъ воплоти́сѧ: ра́дꙋйсѧ, ꙗ҆́кѡ неви́димый въ тебѣ̀ и҆зѡбрази́сѧ. Ра́дꙋйсѧ, млⷭ҇ть ми́ра внꙋ́трь прїѧ́вшаѧ: ра́дꙋйсѧ, ѡ҆дѣѧ́нїе пло́ти сло́вꙋ сотка́вшаѧ. Ра́дꙋйсѧ, ѹ҆мꙋ̀ непости́жнаѧ го́рнѧѧ сла́во: ра́дꙋйсѧ, сердца̀ ѡ҆живи́вшаѧ нбⷭ҇наѧ ма́нно. Ра́дꙋйсѧ, ѕвѣздо̀, бл҃года́тн сїѧ́нїе: ра́дꙋйсѧ, и҆сто́чниче, живы́ѧ воды̀ и҆злїѧ́нїе. Ра́дꙋйсѧ, бцⷣе, въ жена́хъ бл҃гослове́ннаѧ: ра́дꙋйсѧ, ро́ждшаѧ сп҃са дв҃о нетлѣ́ннаѧ.

<red>Р</red>а́дꙋйсѧ, всец҃ри́це, недꙋ́ги на́шѧ бл҃года́тїю и҆сцѣлѧ́ющаѧ.
