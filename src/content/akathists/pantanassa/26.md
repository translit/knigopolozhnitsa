---
title: "Мл҃тва ко прес҃теѣ́й бц҃ѣ"
navigation:
  key: akathists-pantanassa-26
  title: "Мл҃тва ко прес҃теѣ́й бц҃ѣ"
  parent: akathists-pantanassa
  order: 26
type: "akathist"
---

## Мл҃тва ко прес҃теѣ́й бц҃ѣ:

<versal>Ѽ</versal> всебл҃га́ѧ, досточꙋ́днаѧ бц҃е, панта́насса, всецр҃и́це! Нѣ́смь досто́инъ да вни́деши под̾ кро́въ мо́й. Но ꙗ҆́кѡ ми́лостивагѡ бг҃а любобл҃гоꙋтро́бнаѧ мт҃и, рцы̀ сло́во, да и҆сцѣли́тсѧ дꙋша̀ моѧ̀ и҆ ѹ҆крѣпи́тсѧ немощствꙋ́ющее тѣ́ло моѐ. И҆́маши бо держа́вꙋ непобѣди́мꙋю и҆ не и҆знемо́жетъ ѹ҆ тебє̀ всѧ́къ глаго́лъ, ѽ всецр҃и́це! Ты̀ за мѧ̀ ѹ҆просѝ, ты̀ за мѧ̀ ѹ҆молѝ, да прославлѧ́ю пресла́вное и҆мѧ̀ твоѐ всегда̀, ны́нѣ и҆ въ безконє́чныѧ вѣ́ки. <red>А҆</red>ми́нь.
