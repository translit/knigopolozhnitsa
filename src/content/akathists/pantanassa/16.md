---
title: "І҆́косъ и҃"
navigation:
  key: akathists-pantanassa-16
  title: "І҆́косъ и҃"
  parent: akathists-pantanassa
  order: 16
type: "akathist"
---

## І҆́косъ и҃:

<red>Н</red>еѿстꙋ́пнѡ въ нѣ́дрѣхъ ѻ҆ч҃ескихъ пребыва́ѧ, сло́во неѡпи́санное на землѝ пло́ть бы́сть. Бг҃ъ ве́лїй сотворѝ вели́чїе дв҃ѣ и҆ призрѣ̀ на смире́нїе рабы̀ своеѧ̀, слы́шащїѧ сицева̑ѧ:

<red>Р</red>а́дꙋйсѧ, невмѣсти́магѡ бг҃а вмѣсти́вшаѧ: ра́дꙋйсѧ, надмі́рнагѡ творца̀ мі́рꙋ ꙗ҆ви́вшаѧ. Ра́дꙋйсѧ, ꙗ҆́кѡ сокрꙋши́сѧ сме́рти держа́ва: ра́дꙋйсѧ, ꙗ҆́кѡ и҆сцѣли́сѧ а҆да́мова ра́на. Ра́дꙋйсѧ, пла́стырю, стрꙋ́пы дꙋшє́вныѧ заживлѧ́ѧй: ра́дꙋйсѧ, є҆ле́е, ꙗ҆́звы тѣлє́сныѧ ѹ҆маща́ѧй. Ра́дꙋйсѧ, ѹ҆толе́нїе болѣ́зней ражда́ющихъ: ра́дꙋйсѧ, ѡ҆блегче́нїе мꙋ́къ ѹ҆мира́ющихъ. Ра́дꙋйсѧ, нане́сшаѧ пораже́нїе а҆́дꙋ: ра́дꙋйсѧ, притꙋпи́вшаѧ сме́рти жа́ло. Ра́дꙋйсѧ, ча́ѧнїе всеѻ́бщагѡ воскрⷭ҇нїѧ: ра́дꙋйсѧ, правосла́вныхъ несꙋмне́нное сп҃се́нїе.

<red>Р</red>а́дꙋйсѧ, всецр҃и́це, недꙋ́ги на́шѧ бл҃года́тїю и҆сцѣлѧ́ющаѧ.
