---
title: "І҆́косъ а҃і"
navigation:
  key: akathists-pantanassa-22
  title: "І҆́косъ а҃і"
  parent: akathists-pantanassa
  order: 22
type: "akathist"
---

## І҆́косъ а҃і:

<red>С</red>вѣ́тъ ве́лїй, возсїѧ́въ во тмѣ̀ седѧ́щимъ, посѣтѝ на́съ, ѽ дв҃о, восто́къ свы́ше, сн҃ъ и҆ бг҃ъ тво́й. Тѧ̀ содѣ́лавъ свѣще́́ю на свѣ́щницѣ, свѣтонѡ́снаѧ ча́да церкѡ́внаѧ наказꙋ́етъ приноси́ти тѝ сицева̑ѧ:

<red>Р</red>а́дꙋйсѧ, зарѐ ѹ҆́мнагѡ со́лнца: ра́дꙋйсѧ, вмѣсти́лище бжⷭ҇твеннагѡ ѻ҆гнѧ̀. Ра́дꙋйсѧ, свѣ́те, ꙗ҆́ко ѻ҆дѣѧ́нїе ст҃ы́хъ сотка́ла є҆сѝ: ра́дꙋйсѧ, свѣщѐ, ꙗ҆́кѡ тмꙋ̀ бѣсо́вскꙋю ѿгна́ла є҆сѝ. Ра́дꙋйсѧ, ко́сныхъ ѹ҆мѡ́въ просвѣще́нїе: ра́дꙋйсѧ, грѣ́шныхъ серде́цъ ѡ҆заре́нїе. Ра́дꙋйсѧ, десни́це, и҆з̾ мо́рѧ сꙋе́тствїй и҆зводѧ́щаѧ: ра́дꙋйсѧ, лꙋчѐ, пꙋтеводѧ́щаѧ къ црⷭ҇твїю сп҃са́ющихсѧ. Ра́дꙋйсѧ, мо́лнїе, нераска́ѧнныхъ поража́ющаѧ: ра́дꙋйсѧ, гро́ме, гꙋби́телей ѹ҆страша́ющий. Ра́дꙋйсѧ, лꙋка́выѧ со́вѣсти просвѣтле́нїе: ра́дꙋйсѧ, ѹ҆милостивле́нїе бж҃їѧ сꙋда̀.

<red>Р</red>а́дꙋйсѧ, всецр҃и́це, недꙋ́ги на́шѧ бл҃года́тїю и҆сцѣлѧ́ющаѧ.
