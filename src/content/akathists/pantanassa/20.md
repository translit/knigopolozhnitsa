---
title: "І҆́косъ і҃"
navigation:
  key: akathists-pantanassa-20
  title: "І҆́косъ і҃"
  parent: akathists-pantanassa
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ дѣ́вамъ, ѻ҆трокови́це чⷭ҇таѧ, и҆ всѣ̑мъ ѡ҆ чистотѣ̀ ревнꙋ́ющимъ, въ тѧ̀ бо всели́сѧ бг҃ъ, ѡ҆чища́ѧй разꙋ́мныѧ созда̑нїѧ своѧ̑, да и҆збы́вше всѧ́кїѧ скве́рны, возглаша́емъ тѝ сицева̑ѧ:

<red>Р</red>а́дꙋйсѧ, молча́нїѧ взыскꙋ́ющихъ собесѣ́днице: ра́дꙋйсѧ, вѣ́нче хранѧ́щихъ дѣ́вство. Ра́дꙋйсѧ, нача́ло и҆ коне́цъ дх҃о́внагѡ соверше́нїѧ: ра́дꙋйсѧ, храни́лище бжⷭ҇твеннагѡ ѿкрове́нїѧ. Ра́дꙋйсѧ, трⷪ҇ческагѡ совѣ́та таи́ннице: ра́дꙋйсѧ, сп҃се́нїѧ человѣ́кѡвъ вино́внице. Ра́дꙋйсѧ, верши́но, гѡ́рдымъ ѹ҆мѡ́мъ непристꙋ́пнаѧ: ра́дꙋйсѧ, ѹ҆бѣ́жище, смирє́ннымъ се́рдцємъ достꙋ́пное. Ра́дꙋйсѧ, чⷭ҇таѧ, нб҃сѐ чⷭ҇тѣ́йшаѧ: ра́дꙋйсѧ, херꙋві́мѡвъ и҆ серафі́мѡвъ чⷭ҇тнѣ́йшаѧ. Ра́дꙋйсѧ, ѡ҆бра́дованнаѧ, ꙗ҆́кѡ прїѧ́ла є҆сѝ ѿ а҆рха́гг҃ла ра́дованїе: ра́дꙋйсѧ, ѹ҆тѣ́шеннаѧ, ꙗ҆́кѡ рꙋ́цѣ твоѝ ѡ҆сѧза́сте воскре́сшагѡ хрⷭ҇та́.

<red>Р</red>а́дꙋйсѧ, всецр҃и́це, недꙋ́ги на́шѧ бл҃года́тїю и҆сцѣлѧ́ющаѧ.
