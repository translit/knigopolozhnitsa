---
title: "І҆́косъ в҃"
navigation:
  key: akathists-pantanassa-4
  title: "І҆́косъ в҃"
  parent: akathists-pantanassa
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣва́емый разꙋмѣ́ти дв҃а и҆́щꙋщи, возопѝ къ слꙋжа́щемꙋ: ꙗ҆́кѡ ѻ҆трокови́ца чтⷭ҇аѧ, ка́кѡ бꙋ́дꙋ вы́шнѧгѡ мт҃н, и҆з̾ѧснѝ: къ не́йже гаврїи́лъ речѐ со стра́хомъ, зовы́й такѡва́ѧ:

<red>Р</red>а́дꙋйсѧ, совѣ́та вы́шнѧгѡ и҆збра́ннице: ра́дꙋйсѧ, гла́са молѧ́щихсѧ скоропослꙋ́шнице. Ра́дꙋйсѧ, сокро́вище хрⷭ҇то́ва ми́ра: ра́дꙋйсѧ, люде́й твои́хъ наде́ждо и҆ си́ло. Ра́дꙋйсѧ, ра̑ковыѧ ꙗ҆́звы ди́внаѧ гꙋби́тельнице: ра́дꙋйсѧ, про́чихъ болѣ́зней и҆сцѣли́тельнице. Ра́дꙋйсѧ, є҆ди́ное мі́рꙋ застꙋпле́нїе: ра́дꙋйсѧ, вѣ́рное въ ско́рбехъ и҆збавле́нїе. Ра́дꙋйсѧ, пла́чь и҆ сле́зы при́снѡ ѹ҆толѧ́ющаѧ: ра́дꙋйсѧ, сп҃се́нїѧ вхо́ды всѣ̑мъ ѿверза́ющаѧ. Ра́дꙋйсѧ, ски́птре и҆ держа́во а҆ѳѡ́нъ населѧ́ющихъ: ра́дꙋйсѧ, же́зле мона́хѡвъ и҆ мїрѧ́нъ.

<red>Р</red>а́дꙋйсѧ, всецр҃и́це, недꙋ́ги на́шѧ бл҃года́тїю и҆сцѣлѧ́ющаѧ.
