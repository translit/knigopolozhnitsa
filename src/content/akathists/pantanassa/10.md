---
title: "І҆́косъ є҃"
navigation:
  key: akathists-pantanassa-10
  title: "І҆́косъ є҃"
  parent: akathists-pantanassa
  order: 10
type: "akathist"
---

## І҆́косъ є҃:

<red>В</red>и́дѣша чи́ни а҆́гг҃льстїи на рꙋкꙋ̀ твоє́ю созда́вшагѡ рꙋко́ю человѣ́ки, и҆, ꙗ҆́кѡ влⷣчцꙋ разꙋмѣва́юще тѧ̀ є҆ди́нꙋ, а҆́ще и҆ рабо́ю себѐ нарекла̀ є҆сѝ, потща́шасѧ пѣ́сньми послꙋжи́ти тѝ, бл҃гослове́ннѣй, сицевы́ми:

<red>Р</red>а́дꙋйсѧ, бг҃омъ поста́вленнаѧ превы́ше нбⷭ҇ныхъ си́лъ: ра́дꙋйсѧ, чꙋде́сными и҆сцѣле́ньми и҆сполнѧ́ющаѧ мі́ръ. Ра́дꙋйсѧ, хвалꙋ̀ и҆ сла́вꙋ ѿ нб҃съ слы́шащаѧ: ра́дꙋйсѧ, бл҃годаре́нїе ѿ землѝ прїє́млющаѧ. Ра́дꙋйсѧ, ꙗ҆́кѡ сѣ́мѧ тлѝ въ сердца́хъ потреби́ла є҆сѝ: ра́дꙋйсѧ, ꙗ҆́кѡ ко́зней дїа́вѡльскихъ ꙗ҆ре́мъ сокрꙋши́ла є҆сѝ. Ра́дꙋйсѧ, ю҆до́ль плаче́внꙋю и҆спо́лнившаѧ ра́достїю: ра́дꙋйсѧ, скѡ́рби и҆змѣнѧ́ющаѧ въ нбⷭ҇нꙋю сла́дость. Ра́дꙋйсѧ, бл҃гоꙋха́нїе, бг҃ꙋ прїѧ́тное: ра́дꙋйсѧ, ка́ющихсѧ грѣ́шникѡвъ весе́лїе и҆зрѧ́дное. Ра́дꙋйсѧ, бронѐ пра́вды ѿ и҆скꙋше́нїй: ра́дꙋйсѧ, щи́те ѡ҆гражде́нїѧ ѿ вражды̀ и҆ нестрое́нїй.

<red>Р</red>а́дꙋйсѧ, всецр҃и́це, недꙋ́ги на́шѧ бл҃года́тїю и҆сцѣлѧ́ющаѧ.
