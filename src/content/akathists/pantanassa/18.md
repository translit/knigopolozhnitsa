---
title: "І҆́косъ ѳ҃"
navigation:
  key: akathists-pantanassa-18
  title: "І҆́косъ ѳ҃"
  parent: akathists-pantanassa
  order: 18
type: "akathist"
---

## І҆́косъ ѳ҃:

<red>М</red>ногоразли́чными недꙋ́ги ѡ҆держи́мїи, ѽ всецр҃и́це, ѿ ст҃ы́ѧ і҆кѡ́ны твоеѧ̀ па́че ча́ѧнїѧ и҆сцѣлє́нїѧ полꙋча́ютъ, да прїи́мше вѣ́рою бл҃года́ть, велегла́снѡ взыва́ютъ тѝ:

<red>Р</red>а́дꙋйсѧ, здра́выхъ ча́дъ при́сное сохране́нїе: ра́дꙋйсѧ, болѧ́щихъ ко здра́вїю преложе́нїе. Ра́дꙋйсѧ, дѣте́й недꙋ́гꙋющихъ и҆сцѣле́нїе: ра́дꙋйсѧ, ю҆́ныхъ страда́льцевъ мт҃и. Ра́дꙋйсѧ, воста́нїе на ѻ҆дрѣ̀ болѣ́зни пове́рженныхъ: ра́дꙋйсѧ, ѿра́до стра́хомъ сме́ртнымъ ѡ҆держи́мыхъ. Ра́дꙋйсѧ, вне́млющаѧ человѣ́кѡвъ рыда́нїемъ: ра́дꙋйсѧ, призрѣва́ющаѧ на на̑ша стена̑нїѧ. Ра́дꙋйсѧ, болѣ́зней земны́хъ нбⷭ҇ною ра́достїю растворе́нїе: ра́дꙋйсѧ, лю́тѣ стра́ждꙋщихъ пачеесте́ственное терпѣ́нїе. Ра́дꙋйсѧ, ꙗ҆́кѡ ѹ҆готовлѧ́еши пла́чꙋщимъ ра́дость: ра́дꙋйсѧ, ꙗ҆́кѡ снабдѣва́еши кро́ткихъ крило́ма мл҃твы.

<red>Р</red>а́дꙋйсѧ, всецр҃и́це, недꙋ́ги на́шѧ бл҃года́тїю и҆сцѣлѧ́ющаѧ.
