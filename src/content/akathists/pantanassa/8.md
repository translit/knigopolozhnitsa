---
title: "І҆́косъ д҃"
navigation:
  key: akathists-pantanassa-8
  title: "І҆́косъ д҃"
  parent: akathists-pantanassa
  order: 8
type: "akathist"
---

## І҆́косъ д҃:

<red>П</red>ресла̑внаѧ содѣ́ѧшасѧ ѡ҆ тебѣ̀, гра́де бж҃їй, и҆сцѣле́нїемъ, быва́ющымъ ѿ ст҃ы́ѧ і҆кѡ́ны твоеѧ̀. Цѣльбонѡ́сныѧ стрꙋи̑ врачева́нїй прїе́млюще, бл҃года́рственнѡ, ѽ всецр҃и́це, вопїе́мъ:

<red>Р</red>а́дꙋйсѧ, сна́добїе, бо́ль ѹ҆толѧ́ющее: ра́дꙋйсѧ, прохла́до, жа́ръ недꙋ́жныхъ ѡ҆стꙋжа́ющаѧ. Ра́дꙋйсѧ, прижига́ющаѧ ра̑ковыѧ ꙗ҆́звы, а҆́ки пла́менемъ: ра́дꙋйсѧ, подыма́ющаѧ со ѻ҆дра̀ ѡ҆ста́вленныхъ врачмѝ. Ра́дꙋйсѧ, ли́къ сво́й пречⷭ҇тый и҆збра̑ннымъ ꙗ҆влѧ́ющаѧ: ра́дꙋйсѧ, ѿ грѣхо́вныхъ ѹ҆́зъ разрѣша́ющаѧ. Ра́дꙋйсѧ, ꙗ҆́кѡ тобо́ю и҆збавле́нїе ѿ сме́рти дарова́сѧ: ра́дꙋйсѧ, ꙗ҆́кѡ тобо́ю неисче́тный со́нмъ вѣ́рныхъ ѡ҆правда́сѧ. Ра́дꙋйсѧ, высото̀, чл҃вѣ́ческими по́мыслы неизслѣ́дѡваннаѧ: ра́дꙋйсѧ, глꙋбино̀, є҆ди́нымъ сло́вомъ и҆звѣ́даннаѧ. Ра́дꙋйсѧ, проро́чествїе пре́жде тебѐ бы́вшихъ патрїа́рхѡвъ: ра́дꙋйсѧ, наста́внице тебѣ̀ моли́вшихсѧ і҆ера́рхѡвъ.

<red>Р</red>а́дꙋйсѧ, всецр҃и́це, недꙋ́ги на́шѧ бл҃года́тїю и҆сцѣлѧ́ющаѧ.
