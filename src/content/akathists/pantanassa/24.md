---
title: "І҆́косъ в҃і"
navigation:
  key: akathists-pantanassa-24
  title: "І҆́косъ в҃і"
  parent: akathists-pantanassa
  order: 24
type: "akathist"
---

## І҆́косъ в҃і:

<red>П</red>ою́ще твоѐ ржⷭ҇тво̀, ꙗ҆́коже дре́вле і҆зра́иль въ кѷмва́лѣхъ сѣно́внꙋю ски́нїю воспѣва́ше, та́кѡ н мы̀ ны́нѣ тѧ̀, ски́нїю и҆́стиннꙋю, добродѣ́тельми прославлѧ́емъ, да слы́шиши ѿ всѣ́хъ сицева̑ѧ:

<red>Р</red>а́дꙋйсѧ, пѣ́сне, воспѣва́емаѧ горѣ̀: ра́дꙋйсѧ, ѱа́лме, слы́шимый ни́зꙋ. Ра́дꙋйсѧ, є҆ди́номꙋ бг҃ꙋ досто́йнѣ послꙋжи́вшаѧ: ра́дꙋйсѧ, бжⷭ҇твеннѣй трⷪ҇цѣ смире́нїемъ ѹ҆годи́вшаѧ. Ра́дꙋйсѧ, вѣ́ки носѧ́щагѡ носи́вшаѧ въ себѣ̀: ра́дꙋйсѧ, престо́ле содержа́щагѡ вселе́ннꙋю въ рꙋцѣ̀. Ра́дꙋйсѧ, та́йно неизрече́ннаѧ вѣкѡ́въ и҆ време́нъ: ра́дꙋйсѧ, ѹ҆пова́нїе тве́рдое наро́дѡвъ и҆ племе́нъ. Ра́дꙋйсѧ, серде́чное ра́дованїе і҆ере́евъ бл҃гоговѣ́йныхъ: ра́дꙋйсѧ, бы́строе слы́шанїе мл҃твъ церко́вныхъ и҆ келе́йныхъ. Ра́дꙋйсѧ, премꙋ́дрости до́ме бг҃озда́нный: ра́дꙋйсѧ, млⷭ҇ти сосꙋ́де, бг҃омъ и҆збра́нный.

<red>Р</red>а́дꙋйсѧ, всецр҃и́це, недꙋ́ги на́шѧ бл҃года́тїю и҆сцѣлѧ́ющаѧ.
