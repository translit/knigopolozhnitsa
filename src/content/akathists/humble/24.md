---
title: "І҆́косъ в҃і"
navigation:
  key: akathists-humble-24
  title: "І҆́косъ в҃і"
  parent: akathists-humble
  order: 24
type: "akathist"
---

## І҆́косъ в҃і:

<red>П</red>ою́ще пѣ́снь хвалы̀ и҆ бл҃годаре́нїѧ тебѣ̀, бг҃ора́дованнаѧ дв҃о, проповѣ́дꙋемъ велегла́снѡ вели́чїе чꙋде́съ твои́хъ и҆ бога́тство млⷭ҇ти твоеѧ̀, на на́съ и҆ ѻ҆те́чествѣ на́шемъ ꙗ҆вле́нныхъ, и҆ ѿ глꙋбины̀ серде́чныѧ прино́симъ тебѣ̀ со смире́нїемъ похва́льныѧ да̑ры сїѧ̑:

<red>Р</red>а́дꙋйсѧ, правосла́вїѧ несокрꙋши́маѧ крѣ́посте и҆ ѡ҆гра́до. Ра́дꙋйсѧ, непобѣди́маѧ воево́до вожде́й и҆ во́инствъ хрⷭ҇тїа́нскихъ. Ра́дꙋйсѧ, нело́жное сп҃се́нїе и҆ предста́тельнице мі́ра, ро́ждшаѧ зи́ждителѧ, и҆́мже ѿ напа́стей и҆ болѣ́зней сп҃се́сѧ мі́ръ. Ра́дꙋйсѧ, мы́сленныѧ двє́ри жи́зни, покаѧ́ннїѧ на́мъ двє́ри ѿверза́ющаѧ. Ра́дꙋйсѧ, є҆ди́на бл҃гослове́ннаѧ, въ ча́съ сме́рти те́мныѧ зра́ки лꙋка́выхъ бѣ́сѡвъ дале́че ѿ на́съ прогонѧ́ющаѧ. Ра́дꙋйсѧ, є҆ди́на млⷭ҇рдаѧ, въ стра́шный де́нь сꙋда̀ вѣ́чныѧ мꙋ̑ки на́съ и҆збавлѧ́ющаѧ и҆ неизрече́нныѧ сла́вы сн҃а твоегѡ̀ наслѣ́дники ны̀ показꙋ́ющаѧ. Ра́дꙋйсѧ, всенепоро́чнаѧ, вы́нꙋ чл҃вѣколю́бїе твоѐ ꙗ҆влѧ́ющаѧ и҆ ѿ собла́знѡвъ и҆ сѣ́тей вра́жїихъ на́съ свобожда́ющаѧ. Ра́дꙋйсѧ, пречⷭ҇таѧ, сотвори́вшаѧ съ на́ми зна́менїе во бл҃го: да ви́дѧтъ ненави́дѧщїи на́съ и҆ постыдѧ́тсѧ, ꙗ҆́кѡ ты̀ внѧ́ла є҆сѝ проше́нїѧмъ на́шимъ и҆ ѹ҆тѣ́шила ны̀.

<red>Р</red>а́дꙋйсѧ, пренепоро́чнаѧ бцⷣе дв҃о при́зри на смире́нїѣ, съ высоты̀ нбⷭ҇ной на смире́нїѣ рабѡ́въ твои́хъ призира́ющаѧ.
