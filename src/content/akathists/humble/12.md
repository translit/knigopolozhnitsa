---
title: "І҆́косъ ѕ҃"
navigation:
  key: akathists-humble-12
  title: "І҆́косъ ѕ҃"
  parent: akathists-humble
  order: 12
type: "akathist"
---

## І҆́косъ ѕ҃:

<red>Ꙗ҆́</red>коже дре́влѣ і҆ꙋде́и длѧ̀ ски́нїи приноша́хꙋ зла́то и҆ сребро̀, та́кѡ и҆ лю́дїе на́ши полꙋча́юще тобо́ю и҆сцѣле́нїѧ, приноша́хꙋ тѝ сребро̀ и҆ зла́то, пречⷭ҇таѧ ски́нїе, и҆ по се́мъ ѻ҆́бразъ тво́й ст҃ы́й ѹ҆кра́си бл҃голѣ́пными да̑ры, ри́зою драго́ю и҆ вѣнце́мъ, припа́дающе тѝ и҆ со сле́зами вопїю́ще та́кѡ:

<red>Р</red>а́дꙋйсѧ, бцⷣе дв҃о, ꙗ҆́кѡ и҆ рожда́еши, и҆ чи́ста по рождествѣ̀ ꙗ҆ви́ласѧ є҆сѝ. Ра́дꙋйсѧ, бл҃га́ѧ, дꙋ́хъ сокрꙋше́нїѧ и҆ смире́нїе серде́цъ на́мъ подаю́щаѧ, ѹ҆мꙋ̀ же чистотꙋ̀ и҆ житїю̀ и҆справле́нїе. Ра́дꙋйсѧ, всенепоро́чнаѧ, прегрѣше́нїй ѡ҆ставле́нїе и҆ сле́зъ и҆сто́чники на́мъ да́рꙋющаѧ. Ра́дꙋйсѧ, си́лою мл҃твъ твои́хъ ꙗ҆́звы дꙋ́шъ на́шихъ и҆сцѣлѧ́ющаѧ. Ра́дꙋйсѧ, ча́ше жи́зни и҆ безсме́ртїѧ, ко врата́мъ вѣ́чныѧ жи́зни на́съ приводѧ́щаѧ. Ра́дꙋйсѧ, и҆збавлѧ́ющаѧ на́съ ѿ мно́гихъ бѣ́дъ, скорбе́й и҆ бꙋ́дꙋщагѡ сꙋда̀ стра́шнагѡ. Ра́дꙋйсѧ, живоно́сный и҆сто́чниче нетлѣ́нїѧ и҆ ра́дости, жа́ждꙋщїѧ дꙋ́ши на̑ша напоѧ́ющаѧ. Ра́дꙋйсѧ, всемлⷭ҇тиваѧ, кро́ткимъ сїѧ́нїемъ твои́мъ мра́къ страсте́й и҆ поро́кѡвъ на́шихъ разгонѧ́ющаѧ.

<red>Р</red>а́дꙋйсѧ, пренепоро́чнаѧ бцⷣе дв҃о при́зри на смире́нїѣ, съ высоты̀ нбⷭ҇ной на смире́нїѣ рабѡ́въ твои́хъ призира́ющаѧ.
