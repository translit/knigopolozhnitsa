---
title: "Конда́къ г҃і"
navigation:
  key: akathists-humble-25
  title: "Конда́къ г҃і"
  parent: akathists-humble
  order: 25
type: "akathist"
---

## Конда́къ г҃і:

<red>Ѽ</red> всепѣ́таѧ мт҃и гдⷭ҇а на́шегѡ і҆и҃са хрⷭ҇та̀, неисчерпа́емое мо́ре бжⷭ҇твенныхъ да́рѡвъ, ты̀ є҆сѝ, всест҃а́ѧ дв҃о. Ꙗ҆́кѡ свѣтопода́тельнꙋю лампа́дꙋ, є҆ле́емъ млⷭ҇ти и҆спо́лненнꙋю, созерца́емъ тѧ̀ ѻ҆ча́ми вѣ́ры и҆ кро́ткимъ сїѧ́нїемъ твои́мъ ѡ҆зарѧ́еми, любо́вїю же твое́ю прⷭ҇нѡ согрѣва́емїи, тебѣ̀, ꙗ҆́кѡ бл҃го́й застꙋ́пнице на́шей, со ѹ҆миле́нїемъ глаго́лемъ: прїимѝ бл҃гоꙋтро́бнѡ моле́бное пѣ́нїе на́ше, пред̾ чꙋ́дною і҆кѡ́ною твое́ю съ вѣ́рою тебѣ̀ возноси́мое, и҆ всеси́льными мл҃тва́ми твои́ми ѹ҆молѝ, влⷣчице, и҆зба́витисѧ на́мъ, грѣ́шнымъ, вре́менныхъ бѣ́дъ и҆ вѣ́чныѧ мꙋ́ки, да, сп҃се́ннїи тобо́ю, просла́вимъ и҆ въ бꙋ́дꙋщей жи́зни всест҃о́е и҆́мѧ сн҃а твоегѡ̀ и҆ бг҃а на́шегѡ, вѣ́рнѡ зовꙋ́ще є҆мꙋ̀: <red>А҆</red>ллилꙋ́їа.

<rubric>Се́й конда́къ чте́тсѧ три́жды.</rubric>

<rubric>И҆ па́ки і҆́косъ а҃-й: <incipit><red>А҆́</red>гг҃лѡвъ цр҃и́це:</incipit></rubric>

<rubric>И҆ конда́къ а҃-й: <incipit><red>В</red>збра́нной воево́дѣ:</incipit></rubric>
