---
title: "Конда́къ д҃"
navigation:
  key: akathists-humble-7
  title: "Конда́къ д҃"
  parent: akathists-humble
  order: 7
type: "akathist"
---

## Конда́къ д҃:

<red>Ꙗ҆́</red>кѡ лꙋчеза́рнꙋю ѕвѣздꙋ̀, ꙗ҆́кѡ но́вое зна́менїе млⷭ҇ти своеѧ̀ ꙗ҆ви́ла є҆сѝ ны́нѣ, пренепоро́чнаѧ дв҃о, вѣ́рнымъ бг҃оспаса́емагѡ гра́да кі́ева, чтⷭ҇нꙋю і҆кѡ́нꙋ твою̀ при́зри на смире́нїе въ годи́нꙋ но́выхъ и҆спыта́нїй, нестрое́нїй и҆ ѕлы́хъ развраще́нїй, врага́ми вѣ́ры и҆ ѻ҆те́чества на́шегѡ воздвиза́емыхъ, да ѹ҆тверди́тсѧ бл҃гоче́стїе и҆ да ѹ҆крѣпи́тсѧ вѣ́ра правосла́внаѧ въ лю́дѣхъ. Мы́ же въ се́мъ ꙗ҆вле́нїи ѹ҆разꙋмѣ́въ зна́менїе ве́лїѧ попече́нїѧ бж҃їѧ ѡ҆ мѣ́стѣ се́мъ, со тре́петомъ и҆ бл҃гоговѣ́нїемъ глаго́лемъ тѝ, цр҃и́цѣ нб҃сѣ̀ и҆ землѝ: ты̀ є҆сѝ на́мъ щи́тъ непобѣди́мый и҆ стѣна̀ неѡбори́маѧ восхвалѧ́ющимъ тѧ̀ и҆ воспѣва́ющимъ бг҃ꙋ пѣ́снь: <red>А҆</red>ллилꙋ́їа.
