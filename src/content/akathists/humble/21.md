---
title: "Конда́къ а҃і"
navigation:
  key: akathists-humble-21
  title: "Конда́къ а҃і"
  parent: akathists-humble
  order: 21
type: "akathist"
---

## Конда́къ а҃і:

<red>П</red>ѣ́нїе моле́бное на́ше съ вѣ́рою и҆ любо́вїю возноси́мое, млⷭ҇тивнѡ ѹ҆слы́ши, гпⷭ҇же влⷣчице, и҆ ѹ҆тро́бꙋ щедрѡ́тъ твои́хъ не затворѝ на́мъ, всеще́драѧ бцⷣѣ: се́ бо ѡ҆бнища́вше въ до́брыхъ дѣ́лѣхъ, къ сокро́вищнице млⷭ҇ти твоеѧ̀ чꙋ́днѣй і҆кѡ́нѣ твое́й, со ѹ҆се́рдїемъ притека́емъ, всебл҃га́ѧ, и҆ припа́дающе къ не́й, мо́лимсѧ: сохранѝ ны̀ ѿ тлѣтво́рныхъ ѹ҆че́нїй, и҆зба́ви ѿ лꙋка́выхъ совраще́нїй, сп҃сѝ ѻ҆те́чество на́ше ѿ нестрое́нїй и҆ ѕлы́хъ нападе́нїй вра́жїихъ и҆ сподо́би въ любвѝ и҆ є҆диномы́слїи со всѣ́ми вѣ́рными ча̑дами ст҃ы́ѧ хрⷭ҇то́вы цр҃кви бл҃гопрїѧ́тнѡ пѣ́ти созда́телю на́шемꙋ пѣ́снь: <red>А҆</red>ллилꙋ́їа.
