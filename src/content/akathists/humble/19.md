---
title: "Конда́къ і҃"
navigation:
  key: akathists-humble-19
  title: "Конда́къ і҃"
  parent: akathists-humble
  order: 19
type: "akathist"
---

## Конда́къ і҃:

<red>С</red>п҃си́телѧ па́дшемꙋ чл҃вѣ́чествꙋ родила̀ є҆сѝ, всенепоро́чнаѧ дв҃о, и҆ сегѡ̀, ꙗ҆́кѡ младе́нца во ѡ҆б̾ѧ́тїѧхъ твои́хъ носи́ла є҆сѝ, є҆го́же бжⷭ҇твенное и҆зѻбраже́нїе на чтⷭ҇нѣ́й і҆кѡ́нѣ твое́й на́мъ ꙗ҆влѧ́еши и҆ мнѡ́гаѧ млⷭ҇ти и҆ щедрѡ́ты твоѧ̑ на́мъ да́рꙋеши. Сегѡ̀ ра́ди съ вѣ́рою и҆ любо́вїю чествꙋ́емъ ѻ҆́бразъ чꙋдотво́рный тво́й, влⷣчице, и҆ мо́лимсѧ тебѣ̀ приле́жнѡ: бꙋ́ди покро́въ и҆ защи́та на́мъ въ де́нь сꙋ́дный, да твои́мъ мт҃рнимъ предста́тельствомъ поми́лꙋетъ на́съ сꙋдїѧ̀ првⷣный, сн҃ъ тво́й, и҆ сподо́битъ десна́гѡ стоѧ́нїѧ и҆ пѣ́нїѧ є҆мꙋ̀ со всѣ́ми и҆збра́нными: <red>А҆</red>ллилꙋ́їа.
