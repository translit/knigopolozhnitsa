---
title: "Конда́къ в҃"
navigation:
  key: akathists-humble-3
  title: "Конда́къ в҃"
  parent: akathists-humble
  order: 3
type: "akathist"
---

## Конда́къ в҃:

<red>В</red>и́дѧщи млⷭ҇рдїе твоѐ неисчѣ́тное, всенепоро́чнаѧ влⷣчице, и҆ мнѡ́гаѧ чꙋдеса̀, тобо́ю ꙗ҆влє́ннаѧ и҆ прⷭ҇ноѧвлѧ́ємаѧ чрез̾ ст҃ы́ѧ і҆кѡ́ны твоѧ̑, и҆́миже, ꙗ҆́кѡ ѕвѣзда́ми бг҃освѣ́тлыми, ве́сь мі́ръ хрⷭ҇тїа́нскїй ѹ҆кра́сила є҆сѝ, велича́емъ тѧ̀, возвели́чившꙋю ро́дъ на́шъ твои́мъ бл҃говоле́нїемъ, и҆ съ любо́вїю припа́даемъ къ чꙋдотво́рномꙋ ѻ҆́бразꙋ твоемꙋ̀, пою́ще сн҃ꙋ твоемꙋ̀ хрⷭ҇тꙋ̀ бг҃ꙋ: <red>А҆</red>ллилꙋ́їа.
