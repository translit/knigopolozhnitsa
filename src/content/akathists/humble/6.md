---
title: "І҆́косъ г҃"
navigation:
  key: akathists-humble-6
  title: "І҆́косъ г҃"
  parent: akathists-humble
  order: 6
type: "akathist"
---

## І҆́косъ г҃:

<red>Ꙗ҆́</red>коже дре́влѣ ца́рь повелѣ̀ при ти́хвинской і҆кѡ́нѣ бра́тїи посели́тисѧ и҆ сла́вꙋ, тебѣ̀ пречⷭ҇тѣ́й, воспѣва́ти и҆ ѡ҆ всѣ́мъ мі́рѣ мл҃твꙋ приноси́ти, та́кѡ и҆ ны́нѣ повелѣ̀ митрополі́тъ кі́евскїй влади́мїръ ѻ҆би́тели бы́ти и҆ бра́тїѧмъ собра́вшимсѧ пред̾ твои́мъ новоѧвле́ннымъ чꙋде́снымъ ѻ҆́бразомъ молє́нїѧ ѡ҆ всѣ́хъ лю́дѣхъ приноси́ти и҆ воспѣва́ти тѝ:

<red>Р</red>а́дꙋйсѧ, ѡ҆ст҃и́вшаѧ зе́млю кі́евскꙋю свои́мъ ꙗ҆вле́нїемъ. Ра́дꙋйсѧ, ѹ҆тѣснѧ́емымъ ѡ҆сла́бꙋ и҆ свобо́дꙋ да́рꙋющаѧ. Ра́дꙋйсѧ, ненака́занныхъ млⷭ҇тиваѧ наказа́тельнице. Ра́дꙋйсѧ, неразꙋ́мныхъ премꙋ́драѧ вразꙋми́тельнице. Ра́дꙋйсѧ, ѻ҆би́дѧщихъ всегро́знаѧ ѹ҆страши́тельнице. Ра́дꙋйсѧ, ѻ҆би́димымъ всебл҃га́ѧ застꙋ́пнице. Ра́дꙋйсѧ, дꙋ́ха ѹ҆ны́нїѧ и҆ боѧ́зни ѿгна́нїе.

<red>Р</red>а́дꙋйсѧ, пренепоро́чнаѧ бцⷣе дв҃о при́зри на смире́нїѣ, съ высоты̀ нбⷭ҇ной на смире́нїѣ рабѡ́въ твои́хъ призира́ющаѧ.
