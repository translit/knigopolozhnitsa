---
title: "І҆́косъ є҃"
navigation:
  key: akathists-humble-10
  title: "І҆́косъ є҃"
  parent: akathists-humble
  order: 10
type: "akathist"
---

## І҆́косъ є҃:

<red>В</red>озсїѧ́ на́мъ блгⷣть свѣтоза́рнаѧ ѿ чꙋдотво́рныѧ і҆кѡ́ны твоеѧ̀, бг҃оизбра́ннаѧ ѻ҆трокови́це, пред̾ не́юже со сле́зами припа́дающе, мо́лимтисѧ: ѿженѝ ѻ҆́блакъ наше́дшихъ на ны̀ и҆скꙋше́нїй и҆ бѣ́дъ, да вопїе́мъ тѝ ра́достнѡ:

<red>Р</red>а́дꙋйсѧ, всепѣ́таѧ, две́рь нбⷭ҇наѧ, ѿверза́ющаѧ на́мъ две́рь сп҃се́нїѧ. Ра́дꙋйсѧ, чⷭ҇таѧ, рꙋкꙋ̀ по́мощи на́мъ простира́ющаѧ и҆ и҆з̾ глꙋбины̀ болѣ́зней возводѧ́щаѧ. Ра́дꙋйсѧ, ст҃ѣ́йшаѧ, свѣ́тъ невеще́ственный ро́ждшаѧ, тмы̀ страсте́й на́съ свобожда́ющаѧ. Ра́дꙋйсѧ, а҆́гг҃лѡвъ ра́досте, првⷣникѡвъ доброта̀, вѣ́рныхъ наде́жда и҆ соблюде́нїе на́ше. Ра́дꙋйсѧ, мо́сте, къ жи́зни несостарѣ́ющейсѧ приводѧ́щїй, вѣ́рою и҆ любо́вїю тѧ̀ велича́ющїѧ. Ра́дꙋйсѧ, возносѧ́щаѧ ро́гъ вѣ́рныхъ пою́щихъ тѧ̀, дв҃о, и҆ покланѧ́ющихсѧ чтⷭ҇номꙋ ѻ҆́бразꙋ твоемꙋ̀. Ра́дꙋйсѧ, наставлѧ́ющаѧ къ добродѣ́тели нбⷭ҇нагѡ цр҃ствїѧ и҆ поко́ѧ бжⷭ҇твеннагѡ. Ра́дꙋйсѧ, рꙋкꙋ̀ по́мощи на́мъ подаю́щаѧ и҆ ко приста́нищꙋ сп҃си́тельномꙋ направлѧ́ющаѧ.

<red>Р</red>а́дꙋйсѧ, пренепоро́чнаѧ бцⷣе дв҃о при́зри на смире́нїѣ, съ высоты̀ нбⷭ҇ной на смире́нїѣ рабѡ́въ твои́хъ призира́ющаѧ.
