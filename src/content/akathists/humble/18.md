---
title: "І҆́косъ ѳ҃"
navigation:
  key: akathists-humble-18
  title: "І҆́косъ ѳ҃"
  parent: akathists-humble
  order: 18
type: "akathist"
---

## І҆́косъ ѳ҃:

<red>Ч</red>л҃вѣ́честїи вѣті̑и сꙋемꙋ́дренїи недоꙋмѣва́ютъ позна́ти бжⷭ҇твеннꙋю та́йнꙋ твоегѡ̀ приснодѣ́вства, бцⷣѣ, нижѐ мо́гꙋтъ и҆з̾ѧсни́ти си́лꙋ чꙋдотво́рнꙋю, ѿ і҆кѡ́нъ ст҃ы́хъ твои́хъ проистека́ющꙋю, во и҆сцѣле́нїе недꙋ́жныхъ и҆ на всѧ́кꙋю по́льзꙋ дꙋше́внꙋю и҆ тѣле́снꙋю чл҃вѣ́кѡмъ. Мы́ же бл҃гоче́стнѡ мт҃рь и҆ дв҃ꙋ тѧ̀ и҆сповѣ́дающе, досто́йнѡ хва́лимъ сла́вный, влⷣчице, і҆кѡ́ны твоеѧ̀ пра́здникъ, вѣ́рнѡ покланѧ́емсѧ ѻ҆́бразꙋ твоемꙋ̀ ст҃о́мꙋ и҆ съ любо́вїю вопїе́мъ:

<red>Р</red>а́дꙋйсѧ, бг҃оневѣ́сто, свѣ́тъ ро́ждшаѧ бжⷭ҇твенный и҆ превѣ́чный. Ра́дꙋйсѧ, мт҃и и҆ дв҃о пребл҃гослове́ннаѧ. Ра́дꙋйсѧ, матере́й прⷭ҇ное ра́дованїе. Ра́дꙋйсѧ, є҆ди́на непоро́чнаѧ и҆ до́браѧ въ жена́хъ. Ра́дꙋйсѧ, а҆́гг҃лѡвъ сла́во, сто́лпъ ѹ҆твержде́нїѧ и҆ сокро́вище сп҃се́ннѧ. Ра́дꙋйсѧ, цр҃и́це нбⷭ҇наѧ, и҆сто́чникъ нетлѣ́нїѧ и҆ две́рь покаѧ́ннїѧ. Ра́дꙋйсѧ, бл҃госе́рдаѧ мт҃и всѣ́хъ скорбѧ́щихъ и҆ ѡ҆брѣмене́нныхъ. Ра́дꙋйсѧ, держа́внаѧ застꙋ́пнице ро́да хрⷭ҇тїа́нскагѡ.

<red>Р</red>а́дꙋйсѧ, пренепоро́чнаѧ бцⷣе дв҃о при́зри на смире́нїѣ, съ высоты̀ нбⷭ҇ной на смире́нїѣ рабѡ́въ твои́хъ призира́ющаѧ.
