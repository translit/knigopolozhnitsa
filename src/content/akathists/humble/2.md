---
title: "І҆́косъ а҃"
navigation:
  key: akathists-humble-2
  title: "І҆́косъ а҃"
  parent: akathists-humble
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ цр҃и́це и҆ всеѧ̑ тва́ри влⷣчице, пречⷭ҇таѧ дв҃о бцⷣе, млⷭ҇тивымъ ꙗ҆вле́нїемъ на́мъ ѻ҆́браза твоегѡ̀ ст҃а́гѡ, дре́влѣ бг҃оспаса́емый гра́дъ пско́въ, а҆ ны́нѣ гра́дъ кі́евъ блгⷣтнѡ ѡ҆зари́ла є҆сѝ и҆ стрꙋи̑ чꙋде́съ ѿ негѡ̀ и҆сточи́ла є҆сѝ вѣ̑рнымъ. Тѣ́мже со ѹ҆се́рдїемъ и҆ любо́вїю припа́дающе ко пречⷭ҇томꙋ твоемꙋ̀ ѻ҆́бразꙋ, ѹ҆миле́нныѧ моле́нїѧ возсыла́емъ млⷭ҇рдомꙋ твоемꙋ̀ къ на́мъ застꙋпле́нїю и҆ со стра́хомъ зове́мъ:

<red>Р</red>а́дꙋйсѧ, цр҃и́це на́ша пребл҃га́ѧ, наде́ждо на́ша бцⷣѣ. Ра́дꙋйсѧ, прїѧ́телище си́рыхъ и҆ стра́нныхъ предста́тельнице. Ра́дꙋйсѧ, скорбѧ́щихъ ра́досте и҆ ѻ҆би́димыхъ покрови́тельнице. Ра́дꙋйсѧ, ꙗ҆́кѡ зри́ши на́шꙋ бѣдꙋ̀, зри́ши на́шꙋ ско́рбь. Ра́дꙋйсѧ, ꙗ҆́кѡ помога́еши на́мъ, ꙗ҆́кѡ не́мощнымъ, ѡ҆кормлѧ́еши на́съ, ꙗ҆́кѡ стра́нныхъ. Ра́дꙋйсѧ, ꙗ҆́кѡ не и҆́мамы и҆ны́ѧ по́мощи, ра́звѣ тебѣ̀, ни и҆ны́ѧ предста́тельницы. Ра́дꙋйсѧ, ꙗ҆́кѡ не и҆́мамы бл҃гі́ѧ ѹ҆тѣ́шительницы, то́кмѡ тебѣ̀, ѽ бг҃ома́ти. Ра́дꙋйсѧ, ꙗ҆́кѡ да сохранѧ́еши на́съ и҆ покрыва́еши во вѣ́ки вѣкѡ́въ.

<red>Р</red>а́дꙋйсѧ, пренепоро́чнаѧ бцⷣе дв҃о при́зри на смире́нїѣ, съ высоты̀ нбⷭ҇ной на смире́нїѣ рабѡ́въ твои́хъ призира́ющаѧ.
