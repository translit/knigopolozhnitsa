---
title: "Конда́къ ѕ҃"
navigation:
  key: akathists-humble-11
  title: "Конда́къ ѕ҃"
  parent: akathists-humble
  order: 11
type: "akathist"
---

## Конда́къ ѕ҃:

<red>П</red>роповѣ́дникъ неизрече́нныхъ чꙋде́съ твои́хъ, мт҃и бж҃їѧ, ꙗ҆ви́сѧ ст҃ы́й хра́мъ тво́й во гра́дѣ кі́евѣ, въ нѣ́мъ бо да́внее бж҃їе смотре́нїе ѡ҆ на́съ тобо́ю, дв҃о чⷭ҇таѧ, и҆спо́лнисѧ, є҆гда̀ сокро́венное жела́нїе се́рдца на́шегѡ ѹ҆кра́сити пречꙋ́дный ли́къ тво́й, цр҃и́це нбⷭ҇наѧ, драгоцѣ́ннымъ вѣнце́мъ и҆з̾ ка́меней чтⷭ҇ныхъ млⷭ҇тивнѡ ѹ҆слы́шала є҆сѝ, на́съ же грѣ́шныхъ и҆ недосто́йныхъ, приле́жнѡ притека́ющихъ къ пресла́вномꙋ ѻ҆́бразꙋ твоемꙋ̀, въ покаѧ́ннїи зовꙋ́щихъ и҆з̾ глꙋбины̀ дꙋшѝ: влⷣчице, сп҃сѝ ны̀ погиба́ющїѧ ѿ мно́жества прегрѣше́нїй на́шихъ, да вы́нꙋ бл҃годари́мъ и҆ велича́емъ тѧ̀, на́шꙋ ско́рꙋю и҆ ди́внꙋю помо́щницꙋ, поѧ̀ бг҃ꙋ: <red>А҆</red>ллилꙋ́їа.
