---
title: "І҆́косъ и҃"
navigation:
  key: akathists-greben-16
  title: "І҆́косъ и҃"
  parent: akathists-greben
  order: 16
type: "akathist"
---

## І҆́косъ и҃:

<red>В</red>сѐ житїѐ на́ше на землѝ болѣ́зненѡ и҆ всѧ́кїѧ ско́рби и҆спо́лненѡ є҆́сть. Но вѣ́дꙋще тѧ̀, пречⷭ҇таѧ, ско́рꙋю помо́щницꙋ и҆ бл҃гꙋ́ю застꙋ́пницꙋ ро́да хрⷭ҇тїа́нскагѡ, съ вѣ́рою несꙋмнѣ́нною къ тебѣ̀ прибѣга́емъ и҆ пред̾ і҆кѡ́ною твое́ю чꙋдотво́рною сле́зы пролива́емъ, во ѹ҆миле́нїи зовꙋ́ще си́це:

<red>Р</red>а́дꙋйсѧ, і҆ере́євъ чтⷭ҇ны́хъ бл҃гослове́нїе. Ра́дꙋйсѧ, и҆́нокѡмъ въ по́двизѣхъ поможе́нїе. Ра́дꙋйсѧ, безма́тернихъ сирѡ́тъ любе́зное воспита́нїе. Ра́дꙋйсѧ, ѻ҆́трокѡвъ блгⷣтное просвѣще́нїе. Ра́дꙋйсѧ, сꙋпрꙋ́гѡмъ въ любвѝ є҆диномы́слїе. Ра́дꙋйсѧ, ста́рцємъ наде́жное подкрѣпле́нїе. Ра́дꙋйсѧ, а҆́лчꙋщихъ и҆ жа́ждꙋщихъ пита́тельнице. Ра́дꙋйсѧ, ѡ҆ всѣ́хъ на́съ прⷭ҇наѧ мл҃твеннице. Ра́дꙋйсѧ, блгⷣтное ѹ҆тѣше́нїе всѣ́хъ скорбѧ́щихъ. Ра́дꙋйсѧ, несокрꙋши́мое защище́нїе на тѧ̀ ѹ҆пова́ющихъ. Ра́дꙋйсѧ, въ ча́съ сме́ртный на́мъ помога́ющаѧ. Ра́дꙋйсѧ, смире́ннымъ црⷭ҇твїе нбⷭ҇ное ѹ҆готовлѧ́ющаѧ.

<red>Р</red>а́дꙋйсѧ, чⷭ҇таѧ ѻ҆трокови́це, те́плаѧ предста́тельнице ѡ҆ дꙋша́хъ на́шихъ.
