---
title: "І҆́косъ і҃"
navigation:
  key: akathists-greben-20
  title: "І҆́косъ і҃"
  parent: akathists-greben
  order: 20
type: "akathist"
---

## І҆́косъ і҃:

<red>С</red>тѣна̀ неѡбори́маѧ ѿ лѣ́тъ дре́внихъ ꙗ҆ви́ласѧ є҆сѝ, пречⷭ҇таѧ влⷣчице, въ странѣ̀ на́шей, и҆злива́ющи чꙋдеса̀ и҆ ѡ҆сѣнѧ́ющи блгⷣтною по́мощїю хрⷭ҇толюби́выѧ во́ины. Сїѧ̀ вѣ́дꙋще, бл҃говѣ́рнїи кнѧ́зїе и҆ всѝ лю́дїе со бл҃гоговѣ́нїемъ вопїѧ́хꙋ тѝ си́це:

<red>Р</red>а́дꙋйсѧ, прⷭ҇нѡ ѡ҆ на́съ, грѣ́шныхъ, промышлѧ́ющаѧ. Ра́дꙋйсѧ, въ го́ды лю́тыхъ и҆спыта́нїй на́съ не ѡ҆ставлѧ́ющаѧ. Ра́дꙋйсѧ, въ пра́вой вѣ́рѣ ѹ҆крѣпле́нїе. Ра́дꙋйсѧ, наде́ждою сп҃се́нїѧ ѡ҆бодре́нїе. Ра́дꙋйсѧ, є҆ди́номꙋ бг҃ꙋ рабо́тати наꙋча́ющаѧ. Ра́дꙋйсѧ, за́повѣди бж҃їѧ и҆сполнѧ́ти помога́ющаѧ. Ра́дꙋйсѧ, и҆́щꙋщимъ сп҃се́нїѧ пꙋ́ть ѹ҆казꙋ́ющаѧ. Ра́дꙋйсѧ, и҆ блгⷣть и҆́мъ ниспосыла́ющаѧ. Ра́дꙋйсѧ, го́рестнаѧ воздыха́нїѧ на̑ша ѹ҆тиша́ющаѧ. Ра́дꙋйсѧ, сле́зы съ лани́тъ ѡ҆тира́ющаѧ. Ра́дꙋйсѧ, николи́же на́съ, грѣ́шныхъ, забыва́ющаѧ. Ра́дꙋйсѧ, непреста́ннѡ за на́съ хрⷭ҇тꙋ̀ молѧ́щаѧсѧ.

<red>Р</red>а́дꙋйсѧ, чⷭ҇таѧ ѻ҆трокови́це, те́плаѧ предста́тельнице ѡ҆ дꙋша́хъ на́шихъ.
