---
title: "І҆́косъ з҃"
navigation:
  key: akathists-greben-14
  title: "І҆́косъ з҃"
  parent: akathists-greben
  order: 14
type: "akathist"
---

## І҆́косъ з҃:

<red>Д</red>и́вна дѣла̀ твоѧ̑, влⷣчице, и҆ кто̀ возмо́жетъ досто́йнѡ воспѣ́ти ѧ҆̀, и҆здре́влѣ бо, ꙗ҆́кѡ зало́гъ млⷭ҇ти, і҆кѡ́нꙋ твою̀ ѻ҆те́чествꙋ на́шемꙋ̀ дарова́ла є҆сѝ скорбѧ́щимъ на ѹ҆тѣше́нїе, болѧ́щимъ во здра́вїе и҆ всѣ̑мъ хрⷭ҇тїа́нѡмъ во сп҃се́нїе. Сегѡ̀ ра́ди, бл҃года́рни сꙋ́ще, на ѻ҆́бразъ тво́й съ любо́вїю взира́юще, со ѹ҆миле́нїемъ зове́мъ:

<red>Р</red>а́дꙋйсѧ, пꙋ́ть ко сп҃се́нїю на́мъ ѹ҆казꙋ́ющаѧ. Ра́дꙋйсѧ, дꙋ́ши вѣ́рныхъ къ ти́хомꙋ приста́нищꙋ приводѧ́щаѧ. Ра́дꙋйсѧ, пла́чъ ма́терей ѡ҆ ча́дѣхъ свои́хъ ѹ҆тиша́ющаѧ. Ра́дꙋйсѧ, ю҆́ныхъ ѿ растлѣ́нїѧ мі́ра сегѡ̀ сп҃са́ющаѧ. Ра́дꙋйсѧ, подвиза́ющихсѧ къ црⷭ҇твїю нбⷭ҇номꙋ пꙋтеводи́тельнице. Ра́дꙋйсѧ, дꙋшепа́гꙋбныхъ є҆́ресей и҆ раско́лѡвъ и҆скорени́тельнице. Ра́дꙋйсѧ, мра́къ грѣхо́вный дꙋ́шъ на́шихъ просвѣща́ющаѧ. Ра́дꙋйсѧ, ѹ҆́мъ на́шъ въ го́рнѧѧ вперѧ́ющаѧ. Ра́дꙋйсѧ, пристра́стїе къ тлѣ́нномꙋ бога́тствꙋ ѿ на́съ ѿража́ющаѧ. Ра́дꙋйсѧ, сокро́вище нетлѣ́нное на нб҃сѝ и҆ска́ти всѣ́хъ наꙋча́ющаѧ. Ра́дꙋйсѧ, молѧ́щихсѧ тебѣ̀ и҆ сн҃ꙋ твоемꙋ̀ покро́въ и҆ застꙋпле́нїе. Ра́дꙋйсѧ, лю́те стра́ждꙋщимъ ско́рое вспоможе́нїе.

<red>Р</red>а́дꙋйсѧ, чⷭ҇таѧ ѻ҆трокови́це, те́плаѧ предста́тельнице ѡ҆ дꙋша́хъ на́шихъ.
