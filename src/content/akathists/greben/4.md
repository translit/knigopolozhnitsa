---
title: "І҆́косъ в҃"
navigation:
  key: akathists-greben-4
  title: "І҆́косъ в҃"
  parent: akathists-greben
  order: 4
type: "akathist"
---

## І҆́косъ в҃:

<red>Р</red>азꙋмѣ́ша лю́дїе промышле́нїе бж҃їе ѡ҆ себѣ̀, є҆гда̀, всечтⷭ҇на́ѧ і҆кѡ́на твоѧ̀, бг҃ома́ти, ꙗ҆́кѡ со́лнце пресвѣ́тлое, въ сто́льный гра́дъ москвꙋ̀ ст҃ы́мъ вели́кимъ кнѧ́земъ дими́трїемъ принесе́сѧ. Сегѡ̀ ра́ди, свѣ́тло пра́зднꙋюще чтⷭ҇на́гѡ ѻ҆́браза твоегѡ̀ срѣ́тенїе, съ любо́вїю къ тебѣ̀ взыва́хꙋ:

<red>Р</red>а́дꙋйсѧ, ꙗ҆́кѡ і҆кѡ́на твоѧ̀ во сп҃сѣ́нїе на́мъ дарова́сѧ. Ра́дꙋйсѧ, ꙗ҆́кѡ то́ю собо́рнаѧ це́рковь ѹ҆спе́нїѧ ѹ҆кра́сисѧ. Ра́дꙋйсѧ, зе́млю рꙋ́сскꙋю въ ѹ҆дѣ́лъ себѣ̀ и҆збра́вшаѧ. Ра́дꙋйсѧ, мно́гими чꙋдесы̀ лю́ди гра́да гре́бени ѹ҆диви́вшаѧ. Ра́дꙋйсѧ, заблꙋ́дшихъ грѣ́шникѡвъ ско́рое вразꙋмле́нїе. Ра́дꙋйсѧ, серде́цъ на́шихъ ѹ҆миле́нїе. Ра́дꙋйсѧ, покро́ве чистоты̀ и҆ дѣ́вства. Ра́дꙋйсѧ, ѡ҆гражде́нїе бл҃га́гѡ сꙋпрꙋ́жества. Ра́дꙋйсѧ, прибѣга́ющихъ къ тебѣ̀ млⷭ҇рдаѧ спорꙋ́чнице. Ра́дꙋйсѧ, ѡ҆ста́вленныхъ врача́ми безме́зднаѧ цѣли́тельнице. Ра́дꙋйсѧ, бжⷭ҇твенною сла́вою ѹ҆кра́шеннаѧ. Ра́дꙋйсѧ, ди́вными чꙋдеса́ми просла́вленнаѧ.

<red>Р</red>а́дꙋйсѧ, чⷭ҇таѧ ѻ҆трокови́це, те́плаѧ предста́тельнице ѡ҆ дꙋша́хъ на́шихъ.
