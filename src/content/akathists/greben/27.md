---
title: "Мл҃тва в҃"
navigation:
  key: akathists-greben-27
  title: "Мл҃тва в҃"
  parent: akathists-greben
  order: 27
type: "akathist"
---

## Мл҃тва в҃:

<versal>Ѽ</versal> пречꙋ́днаѧ и҆ превы́шшаѧ всѣ́хъ тва́рей цр҃и́це бг҃оро́дице, нбⷭ҇нагѡ цр҃ѧ̀ хрⷭ҇та̀ бг҃а на́шегѡ мт҃и, пречⷭ҇таѧ ѻ҆дїги́трїе мр҃і́е! Ѹ҆слы́ши на́съ грѣ́шныхъ и҆ недосто́йныхъ въ ча́съ се́й молѧ́щихсѧ и҆ припа́дающихъ къ твоемꙋ̀ пречⷭ҇томꙋ ѻ҆́бразꙋ со слеза́ми и҆ ѹ҆миле́ннѡ глаго́лющих: и҆зведѝ на́съ ѿ ро́ва страсте́й, влады́чице пребл҃га́ѧ, и҆зба́ви на́съ ѿ всѧ́кїѧ ско́рби и҆ печа̑ли, ѡ҆градѝ ѿ всѧ́кїѧ напа́сти и҆ ѕлы́ѧ клеветы̑, и҆ ѿ непра́веднагѡ и҆ лю́тагѡ навѣ́та вра́жїѧ. Мо́жеши бо, ѽ бл҃года́тнаѧ мт҃и на́ша ѿ всѧ́кагѡ ѕла̀ сохрани́ти лю́ди твоѧ̑ и҆ всѧ́кимъ бл҃годѣѧ́нїемъ снабди́ти и҆ сп҃стѝ: ра́звѣ тебє̀ и҆ны́ѧ предста́тельницы въ бѣ́дахъ и҆ ѡ҆бстоѧ́нїѧхъ, и҆ те́плыѧ хода́таицы ѡ҆ на́съ, грѣ́шныхъ, не и҆́мамы. Ѹ҆молѝ, гпⷭ҇же прест҃а́ѧ, сн҃а твоегѡ̀ хрⷭ҇та̀ бг҃а на́шегѡ, да ѹ҆досто́итъ на́съ црⷭ҇твїѧ нбⷭ҇нагѡ: сегѡ̀ ра́ди всегда̀ сла́вимъ тѧ̀, ꙗ҆́кѡ вино́вницꙋ сп҃се́нїѧ на́шегѡ, и҆ превозно́симъ ст҃о́е и҆ великолѣ́пное и҆́мѧ ѻ҆ц҃а̀ и҆ сн҃а и҆ ст҃а́гѡ дх҃а, въ трⷪ҇цѣ сла́вимагѡ и҆ поклонѧ́емагѡ бг҃а, во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
