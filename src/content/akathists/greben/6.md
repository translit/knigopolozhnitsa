---
title: "І҆́косъ г҃"
navigation:
  key: akathists-greben-6
  title: "І҆́косъ г҃"
  parent: akathists-greben
  order: 6
type: "akathist"
---

## І҆́косъ г҃:

<red>И҆́</red>мꙋще тѧ̀ неꙋсыпа́ющꙋю моли́твенницꙋ и҆ ѹ҆се́рднꙋю застꙋ́пницꙋ, всѧ́кое ѹ҆ны́нїе и҆ стра́хъ ѿча́ѧнїѧ побѣжда́емъ. Ты́ бо, стѧжа́вши ве́лїе дерзнове́нїе къ сн҃ꙋ твоемꙋ̀ и҆ бг҃ꙋ на́шемꙋ̀, любо́вїю покрыва́еши зе́млю рꙋ́сскꙋю и҆ всѣ̑мъ твори́ши сп҃сти́сѧ. Сегѡ̀ ра́ди, а҆́ще и҆ неради́ви сꙋ́ще ѡ҆ свое́мъ сп҃се́нїи, ѻ҆ба́че дерза́емъ со ѹ҆миле́нїемъ глаго́лати тебѣ̀ такова̑ѧ:

<red>Р</red>а́дꙋйсѧ, въ бѣ́дахъ и҆ ско́рбѣхъ ско́раѧ помо́щнице. Ра́дꙋйсѧ, те́плаѧ ѡ҆ на́съ пред̾ бг҃омъ молт҃веннице. Ра́дꙋйсѧ, правосла́вныхъ во́инѡвъ на по́ли бра́ни ѹ҆крѣплѧ́ющаѧ. Ра́дꙋйсѧ, є҆ле́емъ блгⷣти твоеѧ̀ ра̑ны и҆̀хъ врачꙋ́ющаѧ. Ра́дꙋйсѧ, вѣ́рнаѧ ча̑да на по́двиги бл҃гословлѧ́ющаѧ. Ра́дꙋйсѧ, невѣ́рныѧ под̾ но́ги и҆̀хъ покорѧ́ющаѧ. Ра́дꙋйсѧ, грѣ́шникѡмъ гро́зное ѡ҆бличе́нїе. Ра́дꙋйсѧ, ка́ющимсѧ чл҃вѣколю́бное снисхожде́нїе. Ра́дꙋйсѧ, дꙋхѡ́внаѧ ѻ҆́чи, є҆́же ви́дѣти грѣхѝ, на́мъ ѿкрыва́ющаѧ. Ра́дꙋйсѧ, блгⷣтнꙋю по́мощь ко и҆справле́нїю подаю́щаѧ. Ра́дꙋйсѧ, страсте́й па́гꙋбныхъ и҆сцѣле́нїе. Ра́дꙋйсѧ, дꙋ́шъ на́шихъ сп҃се́нїе.

<red>Р</red>а́дꙋйсѧ, чⷭ҇таѧ ѻ҆трокови́це, те́плаѧ предста́тельнице ѡ҆ дꙋша́хъ на́шихъ.
