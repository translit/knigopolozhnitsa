---
title: "І҆́косъ а҃"
navigation:
  key: akathists-greben-2
  title: "І҆́косъ а҃"
  parent: akathists-greben
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ мно́жества и҆ всѧ̑ нбⷭ҇наѧ во́инства сла́вѧтъ тѧ̀, цр҃и́цꙋ нб҃сѐ и҆ землѝ. Просла́ви тѧ̀, пречⷭ҇таѧ, и҆ вели́кїй кнѧ́зь дими́трїй съ во́и рꙋ́сскими, є҆гда̀, ꙗ҆́кѡ побѣди́тель над̾ нечести́выми а҆га́рѧны, пꙋ́ть сво́й къ первопресто́льномꙋ гра́дꙋ соверша́ѧ, въ да́ръ чꙋдотво́рнꙋю і҆кѡ́нꙋ твою̀ ѿ люді́й гра́да гре́бени прїѧ́тъ. Тѣ́мже, держа̀ ю҆̀ на ѡ҆б̾ѧ́тїихъ свои́хъ, со дерзнове́нїемъ возопѝ пребл҃гослове́ннѣй:

<red>Р</red>а́дꙋйсѧ, срѣ́тенїемъ і҆кѡ́ны твоеѧ̀ вѣ́рныѧ ратобо́рцы возвесели́вшаѧ. Ра́дꙋйсѧ, є҆́ю бл҃гослове́нїе первопресто́льномꙋ гра́дꙋ дарова́вшаѧ. Ра́дꙋйсѧ, ше́ствїемъ твои́мъ зе́млю рꙋ́сскꙋю ѡ҆ст҃и́вшаѧ. Ра́дꙋйсѧ, къ вѣ́рѣ хрⷭ҇тїа́нстѣй мнѡ́гїѧ лю́ди ѡ҆брати́вшаѧ. Ра́дꙋйсѧ, а҆га́рѧнскагѡ ѕловѣ́рїѧ ѡ҆бличе́нїе. Ра́дꙋйсѧ, вѣ́ры правосла́вныѧ ѹ҆твержде́нїе. Ра́дꙋйсѧ, съ вѣ́рою прибѣга́ющимъ проше́нїѧ и҆сполнѧ́ющаѧ. Ра́дꙋйсѧ, лю́демъ правосла́внымъ прⷭ҇нѡ чꙋдодѣ́ющаѧ. Ра́дꙋйсѧ, ско́раѧ чл҃вѣ́кѡмъ помо́щнице. Ра́дꙋйсѧ, премꙋ́драѧ вѣ́рнымъ наста́внице. Ра́дꙋйсѧ, вели́кихъ моско́вскихъ кнѧ́зей покрови́тельнице. Ра́дꙋйсѧ, ро́да хрⷭ҇тїа́нскагѡ ѹ҆се́рднаѧ застꙋ́пнице.

<red>Р</red>а́дꙋйсѧ, чⷭ҇таѧ ѻ҆трокови́це, те́плаѧ предста́тельнице ѡ҆ дꙋша́хъ на́шихъ.
