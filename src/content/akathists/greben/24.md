---
title: "І҆́косъ в҃і"
navigation:
  key: akathists-greben-24
  title: "І҆́косъ в҃і"
  parent: akathists-greben
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀, взира́емъ на ѻ҆́бразъ тво́й, бг҃ома́ти. Ты́ бо, десни́цею младе́нца хрⷭ҇та̀ ѡ҆б̾е́млющи, мо́лишисѧ ѡ҆ на́съ, ѻ҆́нъ же, мольбы̑ твоѧ̑ прїе́млѧ, млⷭ҇тивнѡ бл҃гословлѧ́етъ тѧ̀ въ зна́менїе своегѡ̀ бл҃говоле́нїѧ. Ѡ҆ се́мъ ѹ҆́бѡ ѹ҆дивлѧ́ющесѧ, съ любо́вїю вопїе́мъ тѝ си́це:

<red>Р</red>а́дꙋйсѧ, творца̀ всѧ́ческихъ на рꙋкꙋ̀ твое́ю держа́щаѧ. Ра́дꙋйсѧ, ѡ҆ на́съ къ немꙋ̀ прⷭ҇нѡ хода́тайстꙋющаѧ. Ра́дꙋйсѧ, цр҃и́це, цр҃е́мъ ца́рствꙋющихъ и҆збра́ннаѧ. Ра́дꙋйсѧ, влⷣчице, гдⷭ҇емъ госпо́дствꙋющихъ просла́вленнаѧ. Ра́дꙋйсѧ, свѣ́томъ ра́дости дꙋ́ши ѡ҆бодрѧ́ющаѧ. Ра́дꙋйсѧ, грѣхо́внꙋю мглꙋ̀ на́шꙋ разгонѧ́ющаѧ. Ра́дꙋйсѧ, лꙋка́выхъ дꙋ́хѡвъ низложе́нїе. Ра́дꙋйсѧ, всѣ́хъ хрⷭ҇тїа́нъ ѹ҆пова́нїе. Ра́дꙋйсѧ, свѣти́льниче златы́й, нб҃о и҆ зе́млю ѡ҆сщ҃а́ющїй. Ра́дꙋйсѧ, же́зле пра́вый, пꙋ́ть къ бг҃ꙋ ѹ҆казꙋ́ющїй. Ра́дꙋйсѧ, неꙋгаси́маѧ лампа́до, въ нощѝ житїѧ̀ на́мъ свѣтѧ́щаѧ. Ра́дꙋйсѧ, свѣтови́днаѧ лѣ́ствице, къ прⷭ҇то́лꙋ гдⷭ҇ню приводѧ́щаѧ.

<red>Р</red>а́дꙋйсѧ, чⷭ҇таѧ ѻ҆трокови́це, те́плаѧ предста́тельнице ѡ҆ дꙋша́хъ на́шихъ.
