---
title: "І҆́косъ а҃і"
navigation:
  key: akathists-softening-22
  title: "І҆́косъ а҃і"
  parent: akathists-softening
  order: 22
type: "akathist"
---

## І҆́косъ а҃і:

<red>С</red>вѣ́те мо́й, бж҃е превѣ́чный и҆ тво́рче всѣ́хъ тва́рей, гдⷭ҇и, ка́кѡ те́рпиши стра́сти на крⷭ҇тѣ̀ чⷭ҇таѧ дв҃а пла́чꙋщи глаго́лаше, ѡ҆ стра́ннемъ твое́мъ рождествѣ̀, сн҃е мо́й, па́че всѣ́хъ ма́терей возвели́чена бы́хъ а҆́зъ, но, ѹ҆вы̀ мнѣ̀: ны́нѣ тѧ̀ ви́дѧщи распѧ́та, распала́юсѧ ѹ҆тро́бою: мы́ же сле́зи пролива́емъ, тебѣ̀ внима́юще, и҆ вопїе́мъ:

<red>Р</red>а́дꙋйсѧ, ра́дости и҆ весе́лїѧ лише́ннаѧ. Ра́дꙋйсѧ, во́льнаѧ страда́нїѧ сн҃а своегѡ̀ на крⷭ҇тѣ̀ ви́дѣвшаѧ. Ра́дꙋйсѧ, ча̑до своѐ возлю́бленное ѹ҆ѧзвле́ннымъ зрѣ́вшаѧ. Ра́дꙋйсѧ, а҆́гница, зрѧ́щи ча̑до своѐ, ꙗ҆́кѡ а҆́гнца, на заколе́нїе ведо́ма. Ра́дꙋйсѧ, и҆зба́вителѧ ꙗ҆́звъ дꙋше́вныхъ и҆ тѣле́сныхъ ꙗ҆́звами покры́тагѡ ви́дѣвшаѧ. Ра́дꙋйсѧ, сн҃а своегѡ̀ воскре́сшагѡ и҆з̾ ме́ртвыхъ зрѣ́вшаѧ.

<red>Р</red>а́дꙋйсѧ, многоско́рбнаѧ мт҃и бж҃їѧ, печа́ль на́шꙋ въ ра́дость претворѧ́ющаѧ.
