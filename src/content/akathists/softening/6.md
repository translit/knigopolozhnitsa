---
title: "І҆́косъ г҃"
navigation:
  key: akathists-softening-6
  title: "І҆́косъ г҃"
  parent: akathists-softening
  order: 6
type: "akathist"
---

## І҆́косъ г҃:

<red>И҆</red>мѣ́ѧ тща́нїе погꙋби́ти ѻ҆троча̀, посла̀ и҆́рѡдъ и҆зби́ти всѧ̑ дѣ́ти, сꙋ́щїѧ въ виѳлее́мѣ и҆ предѣ́лѣхъ є҆гѡ̀ ѿ дво́ю лѣ́тꙋ и҆ нижа́йше, по вре́мени є҆́же и҆спыта̀ ѿ волхвѡ́въ: и҆ сѐ, по повелѣ́нїю бж҃їю, да́нномꙋ чрез̾ а҆́гг҃ла во снѣ̀ ста́рцꙋ і҆ѡ́сифꙋ, бѣжа̀ всѐ ст҃о́е семе́йство во є҆гѵ́петъ и҆ пребы́сть та́мѡ се́дмь лѣ́тъ, до смер́ти и҆́рѡда. Тѣ́мже со ѹ҆миле́нїемъ вопїе́мъ тѝ:

<red>Р</red>а́дꙋйсѧ, всю̀ тѣснотꙋ̀ стра́нствъ є҆гѵ́петскїѧ понѣ́сшаѧ. Ра́дꙋйсѧ, ꙗ҆́кѡ всѐ і҆́дѡли падо́ша въ странѣ̀ є҆гѵ́петстѣй, не возмо́гше терпѣ́ти крѣ́пости сн҃а твоегѡ̀. Ра́дꙋйсѧ, съ нечести́выми ꙗ҆зы́чники се́дмь лѣ́тъ пребы́вшаѧ. Ра́дꙋйсѧ, съ предвѣ́чнымъ млⷣнцемъ ѻ҆́трокомъ и҆ со свои́мъ ѡ҆брꙋ́чникомъ въ назаре́тъ прише́дшаѧ. Ра́дꙋйсѧ, со ста́рцѣмъ і҆ѡ́сифомъ древодѣ́ломъ въ нищетѣ̀ жи́вшаѧ. Ра́дꙋйсѧ, всѐ вре́мѧ своѐ въ трꙋда́хъ проводи́вшаѧ.

<red>Р</red>а́дꙋйсѧ, многоско́рбнаѧ мт҃и бж҃їѧ, печа́ль на́шꙋ въ ра́дость претворѧ́ющаѧ.
