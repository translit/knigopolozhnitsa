---
title: "Конда́къ з҃"
navigation:
  key: akathists-softening-13
  title: "Конда́къ з҃"
  parent: akathists-softening
  order: 13
type: "akathist"
---

## Конда́къ з҃:

<red>Х</red>отѧ́й ꙗ҆ви́ти любо́вь свою̀ къ ро́дꙋ чл҃вѣ́ческомꙋ, гдⷭ҇ь і҆и҃съ хрⷭ҇то́съ на та́йной ве́чери, бл҃гослови̑въ и҆ преломи̑въ хлѣ́бъ, дадѐ свои̑мъ ѹ҆ченикѡ́мъ и҆ а҆пⷭ҇лѡмъ, ре́къ: прїими́те, ꙗ҆ди́те, сїѐ є҆́сть тѣ́ло моѐ: и҆ прїе́мъ ча́шꙋ и҆ хвалꙋ̀ возда́въ, дадѐ и҆́мъ, глаго́лѧ: пі́йте ѿ неѧ̀ вси̑, сїѧ̀ є҆́сть кро́вь моѧ̀ но́вагѡ завѣ́та, ꙗ҆́же за мнѡ́гїѧ и҆злива́емаѧ во ѡ҆ставле́нїе грѣхѡ́въ. Бл҃годарѧ́ще млⷭ҇тивагѡ бг҃а за млⷭ҇рдїе є҆гѡ̀ къ на́мъ неизрече́нное, пое́мъ є҆мꙋ̀: <red>А҆</red>ллилꙋ́їа.
