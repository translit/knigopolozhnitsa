---
title: "І҆́косъ і҃"
navigation:
  key: akathists-softening-20
  title: "І҆́косъ і҃"
  parent: akathists-softening
  order: 20
type: "akathist"
---

## І҆́косъ і҃:

<red>С</red>тѣна̀ и҆ ѡ҆гражде́нїе бꙋ́ди на́мъ, влⷣчице, и҆знемога́ющимъ ѿ ско́рби и҆ болѣ́зней: ты́ бо и҆ сама̀ страда́ла є҆сѝ, слы́шащи і҆ꙋде́євъ, вопїю́щихъ: распни́ є҆гѡ̀. Ны́нѣ же ѹ҆слы́ши на́съ, вопїю́щихъ тѝ:

<red>Р</red>а́дꙋйсѧ, мт҃и млⷭ҇рдїѧ, ѿ̾е́млющаѧ всѧ́кꙋ слезꙋ̀ ѿ лю́тѣ стра́ждꙋщихъ. Ра́дꙋйсѧ, слезꙋ̀ ѹ҆миле́нїѧ на́мъ подаю́щаѧ. Ра́дꙋйсѧ, погиба́ющихъ грѣ́шникѡвъ сп҃са́ющаѧ. Ра́дꙋйсѧ, предста́тельство хрⷭ҇тїа́нъ непосты́дное. Ра́дꙋйсѧ, ѿ страсте́й на́съ и҆збавлѧ́ющаѧ. Ра́дꙋйсѧ, се́рдцꙋ сокрꙋше́нномꙋ ѿра́дꙋ подаю́щаѧ.

<red>Р</red>а́дꙋйсѧ, многоско́рбнаѧ мт҃и бж҃їѧ, печа́ль на́шꙋ въ ра́дость претворѧ́ющаѧ.
