---
title: "Мл҃тва"
navigation:
  key: akathists-softening-26
  title: "Мл҃тва"
  parent: akathists-softening
  order: 26
type: "akathist"
---

## Мл҃тва:

<versal>Ѽ</versal> многострада́льнаѧ мт҃и бж҃їѧ, превы́сшаѧ всѣ́хъ дще́рей землѝ по чⷭ҇тотѣ̀ свое́й и҆ по мно́жествꙋ страда́нїй, тобо́ю на землѝ перенесе́нныхъ. Прїимѝ многоболѣ́зненныѧ воздыха́нїѧ на́ша и҆ сохранѝ на́съ под̾ кро́вомъ твоеѧ̀ млⷭ҇ти, и҆на́гѡ бо прибѣ́жища и҆ те́плагѡ предста́тельства, ра́звѣ тебѐ, не вѣ́мы, но ꙗ҆́кѡ дерзнове́нїе и҆́мꙋщи ко и҆́же и҆з̾ тебє̀ рожде́нномꙋ, помозѝ и҆ сп҃сѝ ны̀ мл҃твами свои́ми, да непреткнове́ннѡ дости́гнемъ црⷭ҇твїѧ нбⷭ҇нагѡ, и҆дѣ́же со всѣ́ми ст҃ы́ми бꙋ́демъ воспѣва́ти въ трⷪ҇цѣ є҆ди́нагѡ бг҃а, всегда̀, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
