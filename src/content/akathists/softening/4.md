---
title: "І҆́косъ в҃"
navigation:
  key: akathists-softening-4
  title: "І҆́косъ в҃"
  parent: akathists-softening
  order: 4
type: "akathist"
---

## І҆́косъ в҃:

<red>Р</red>а́зꙋмъ и҆мѣ́ѧ въ бз҃ѣ ѹ҆тверждѣ́нный и҆ соблюда́ѧй зако́нъ гдⷭ҇ѣнь, въ четыредесѧ́тый де́нь, є҆гда̀ и҆спо́лнишасѧ днѝ ѡ҆чище́нїѧ, вознесо́ста і҆и҃са во і҆ерⷭ҇ли́мъ роди́тели є҆гѡ̀, да́бы поста́вити є҆гѡ̀ пред̾ гдⷭ҇омъ и҆ да́ти за негѡ̀ же́ртвꙋ по рече́нномꙋ въ зако́нѣ гдⷭ҇немъ: мы́ же вопїе́мъ тебѣ̀ си́це:

<red>Р</red>а́дꙋйсѧ, созда́телѧ вселе́нныѧ во и҆сполне́нїе зако́на во хра́мъ і҆ерⷭ҇ли́мскїй прине́сшаѧ. Ра́дꙋйсѧ, та́мѡ ста́рцемъ сѷмеѡ́номъ ра́достнѡ срѣ́теннаѧ. Ра́дꙋйсѧ, є҆ди́на чⷭ҇таѧ и҆ пребл҃гословѣ́ннаѧ въ же́нахъ. Ра́дꙋйсѧ, крⷭ҇тъ сво́й, скорбѧ́ми преꙋкра́шенный, во смире́нїи не́сшаѧ. Ра́дꙋйсѧ, во́ли бж҃їей николи́же преслꙋ́шавшаѧ. Ра́дꙋйсѧ, ѻ҆́бразъ терпѣ̑нїѧ и҆ смире́нїѧ собо́ю ꙗ҆ви́вшаѧ. Ра́дꙋйсѧ, сосꙋ́де, и҆спо́лненный бл҃года́ти дх҃а ст҃а́гѡ.

<red>Р</red>а́дꙋйсѧ, многоско́рбнаѧ мт҃и бж҃їѧ, печа́ль на́шꙋ въ ра́дость претворѧ́ющаѧ.
