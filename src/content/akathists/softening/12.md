---
title: "І҆́косъ ѕ҃"
navigation:
  key: akathists-softening-12
  title: "І҆́косъ ѕ҃"
  parent: akathists-softening
  order: 12
type: "akathist"
---

## І҆́косъ ѕ҃:

<red>В</red>озсїѧ̀ после́днѧѧ ве́черѧ ѹ҆ченикѡ́мъ хрⷭ҇то́вымъ, на не́й же ѹ҆чи́тель ѹ҆мы̀ но́зи и҆́ма, ѻ҆́бразъ смире́нїѧ тѣ́мъ показꙋ́ѧ, и҆ речѐ и҆́мъ: є҆ди́нъ ѿ ва́съ преда́стъ мѧ̀, ꙗ҆ды́й со мно́ю. Мы́ же, го́рю мт҃ри бж҃їей сострада́ѧ, вопїе́мъ є҆́й:

<red>Р</red>а́дꙋйсѧ, мт҃и бж҃їѧ, мꙋ́кою серде́чною и҆стомлѣ́ннаѧ. Ра́дꙋйсѧ, всѧ̀ претерпѣ́вшаѧ во ю҆до́ли се́й многоско́рбнѣй. Ра́дꙋйсѧ, въ мл҃твѣ ѹ҆спокое́нїе находи́вшаѧ. Ра́дꙋйсѧ, всѣ́хъ скорбѧ́щихъ ра́досте. Ра́дꙋйсѧ, ѹ҆толе́нїе на́шихъ печа̑лей. Ра́дꙋйсѧ, и҆з̾ ти́ны грѣхо́вныѧ на́съ сп҃са́ющаѧ.

<red>Р</red>а́дꙋйсѧ, многоско́рбнаѧ мт҃и бж҃їѧ, печа́ль на́шꙋ въ ра́дость претворѧ́ющаѧ.
