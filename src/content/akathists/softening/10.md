---
title: "І҆́косъ є҃"
navigation:
  key: akathists-softening-10
  title: "І҆́косъ є҃"
  parent: akathists-softening
  order: 10
type: "akathist"
---

## І҆́косъ є҃:

<red>В</red>и́дѣвше нѣ́цїи ѿ і҆ꙋде́євъ воскресе́нїе ла́зарѧ, и҆до́ша къ фарїсе́ємъ и҆ реко́ша и҆́мъ, ꙗ҆́же сотворѝ і҆и҃съ: и҆ речѐ каїа́фа, а҆рхїере́й сы́й лѣ́тꙋ томꙋ̀: ѹ҆́не є҆́сть на́мъ, да є҆ди́нъ чл҃вѣ́къ ѹ҆́мретъ за лю́ди, а҆ не вѣ́сь ꙗ҆зы́къ поги́бнетъ: ѿ тогѡ̀ днѣ̀ совѣща́шасѧ, да ѹ҆бїю́тъ є҆гѡ̀. Мы́ же вопїе́мъ тебѣ̀, пречⷭ҇таѧ:

<red>Р</red>а́дꙋйсѧ, спⷭ҇телѧ мі́ра ро́ждшаѧ. Ра́дꙋйсѧ, сп҃се́нїѧ на́шегѡ глави́зна. Ра́дꙋйсѧ, ѿ рожде́нїѧ мт҃рью спⷭ҇ꙋ на́шемꙋ пред̾ызбра́ннаѧ. Ра́дꙋйсѧ, мт҃и бж҃їѧ, ѡ҆брече́ннаѧ на страда́нїе. Ра́дꙋйсѧ, бл҃гословѣ́ннаѧ, цр҃и́цею нбⷭ҇ною содѣ́лавшаѧсѧ. Ра́дꙋйсѧ, сн҃ꙋ за на́съ молѧ́щаѧсѧ.

<red>Р</red>а́дꙋйсѧ, многоско́рбнаѧ мт҃и бж҃їѧ, печа́ль на́шꙋ въ ра́дость претворѧ́ющаѧ.
