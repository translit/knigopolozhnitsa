---
title: "Конда́къ д҃"
navigation:
  key: akathists-softening-7
  title: "Конда́къ д҃"
  parent: akathists-softening
  order: 7
type: "akathist"
---

## Конда́къ д҃:

<red>Б</red>ꙋ́рѧ ско́рби ѡ҆бдержа̀ пречⷭ҇тꙋю мт҃рь, є҆гда̀ возвраща́ющимсѧ и҆́ма из̾ і҆ерⷭ҇ли́ма не ѡ҆брѣто́ша въ пꙋтѝ ѻ҆́трока і҆и҃са: сегѡ̀ ра́ди возвра́щшесѧ взыска́юще є҆гѡ̀. И҆ бы́сть по трїе́хъ дне́хъ, ѡ҆брѣто́ста є҆гѡ̀ въ це́ркви, сѣдѧ́щагѡ посредѣ̀ ѹ҆чи́телей, и҆ послꙋ́шающагѡ и҆̀хъ, и҆ вопроша́ющагѡ и҆̀хъ. И҆ речѐ къ не́мꙋ мт҃и є҆гѡ̀: ча́до, что̀ сотворѝ на́ма та́кѡ; сѐ, ѻ҆те́цъ тво́й и҆ а҆́зъ болѧ̑ща и҆ска́хома тебѐ. И҆ речѐ къ ни́ма: что̀ ꙗ҆́кѡ и҆ска́ста менѐ; не вѣ́ста ли, ꙗ҆́кѡ въ тѣ́хъ, ꙗ҆̀же ѻ҆ц҃а̀ моегѡ̀, досто́итъ бы́ти мѝ. И҆ мт҃и є҆гѡ̀ соблюда́ше всѧ̑ гл҃го́лы сїѧ̑ въ се́рдцы свое́мъ, вопїю́щи бг҃ꙋ: <red>А҆</red>ллилꙋ́їа.
