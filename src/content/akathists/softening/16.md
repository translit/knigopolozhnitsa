---
title: "І҆́косъ и҃"
navigation:
  key: akathists-softening-16
  title: "І҆́косъ и҃"
  parent: akathists-softening
  order: 16
type: "akathist"
---

## І҆́косъ и҃:

<red>В</red>сѝ і҆ꙋдє́и ведо́ша і҆и҃са ѿ каїа́фы въ претѡ́ръ къ пїла́тꙋ, глаго́люще є҆гѡ̀ ѕлоде́емъ бы́ти. Пїла́тъ же, вопроси́въ є҆гѡ̀, глаго́ла и҆́мъ, ꙗ҆́кѡ ни є҆ди́наѧ вины̀ ѡ҆брѣта́етъ въ не́мъ: мы́ же вопїе́мъ тѝ:

<red>Р</red>а́дꙋйсѧ, се́рдце, го́ремъ и҆стерза́нное, и҆мѣ́вшаѧ. Ра́дꙋйсѧ, сле́зы ѡ҆ сн҃ѣ свое́мъ пролива́вшаѧ. Ра́дꙋйсѧ, всѐ претерпѣ́вшаѧ без̾ ро́пота, ꙗ҆́кѡ раба̀ гдⷭ҇нѧ. Ра́дꙋйсѧ, стенѧ́щаѧ и҆ рыда́ющаѧ. Ра́дꙋйсѧ, цр҃и́це нб҃сѐ и҆ землѝ, прїе́млющаѧ мл҃твы ра́бъ свои́хъ.

<red>Р</red>а́дꙋйсѧ, многоско́рбнаѧ мт҃и бж҃їѧ, печа́ль на́шꙋ въ ра́дость претворѧ́ющаѧ.
