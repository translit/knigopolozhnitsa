---
title: "І҆́косъ ѕ҃"
navigation:
  key: akathists-haralampij-12
  title: "І҆́косъ ѕ҃"
  parent: akathists-haralampij
  order: 12
type: "akathist"
---

## І҆́косъ ѕ҃:

<red>В</red>озсїѧ̀ бж҃їе всемогꙋ́щество и҆ ꙗ҆ви́сѧ стра́шное бж҃їе преще́нїе, є҆гда̀ нечести́вїи твоѝ мꙋчи́тєлїе хꙋлы̑ на хрⷭ҇та̀ гдⷭ҇а глаго́лаша безстꙋ́днѡ: землѧ̀, ꙗ҆́кѡ ли́стъ, колеба́шесѧ, и҆ слы́шахꙋсѧ свы́ше ѿ ѡ҆́блакъ стра́шнїи гла́си, и҆ бѧ́хꙋ блиста́нїѧ и҆ гро́ми: моли́твꙋ же тебѣ̀ сотво́ршꙋ, преста̀ бж҃їе стра́шное преще́нїе. тѣ́мже вопїе́мъ тѝ:

<red>Р</red>а́дꙋйсѧ, го́рдыхъ ѡ҆бличи́телю: ра́дꙋйсѧ, нищеты̀ дꙋхо́вныѧ ѹ҆чи́телю. Ра́дꙋйсѧ, хꙋ́льникѡвъ и҆́мене гдⷭ҇нѧ низложи́телю: ра́дꙋйсѧ, ѿ гнѣ́ва гдⷭ҇нѧ человѣ́ки и҆збавлѧ́ѧй. Ра́дꙋйсѧ, блиста́нїѧ и҆ гро́мы нбⷭ҇ныѧ мл҃твою ѹ҆тиша́ѧй: ра́дꙋйсѧ, ѡ҆мертвѣ́вшыѧ ѿ стра́ха человѣ́ки воскреси́вый. Ра́дꙋйсѧ, ве́лїе неѕло́бїе къ мꙋчи́телємъ твои̑мъ ꙗ҆ви́вый: ра́дꙋйсѧ, є҆го́же ра́ди гдⷭ҇ь бг҃ъ возгремѣ̀ во ѡ҆́блацѣхъ воздꙋ́шныхъ.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
