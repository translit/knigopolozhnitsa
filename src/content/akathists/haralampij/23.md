---
title: "Конда́къ в҃і"
navigation:
  key: akathists-haralampij-23
  title: "Конда́къ в҃і"
  parent: akathists-haralampij
  order: 23
type: "akathist"
---

## Конда́къ в҃і:

<red>Б</red>лгⷣть, ѻ҆бѣ́щаннꙋю тѝ гдⷭ҇емъ бг҃омъ, є҆́же и҆спо́лнитисѧ всѧ́комꙋ проше́нїю твоемꙋ̀, вѣ́даѧ, молю̀ тѧ̀, гдⷭ҇и, ре́клъ є҆сѝ, да́ждь сла́вꙋ и҆́мени твоемꙋ̀: и҆дѣ́же положены̀ бꙋ́дꙋтъ моѧ̑ мо́щи, да не бꙋ́детъ на мѣ́стѣ то́мъ гла́дъ и҆ мо́ръ, и҆лѝ тлетво́рный воздꙋ́хъ, погꙋблѧ́ѧй плоды̀, но ми́ръ въ человѣ́цѣхъ и҆ тѣлесє́мъ здра́вїе, и҆ дꙋша́мъ сп҃се́нїе, и҆ плодѡ́въ земны́хъ и҆з̾ѡби́лїе да бꙋ́дꙋтъ. ѽ гдⷭ҇и бж҃е на́шъ! и҆злі́й блгⷣть твою̀ сїю̀ и҆ на всѣ́хъ на́съ, пою́щихъ тѝ: <red>А҆</red>ллилꙋ́їа.
