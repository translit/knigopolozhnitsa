---
title: "І҆́косъ є҃"
navigation:
  key: akathists-haralampij-10
  title: "І҆́косъ є҃"
  parent: akathists-haralampij
  order: 10
type: "akathist"
---

## І҆́косъ є҃:

<red>В</red>и́дѧ ца́рь севи́ръ во и҆сцѣле́нїи нѣ́коегѡ человѣ́ка, бѣ́сомъ ѡ҆держи́ма, чꙋдодѣ́йственнꙋю си́лꙋ хрⷭ҇то́вꙋ, въ тебѣ̀, досточꙋ́дный сщ҃енномч҃ниче, ѡ҆бита́ющꙋю, ѕѣлѡ̀ ѹ҆диви́сѧ и҆ речѐ: воистинꙋ вели́къ є҆́сть бг҃ъ хрⷭ҇тїа́нскїй! сегѡ̀ ра́ди и҆ мы̀, восхвалѧ́юще страда̑нїѧ и҆ чꙋдеса̀ твоѧ̑, пресла́вный и҆сповѣ́дниче хрⷭ҇то́въ, взыва́емъ тѝ ра́достнѡ:

<red>Р</red>а́дꙋйсѧ, чꙋдотво́рче преди́вный: ра́дꙋйсѧ, вѣ́ры побо́рниче побѣдоно́сный. Ра́дꙋйсѧ, ѿ ѻ҆́гненнагѡ жже́нїѧ невреди́мъ пребы́вый: ра́дꙋйсѧ, чꙋдесы̀ твои́ми невѣ́рꙋющыѧ лю́ди свѣ́томъ бг҃опозна́нїѧ ѡ҆зари́вый. Ра́дꙋйсѧ, житїе́мъ твои́мъ и҆́мѧ бж҃їе просла́вивый: ра́дꙋйсѧ, є҆го́же, ꙗ҆́кѡ до́брагѡ во́ина хрⷭ҇то́ва, дїа́волъ трепе́щетъ. Ра́дꙋйсѧ, є҆го́же мл҃твою недꙋ́зи врачꙋ́ютсѧ: ра́дꙋйсѧ, є҆гѡ́же предста́тельствомъ вѣ́рнїи жи́знь вѣ́чнꙋю наслѣ́дствꙋютъ.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
