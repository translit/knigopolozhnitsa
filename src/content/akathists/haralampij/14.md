---
title: "І҆́косъ з҃"
navigation:
  key: akathists-haralampij-14
  title: "І҆́косъ з҃"
  parent: akathists-haralampij
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ і҆ѡ́сифа показа̀ гдⷭ҇ь бг҃ъ, є҆гда̀ вразꙋмѝ тѧ̀ и҆звѣсти́ти, премꙋ́дре, сказа́нїе бы́вшагѡ блаже́ннѣй гали́нѣ со́ннагѡ видѣ́нїѧ. ви́дѣ бо мно́жество водно́е, є҆́же є҆́сть дарова́нїе дх҃а ст҃а́гѡ, ви́дѣ са́дъ вели́къ при вода́хъ мно́гихъ, ра́й гдⷭ҇ень, и҆ въ не́мъ ви́дѣ вїногра́дъ кра́сенъ, пра́ведныхъ водворе́нїе, и҆ стра́жа мѣ́ста тогѡ̀, хрⷭ҇та̀ бг҃а, взе́млюща ѻ҆́вцꙋ на ра́мена своѧ̑. тѣ́мже зове́мъ тѝ:

<red>Р</red>а́дꙋйсѧ, ста́рцєвъ ѹ҆краше́нїе: ра́дꙋйсѧ, прїѧ́телище дарѡ́въ дх҃а ст҃а́гѡ. Ра́дꙋйсѧ, ꙗ҆́кѡ съ ли́ки а҆гг҃льскими славосло́виши гдⷭ҇а: ра́дꙋйсѧ, ꙗ҆́кѡ ра́й гдⷭ҇ень и҆ жи́знь вѣ́чнꙋю стѧжа́лъ є҆сѝ. Ра́дꙋйсѧ, пастыренача́льника хрⷭ҇та̀ бг҃а на́шего слꙋжи́телю: ра́дꙋйсѧ, до́брый стада̀ хрⷭ҇то́ва па́стырю и҆ всегѡ̀ мі́ра мл҃твенниче. Ра́дꙋйсѧ, вїногра́да гдⷭ҇нѧ ѹ҆краше́нїе: ра́дꙋйсѧ, цр҃кве хрⷭ҇то́вы ѹ҆твержде́нїе.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
