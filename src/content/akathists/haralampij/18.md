---
title: "І҆́косъ ѳ҃"
navigation:
  key: akathists-haralampij-18
  title: "І҆́косъ ѳ҃"
  parent: akathists-haralampij
  order: 18
type: "akathist"
---

## І҆́косъ ѳ҃:

<red>В</red>иті́и многовѣща́ннїи не возмого́ша воспѣ́ти досто́йнѡ вели́чїе дꙋшѝ твоеѧ̀ и҆ неизрече́нное твоѐ милосе́рдїе, и҆́мже дивѧ́щесѧ, мы̀, недосто́йнїи, въ простотѣ̀ се́рдца зове́мъ:

<red>Р</red>а́дꙋйсѧ, свѣти́льниче, мра́къ грѣхо́вный ѿ люде́й свѣ́томъ вѣ́ры ѿгонѧ́ѧй: ра́дꙋйсѧ, вѣнцѣмъ мꙋ́ченическимъ па́че ѕвѣ́здъ нбⷭ҇ныхъ блиста́ѧй. Ра́дꙋйсѧ, мл҃твами твои́ми прозѧбе́нїѧ хлѣ́бѡвъ ѹ҆ хрⷭ҇та̀ бг҃а и҆спроша́ѧй: ра́дꙋйсѧ, ꙗ҆́кѡ кро́вь твою̀ честнꙋ́ю на землю̀ пролїѧ́лъ є҆сѝ. Ра́дꙋйсѧ, ꙗ҆́кѡ то́ю кро́вїю щедрѡ́ты гдⷭ҇ни на́мъ грѣ́шнымъ стѧжа́лъ є҆сѝ: ра́дꙋйсѧ, ꙗ҆́кѡ гдⷭ҇ь рѣ́клъ є҆́сть тебѣ̀: бꙋ́ди глаго́лъ тво́й и҆сцѣле́нїе болѧ́щымъ. Ра́дꙋйсѧ, ꙗ҆́кѡ прїѧ́то бы́сть бг҃омъ моле́нїе ѹ҆сте́нъ твои́хъ: ра́дꙋйсѧ, скорбѧ́щихъ бл҃года́тное ѹ҆тѣше́нїе.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
