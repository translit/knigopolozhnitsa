---
title: "Конда́къ з҃"
navigation:
  key: akathists-haralampij-13
  title: "Конда́къ з҃"
  parent: akathists-haralampij
  order: 13
type: "akathist"
---

## Конда́къ з҃:

<red>Х</red>отѧ̀ сп҃стѝ чи́стꙋю дꙋ́шꙋ дще́ри царе́вы гали́ны, то́й ꙗ҆вѝ тѧ̀ гдⷭ҇ь, ѡ҆ харала́мпїе, ꙗ҆́кѡ а҆́гг҃ла свѣ́тла, мꙋ́дра ѹ҆чи́телѧ и҆ а҆пⷭ҇ла вѣ́ры хрⷭ҇то́вы. и҆ внѣ́млющи словесє́мъ твои̑мъ, бл҃же́ннаѧ гали́на ѹ҆мили́сѧ се́рдцемъ и҆ бг҃ꙋ возгласѝ: <red>А҆</red>ллилꙋ́їа.
