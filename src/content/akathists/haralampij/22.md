---
title: "І҆́косъ а҃і"
navigation:
  key: akathists-haralampij-22
  title: "І҆́косъ а҃і"
  parent: akathists-haralampij
  order: 22
type: "akathist"
---

## І҆́косъ а҃і:

<red>С</red>вѣти́льникъ пꙋтеводи́теленъ бꙋ́ди на́мъ, харала́мпїе, во тьмѣ̀ грѣхо́внѣй ходѧ́щымъ, и҆ моли́сѧ ко гдⷭ҇ꙋ, є҆́же от̾ѧти ѿ на́съ всѧ́кое сꙋевѣ́рїе, просвѣти́ти на́шъ ѹ҆́мъ свѣ́томъ є҆ѵⷢ҇лїѧ и҆ ѹ҆че́нїй, поле́зныхъ ко трꙋдꙋ̀ земледѣ́льца и҆ во всѧ́кой ве́щи, да просвѣтле́ни ѹ҆мо́мъ, во ѹ҆миле́нїи се́рдца зове́мъ тѝ:

<red>Р</red>а́дꙋйсѧ, неизсѧка́емое мѵ́ро, на трꙋ́дъ челове́чъ и҆злїѧ́нное: ра́дꙋйсѧ, весно̀ гдⷭ҇нѧ бл҃гоꙋха́ннаѧ. Ра́дꙋйсѧ, раѧ̀ гдⷭ҇нѧ дре́во прекра́сное: ра́дꙋйсѧ, мл҃твꙋ, ꙗ҆́кѡ кади́ло бл҃гово́нное, гдⷭ҇еви возсыла́ѧй. Ра́дꙋйсѧ, дыха́нїемъ мл҃твы твоеѧ̀ ст҃ы́ѧ зе́млю согрева́ѧй: ра́дꙋйсѧ, предста́тельствомъ твои́мъ пред̾ гдⷭ҇емъ росо́ю плоды̀ земны̑ѧ ѡ҆роша́ѧй. Ра́дꙋйсѧ, земледѣ́льцєвъ покрови́телю: ра́дꙋйсѧ, жи́зни и҆́хъ строи́телю.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
