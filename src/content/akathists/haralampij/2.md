---
title: "І҆́косъ а҃"
navigation:
  key: akathists-haralampij-2
  title: "І҆́косъ а҃"
  parent: akathists-haralampij
  order: 2
type: "akathist"
---

## І҆́косъ а҃:

<red>А҆</red>гг҃ли на нб҃сѝ ра́довахꙋсѧ непоро́чномꙋ житїю̀ твоемꙋ̀, сщ҃енномч҃ниче харала́мпїе, ты́ бо послѣ́довалъ є҆сѝ ст҃ы́мъ прⷪ҇ро́кѡмъ и҆ а҆пⷭ҇лѡмъ, наставлѧ́ѧ лю́ди на пꙋ́ть сп҃се́нїѧ. сегѡ̀ ра́ди вопїе́мъ тѝ:

<red>Р</red>а́дꙋйсѧ, вели́кїй свѣти́льниче цр҃кве: ра́дꙋйсѧ, проповѣ́дниче пра́вды. Ра́дꙋйсѧ, слове́съ жи́зни вѣ́чныѧ ѹ҆чи́телю: ра́дꙋйсѧ, і҆дѡлослꙋже́нїѧ ѡ҆бличи́телю. Ра́дꙋйсѧ, и҆́мже сатана̀ посрамлѧ́етсѧ: ра́дꙋйсѧ, и҆́мже вѣ́ра хрⷭ҇то́ва прославлѧ́етсѧ. Ра́дꙋйсѧ, ꙗ҆́кѡ и҆́менемъ хрⷭ҇то́вымъ вра́жїю си́лꙋ низложи́лъ є҆сѝ: ра́дꙋйсѧ, ꙗ҆́кѡ си́лою бж҃їею ко́зни бѣсѡ́вскїѧ разрꙋши́лъ є҆сѝ.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
