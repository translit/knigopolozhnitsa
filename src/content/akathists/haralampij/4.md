---
title: "І҆́косъ в҃"
navigation:
  key: akathists-haralampij-4
  title: "І҆́косъ в҃"
  parent: akathists-haralampij
  order: 4
type: "akathist"
---

## І҆́косъ в҃:

<red>Р</red>а́зꙋмомъ, просвѣще́ннымъ ѿ гдⷭ҇а, и҆спо́лненъ бы́въ и҆ долголѣ́тїѧ мꙋ́дростїю ѹ҆кра́шенъ, не восхотѣ́лъ є҆сѝ послꙋ́шати совѣ́та лꙋкїа́на и҆ге́мѡна, є҆́же пристꙋпи́ти съ же́ртвами къ богѡ́мъ бездꙋ́шнымъ, и҆ ве́лїихъ мꙋче́нїй не ѹ҆боѧ́лсѧ є҆сѝ. тѣ́мже вопїе́мъ тѝ:

<red>Р</red>а́дꙋйсѧ, ѹ҆грѡ́зы лꙋкїа́на презрѣ́вый: ра́дꙋйсѧ, посто́мъ и҆ мл҃твою долголѣ́тїе стѧжа́вый. Ра́дꙋйсѧ, бла̑гъ неви̑димыхъ взыска́телю: ра́дꙋйсѧ, крⷭ҇та̀ хрⷭ҇то́ва побѣ́дный носи́телю. Ра́дꙋйсѧ, мꙋчи́тели твоѧ̑ возлюби́вый: ра́дꙋйсѧ, сердца̀ и҆́хъ ко хрⷭ҇тꙋ̀ ѡ҆брати́вый. Ра́дꙋйсѧ, и҆́мже и҆́стиннаѧ вѣ́ра ѹ҆тверди́сѧ: ра́дꙋйсѧ, и҆́мже преле́сть бѣсо́вскаѧ посрами́сѧ.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
