---
title: "Конда́къ и҃"
navigation:
  key: akathists-haralampij-15
  title: "Конда́къ и҃"
  parent: akathists-haralampij
  order: 15
type: "akathist"
---

## Конда́къ и҃:

<red>С</red>тра́нствїѧ земна́гѡ тече́нїе соверша́ѧ, не восхотѣ́лъ є҆сѝ во́лю нечести́выхъ і҆дѡлослꙋжи́телей сотвори́ти и҆ ѿ вѣ́ры и҆́стинныѧ ѿстꙋпи́ти, но вразꙋмлѧ́ѧй мꙋчи́тели твоѧ̑ бг҃омꙋ́дрыми словесы̀ твои́ми, страда̑нїѧ за хрⷭ҇та̀ воспрїѧ́лъ є҆сѝ лю̑таѧ, поѧ̀ гдⷭ҇ꙋ бг҃ꙋ пѣ́снь побѣ́днꙋю: <red>А҆</red>ллилꙋ́їа.
