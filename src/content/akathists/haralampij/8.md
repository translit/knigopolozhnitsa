---
title: "І҆́косъ д҃"
navigation:
  key: akathists-haralampij-8
  title: "І҆́косъ д҃"
  parent: akathists-haralampij
  order: 8
type: "akathist"
---

## І҆́косъ д҃:

<red>С</red>лы́шавъ нечести́вый ца́рь ри́мскїй севи́ръ, ꙗ҆́кѡ въ мꙋче́нїихъ неѡдолѣнъ ꙗ҆ви́лсѧ є҆сѝ, и҆спо́лнисѧ гнѣ́ва: ты́ же, долготерпѣли́ве, є҆гда̀ ѻ҆́строе желѣ́зное гво́здїе вби́то бы́сть въ честно́е тѣ́ло твоѐ, ничто́же глаго́лѧ вопрекѝ мꙋчи́телємъ твои̑мъ, всѧ̑ сїѧ̑ въ весе́лїи и҆ ра́дости претерпѣ́лъ є҆сѝ. сегѡ̀ ра́ди ѹ҆бл҃жа́емъ долготерпѣ́нїе твоѐ зва́нїи си́ми:

<red>Р</red>а́дꙋйсѧ, ѡ҆́бразе кро́тости дꙋховныѧ: ра́дꙋйсѧ, долготерпѣ́нїемъ гдⷭ҇ꙋ і҆и҃сꙋ хрⷭ҇тꙋ̀ подража́вый. Ра́дꙋйсѧ, ꙗ҆́кѡ и҆ безслове́снаѧ тва́рь преди́вномꙋ терпѣ́нїю твоемꙋ̀ ѹ҆жаса́шесѧ: ра́дꙋйсѧ, ꙗ҆́кѡ гдⷭ҇ь бг҃ъ съ тобо́ю въ мꙋче́нїихъ твои́хъ пре́былъ є҆́сть. Ра́дꙋйсѧ, мно́жество люде́й долготерпѣ́нїемъ твои́мъ приведы́й ко гдⷭ҇ꙋ: ра́дꙋйсѧ, ѿ гдⷭ҇а просла́вленный. Ра́дꙋйсѧ, и҆сцѣле́нїй и҆сто́чниче: ра́дꙋйсѧ, человѣ́кѡмъ помо́щниче.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
