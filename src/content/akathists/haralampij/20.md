---
title: "І҆́косъ і҃"
navigation:
  key: akathists-haralampij-20
  title: "І҆́косъ і҃"
  parent: akathists-haralampij
  order: 20
type: "akathist"
---

## І҆́косъ і҃:

<red>С</red>тѣна̀ и҆ прибѣ́жище бы́сть тѝ, вели́кїй харала́мпїе, гдⷭ҇ь бг҃ъ, ꙗ҆ви́выйсѧ тѝ во сла́вѣ свое́й въ ча́съ бл҃же́нныѧ кончи́ны твоеѧ̀. тѣ́мже зове́мъ тѝ:

<red>Р</red>а́дꙋйсѧ, дрꙋ́же гдⷭ҇ень: ра́дꙋйсѧ, ꙗ҆́кѡ гдⷭ҇ь дае́тъ тѝ, ꙗ҆́же про́сиши. Ра́дꙋйсѧ, стра́шнꙋю сла́вꙋ гдⷭ҇ню ви́дѣвый: ра́дꙋйсѧ, защи́тниче люде́й ѿ гла́да и҆ мо́ра. Ра́дꙋйсѧ, тлѣтво́рнагѡ воздꙋ́ха, погꙋблѧ́ющагѡ плоды̀ земны̑ѧ, си́лою бж҃їею ѿгони́телю: ра́дꙋйсѧ, трꙋдолю́бїѧ ѹ҆чи́телю. Ра́дꙋйсѧ, ꙗ҆́кѡ ѡ҆ здра́вїи тѣле́съ и҆ дꙋ́шъ сп҃се́нїи хода́тайствꙋеши: ра́дꙋйсѧ, ꙗ҆́кѡ и҆ ѡ҆ скотѣ́хъ, созда́нных на потре́бꙋ человѣ́кѡвъ, пече́шисѧ.

<red>Р</red>а́дꙋйсѧ, сщ҃енномч҃ниче харала́мпїе, милосе́рдый на́шъ пред̾ бг҃омъ застꙋ́пниче и҆ преди́вный чꙋдотво́рче.
