---
title: "І҆́косъ и҃"
navigation:
  key: akathists-iustinkell-16
  title: "І҆́косъ и҃"
  parent: akathists-iustinkell
  order: 16
type: "akathist"
---

## І҆́косъ и҃:

<red>В</red>е́сь во ѻ҆гнѝ бг҃олю́бїѧ херꙋві́мски пожи́въ, на колесни́цѣ бг҃оразꙋ́мїѧ въ црⷭ҇твїе нбⷭ҇ное возше́лъ є҆сѝ: мо́лимсѧ тѝ ѹ҆̀бо, ѻ҆́ч҃е на́шъ і҆ꙋсті́не, не пре́зри грꙋбоѧзы̑чныѧ похвалы̑, ꙗ҆̀же ѿ срⷣца тебѣ̀ прино́симъ си́це:

<red>Р</red>а́дꙋйсѧ, мона́хѡмъ а҆́вво премꙋ́дре: ра́дꙋйсѧ, си̑рымъ защи́тниче. Ра́дꙋйсѧ, бѣ́дствꙋющымъ и҆зба́вителю: ра́дꙋйсѧ, немꙋ́дрыхъ наста́вниче. Ра́дꙋйсѧ, вели́комꙋ васі́лїю кꙋпномꙋ́дреннѣ: ра́дꙋйсѧ, се́рбскїй златоꙋ́сте. Ра́дꙋйсѧ, ст҃ы́хъ ѻ҆тє́цъ ча́до и҆́стинное: ра́дꙋйсѧ, цр҃кве правосла́вныѧ ѹ҆краше́нїе. Ра́дꙋйсѧ, го́лꙋбе нб҃опа́рный: ра́дꙋйсѧ, свѣтолюби́ваѧ го́рлице. Ра́дꙋйсѧ, пресла́дкїй на́мъ дѣтоводи́телю: ра́дꙋйсѧ, ко хрⷭ҇тꙋ̀ на́шъ предста́телю.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
