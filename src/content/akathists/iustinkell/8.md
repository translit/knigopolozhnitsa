---
title: "І҆́косъ д҃"
navigation:
  key: akathists-iustinkell-8
  title: "І҆́косъ д҃"
  parent: akathists-iustinkell
  order: 8
type: "akathist"
---

## І҆́косъ д҃:

<red>С</red>лы́шаша всѝ концы̀ вселе́нныѧ громо́вный гла́съ тво́й, неи́стовство ѡ҆блича́ющїй блꙋдни́цы вавѷлѡ́нскїѧ, гл҃го́лемыѧ є҆ѵрѡ́пы: ѻ҆ба́че въ безꙋ́мїи свое́мъ мїрско́е смѣше́нїе не возмо́же ѹ҆разꙋмѣ́ти бг҃ослове́сїѧ твоегѡ̀, тѣ́мже и҆ ѿлꙋчи́ тѧ, бг҃осло́ве пречꙋ́дне, а҆́ки безꙋ́мна. Мы́ же всѣ́мъ срⷣцемъ пое́мъ тебѣ̀ си́це:

<red>Р</red>а́дꙋйсѧ, бг҃осло́вїѧ трꙋбо̀ всезлата́ѧ: ра́дꙋйсѧ, любомꙋ́дрїѧ нбⷭ҇нагѡ сокро́вище. Ра́дꙋйсѧ, неиз̾ѧсни́мый пла́мене бг҃олю́бїѧ: ра́дꙋйсѧ, неꙋгаси́мый свѣти́льниче бг҃опроповѣ́данїѧ. Ра́дꙋйсѧ, неизгл҃го́ланныѧ къ лю́демъ любвѐ и҆спо́лненный: ра́дꙋйсѧ, незаходи́момꙋ сл҃нцꙋ хрⷭ҇тꙋ̀ предстоѧ́й. Ра́дꙋйсѧ, ра́йскаѧ пти́цо бг҃опѣ́сниваѧ: ра́дꙋйсѧ, рѣко̀ непресыха́ющаѧ бг҃осло́вїѧ. Ра́дꙋйсѧ, славі́е сладкогла́сный: ра́дꙋйсѧ, пїи́те свѣтлослове́сный. Ра́дꙋйсѧ, пѣ́вче цр҃ко́вный пречꙋ́днѣйшїй: ра́дꙋйсѧ, ри́торе бжⷭ҇твенный.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
