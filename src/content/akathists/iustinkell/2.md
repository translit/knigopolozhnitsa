---
title: "І҆́косъ а҃"
navigation:
  key: akathists-iustinkell-2
  title: "І҆́косъ а҃"
  parent: akathists-iustinkell
  order: 2
type: "akathist"
---

## І҆́косъ а҃:

<red>А҆</red>гг҃лонра́вный къ нб҃сѝ ше́ственникъ и҆здѣ́тска бы́въ, всѐ житїѐ твоѐ ко хрⷭ҇тꙋ̀ бг҃ꙋ направлѧ́лъ є҆сѝ: тѣ́мже и҆ ко́рмчїй пречꙋ́дный цр҃кве ꙗ҆ви́лсѧ є҆сѝ, добросїѧ́тельнѣ ѹ҆правлѧ́ѧ лю́бѧщихъ тѧ̀ къ бг҃ꙋ, є҆го́же ѡ҆ тебѣ̀ бл҃годарѧ́ще, ра́достнѡ зове́мъ тѝ:

<red>Р</red>а́дꙋйсѧ, а҆гг҃ломꙋ́дрый ѹ҆́ме: ра́дꙋйсѧ, дх҃ори́торе златослове́сный. Ра́дꙋйсѧ, свѣтоза́рный на́мъ ѻ҆́блаче: ра́дꙋйсѧ, бг҃опросвѣще́нїѧ цѣвни́це. Ра́дꙋйсѧ, къ сладча́йшемꙋ і҆и҃сꙋ всѣ́мъ срⷣцемъ прилѣпи́выйсѧ: ра́дꙋйсѧ, ничто́же на землѝ и҆ на нб҃сѣ́хъ вѧ́щше возлюби́вый. Ра́дꙋйсѧ, дѣ́тище пречꙋ́дное ѻ҆ц҃а̀ нбⷭ҇нагѡ: ра́дꙋйсѧ, дѣ́тскимъ гла́сомъ при́снѡ того̀ восхвалѧ́вый. Ра́дꙋйсѧ, высото̀ къ бг҃ꙋ ѹ҆миле́нїѧ: ра́дꙋйсѧ, глꙋбино̀ предъ бг҃омъ смире́нїѧ. Ра́дꙋйсѧ, бл҃говѣ́щенїю во кр҃ще́нїи тезоиме́нный: ра́дꙋйсѧ, бл҃говѣ́стниче є҆ѵⷢ҇лїа златоꙋ́стый.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
