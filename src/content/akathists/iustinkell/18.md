---
title: "І҆́косъ ѳ҃"
navigation:
  key: akathists-iustinkell-18
  title: "І҆́косъ ѳ҃"
  parent: akathists-iustinkell
  order: 18
type: "akathist"
---

## І҆́косъ ѳ҃:

<red>В</red>ѣті́ѧмъ вѣ́ка сегѡ̀ неꙋго́денъ бы́лъ є҆сѝ, бг҃огл҃го́ливе дх҃а ри́торе, бг҃оре́вностнымъ твои́мъ є҆ѵⷢ҇лїа проповѣ́данїемъ: тѣ́мже а҆́ще и҆ во ѻ҆би́тели ке́ллїйстѣй заточи́ша тѧ̀, ѻ҆ба́че сло́во твоѐ бг҃опроповѣ́дниче, свѧза́ти не возмого́ша: возсїѧ́ бо ꙗ҆́кѡ цвѣ́тъ пꙋсты́нный та́мѡ, сла́ждшее бл҃гоꙋха́нїе и҆спꙋска́ѧ вѣ̑рнымъ, пою́щымъ тѝ си́це:

<red>Р</red>а́дꙋйсѧ, проповѣ́дниче бг҃одꙋхнове́нный: ра́дꙋйсѧ, свѣти́льниче бг҃овозжже́нный. Ра́дꙋйсѧ, лѵ́ро златогла́снаѧ: ра́дꙋйсѧ, сл҃нце на́мъ преѧ́сное. Ра́дꙋйсѧ, росо̀, срⷣца̀ на̑ша прохлажда́ющаѧ: ра́дꙋйсѧ, па́стырю, дꙋ́шы на́шѧ до́брѣ па́ствꙋѧй. Ра́дꙋйсѧ, ѹ҆тѣ́шителѧ мѷрополо́жнице: ра́дꙋйсѧ, лю́бѧщымъ тѧ̀ ѹ҆тѣ́шителю. Ра́дꙋйсѧ, кни́го бг҃опи́саннаѧ премⷣрости: ра́дꙋйсѧ, скрижа́ле бг҃оначерта́нный бг҃осло́вїѧ. Ра́дꙋйсѧ, златосло́ве: ра́дꙋйсѧ, свѣщѐ хрⷭ҇то́ва.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
