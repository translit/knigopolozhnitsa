---
title: "І҆́косъ з҃"
navigation:
  key: akathists-iustinkell-14
  title: "І҆́косъ з҃"
  parent: akathists-iustinkell
  order: 14
type: "akathist"
---

## І҆́косъ з҃:

<red>Н</red>о́вое на́мъ возсїѧ̀ сл҃нце и҆зъ землѝ се́рбскїѧ: і҆ꙋсті́нъ бг҃ослове́сный, просвѣща́тисѧ всѣ̑мъ бг҃орачи́тєльнымъ лю́демъ, внегда̀ пѣ́ти є҆мꙋ̀ сицєва́ѧ:

<red>Р</red>а́дꙋйсѧ, срⷣца моегѡ̀ свѣ́тлосте: ра́дꙋйсѧ, дꙋшѝ моеѧ̀ ѹ҆миле́нїе. Ра́дꙋйсѧ, ме́де бг҃ото́чный: ра́дꙋйсѧ, со́те а҆́гг҃льскїй. Ра́дꙋйсѧ, цр҃кве сто́лпе: ра́дꙋйсѧ, бл҃гочⷭ҇тномꙋ̑дрымъ тверды́не. Ра́дꙋйсѧ, ѻ҆рлѐ, на высотꙋ̀ смире́нїѧ возше́дый: ра́дꙋйсѧ, въ црⷭ҇твїи сла́вы вогнѣзди́выйсѧ. Ра́дꙋйсѧ, сл҃нечное мнѣ̀ ѡ҆заре́нїе: ра́дꙋйсѧ, воды̀ живы́ѧ пролїѧ́нїе. Ра́дꙋйсѧ, и҆́мѧ пресла́дкое пра́вды носи́вый: ра́дꙋйсѧ, житїе́мъ првⷣнымъ и҆́мѧ твоѐ ѡ҆правди́вый.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
