---
title: "І҆́косъ є҃"
navigation:
  key: akathists-iustinkell-10
  title: "І҆́косъ є҃"
  parent: akathists-iustinkell
  order: 10
type: "akathist"
---

## І҆́косъ є҃:

<red>В</red>идѣ́нїемъ грѣхѡ́въ свои́хъ, прпⷣбне, ѹ҆корѧ́лъ и҆ ѡ҆сꙋжда́лъ є҆сѝ себѐ сама́го, всѧ́кое сокрꙋша́ѧ дѣ́йство бѣсо́вское сокрꙋше́нїемъ серде́чнымъ: ѿѻнꙋ́дꙋже неѡсꙋжде́ннѡ предста́лъ є҆сѝ хрⷭ҇тꙋ̀, є҆го́же ѿ ю҆́ности всѣ́мъ срⷣцемъ возлюби́лъ є҆сѝ, прїе́млѧ ѿ ча̑дъ твои́хъ дꙋхо́вныхъ пѣ́нїе сицево́е:

<red>Р</red>а́дꙋйсѧ, догма́тѡвъ правосла́вныхъ гро́ме: ра́дꙋйсѧ, сла́дость нбⷭ҇нꙋю писа́ньми твои́ми на́мъ и҆злива́ѧй. Ра́дꙋйсѧ, серно̀ бг҃орачи́тельнаѧ: ра́дꙋйсѧ, є҆ле́не, бг҃а возжаждѧ́й. Ра́дꙋйсѧ, лѵ́ро дх҃а: ра́дꙋйсѧ, гꙋ́сло хрⷭ҇та̀. Ра́дꙋйсѧ, мл҃твы подви́жниче: ра́дꙋйсѧ, златоꙋ́ста напе́рсниче. Ра́дꙋйсѧ, и҆сто́чниче златы́й премⷣрости: ра́дꙋйсѧ, горо̀ слове́снаѧ бг҃оѧвле́нїѧ. Ра́дꙋйсѧ, бг҃олю́бїѧ сл҃нце: ра́дꙋйсѧ, братолю́бїѧ сїѧ́нїе.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
