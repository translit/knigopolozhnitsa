---
title: "І҆́косъ і҃"
navigation:
  key: akathists-iustinkell-20
  title: "І҆́косъ і҃"
  parent: akathists-iustinkell
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ правосла́вныѧ вѣ́ры, бг҃осла́вне, и҆ щи́тъ: ѕловѣ́рїѧ всеереті́ческагѡ бг҃охꙋ̑льнаѧ ѹ҆чє́нїѧ громо́внѣ ѡ҆блича́лъ є҆сѝ писа̑нїи твои́ми, і҆кꙋмені́ческꙋю цр҃ковь лꙋка́внꙋющихъ возненави́дѣвъ. Тѣ́мже и҆ на́мъ бꙋ́ди те́плое защище́нїе въ лю́тꙋю зи́мꙋ ѿстꙋпле́нїѧ, да не ѡ҆хладѣ́ютъ къ бг҃ꙋ срⷣца̀ пою́щихъ тебѣ̀ сицєва́ѧ:

<red>Р</red>а́дꙋйсѧ, пра́ѻч҃єскїѧ вѣ́ры сѷмво́лъ ѿ ѕловѣ́рїѧ защити́вый: ра́дꙋйсѧ, вселе́нскꙋю цр҃ковь є҆ди́нꙋ бы́ти, и҆ то́чїю правосла́внꙋю, показа́вый. Ра́дꙋйсѧ, ѿ лꙋка́выхъ навѣ̑тъ новоѧвле́нныѧ є҆́реси і҆кꙋмені́зма вѣ́рꙋ ѡ҆гради́вый: ра́дꙋйсѧ, правосла̑вныѧ догма́ты ѿ лє́въ рыка́ющихъ ѡ҆стѣни́вый. Ра́дꙋйсѧ, твердѣ́йшѣ новосѣче́нїємъ противꙋревнова́вый: ра́дꙋйсѧ, крѣ́пкимъ стоѧ́нїемъ во и҆́стинѣ вѣне́цъ и҆сповѣ́дничества ѿ хрⷭ҇та̀ полꙋчи́вый. Ра́дꙋйсѧ, писа́ньми твои́ми на цр҃ковь ѿ є҆реті̑къ ѡ҆бꙋрева́емꙋю ко хрⷭ҇тꙋ̀ направлѧ́ѧй: ра́дꙋйсѧ, ко́твꙋ цр҃ко́внꙋю на днѣ̀ правосла́вныхъ догма́тѡвъ ѹ҆крѣпи́вый. Ра́дꙋйсѧ, дѣ́лателю люботрꙋ́дный, жа́твꙋ хрⷭ҇то́вꙋ ѹ҆се́рднѡ соверши́вый: ра́дꙋйсѧ, цр҃ко́вныхъ кѡ́шъ хлѣ̑бы бг҃ослове́сными и҆спо́лнивый. Ра́дꙋйсѧ, сѣ́ѧтелю є҆ѵⷢ҇лїа сп҃си́тельныхъ ѹ҆че́нїй: ра́дꙋйсѧ, слеза́ми трꙋди́выйсѧ, ра́достїю же рꙋкоѧ̑ти въ црⷭ҇твїи хрⷭ҇та̀ собира́ѧй.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
