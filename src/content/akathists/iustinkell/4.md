---
title: "І҆́косъ в҃"
navigation:
  key: akathists-iustinkell-4
  title: "І҆́косъ в҃"
  parent: akathists-iustinkell
  order: 4
type: "akathist"
---

## І҆́косъ в҃:

<red>Р</red>азꙋмѣ́ти хотѧ̀ премⷣрости бж҃їѧ бе́зднꙋ, пребл҃же́нне ѻ҆́ч҃е на́шъ і҆ꙋсті́не, все́ю дꙋше́ю къ непостижи́момꙋ поте́клъ є҆сѝ, и҆ жили́ще трⷪ҇цы содѣ́лалсѧ є҆сѝ вои́стиннꙋ: рѣ́ки бо премⷣрости ѿ тебѐ потеко́ша по все́й вселе́ннѣй, блгⷣтне, пою́щей тѝ си́це:

<red>Р</red>а́дꙋйсѧ, серафі́ме дх҃омъ пла́менный: ра́дꙋйсѧ, херꙋві́ме бг҃оно́сный. Ра́дꙋйсѧ, медотѡ́чнаѧ ѹ҆ста̀: ра́дꙋйсѧ, бг҃овиті́йскїй ѹ҆́ме. Ра́дꙋйсѧ, чⷭ҇тоты̀ подви́жниче: ра́дꙋйсѧ, смире́нїѧ ѻ҆́бразе. Ра́дꙋйсѧ, кро́ткїй а҆́гнче хрⷭ҇то́въ: ра́дꙋйсѧ, а҆нті́хрїстѡвъ немлⷭ҇тный ѻ҆бличи́телю. Ра́дꙋйсѧ, непра́вды є҆реті́ческїѧ ѡ҆бнажи́телю: ра́дꙋйсѧ, чл҃вѣ́ческагѡ сꙋемꙋ́дрїѧ порази́телю. Ра́дꙋйсѧ, слове́снагѡ ста́да и҆́стинный па́стырю: ра́дꙋйсѧ, и҆лїю̀ ре́вностїю по бз҃ѣ подо́бный.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
