---
title: "І҆́косъ ѕ҃"
navigation:
  key: akathists-iustinkell-12
  title: "І҆́косъ ѕ҃"
  parent: akathists-iustinkell
  order: 12
type: "akathist"
---

## І҆́косъ ѕ҃:

<red>В</red>озсїѧ́вый въ се́рбстѣй землѣ̀, ве́сь мі́ръ ѡ҆зари́лъ є҆сѝ бг҃осло́вїѧ сїѧ́ньми, прпⷣбне ѻ҆́ч҃е і҆ꙋсті́не, не то́кмѡ бра́тїѧмъ твои̑мъ славѧ́нѡмъ, но и҆ всемꙋ̀ правосла́вномꙋ ро́дꙋ ѹ҆ч҃тель ѡ҆брѣ́тесѧ: тѣ́мже прїимѝ ны́нѣ похвалꙋ̀ сїю̀ любо́вїю приноси́мꙋю тебѣ̀:

<red>Р</red>а́дꙋйсѧ, цр҃кве є҆ди́ныѧ побо́рниче: ра́дꙋйсѧ, пра́вды бж҃їѧ глаша́телю. Ра́дꙋйсѧ, правосла́вїѧ и҆́стиннагѡ и҆сповѣ́дниче: ра́дꙋйсѧ, мі́ра бг҃оѿстꙋ́пнагѡ ѡ҆бличи́телю. Ра́дꙋйсѧ, всепа́гꙋбное съ невѣ́рными смѣше́нїе возненави́дѣвый: ра́дꙋйсѧ, всесп҃си́тєльнаѧ ѡ҆правда̑нїѧ правосла́вїѧ возлюби́вый. Ра́дꙋйсѧ, гро́ме слове́сный, є҆ретїкѡ́мъ порази́тельный: ра́дꙋйсѧ, гла́се а҆́гг҃льскїй, правосла̑внымъ сп҃си́тельный. Ра́дꙋйсѧ, фїлосо́фе нб҃оꙋ́мный: ра́дꙋйсѧ, и҆згна́нный пра́вды ра́ди. Ра́дꙋйсѧ, кла́дѧзю бг҃осло́вїѧ глꙋбо́кїй: ра́дꙋйсѧ, ѻ҆́блаче бг҃оче́стїѧ высо́кїй.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
