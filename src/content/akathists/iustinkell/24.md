---
title: "І҆́косъ в҃і"
navigation:
  key: akathists-iustinkell-24
  title: "І҆́косъ в҃і"
  parent: akathists-iustinkell
  order: 24
type: "akathist"
---

## І҆́косъ в҃і:

<red>П</red>ое́мъ твоѧ̑ ве́лїѧ вѣ́ры и҆справлє́нїѧ, блгⷣтне і҆ꙋсті́не, сокрове́ннымъ сїѧ́нїемъ дꙋшѝ твоеѧ̀ тайнонаꙋча́ющесѧ, ꙗ҆́кѡ вѣ́рꙋющемꙋ вои́стиннꙋ и҆ лю́бѧщемꙋ бг҃а всѧ̑ возмѡ́жна ѡ҆ хрⷭ҇тѣ̀ і҆и҃сѣ, и҆ мо́лимсѧ тѝ да и҆зсѣче́ши ѻ҆́гненнымъ предста́тельствомъ твои́мъ те́рнїе маловѣ́рїѧ и҆ малодꙋ́шїѧ на́шегѡ, да ре́вности ѡ҆ бг҃оꙋгожде́нїи наꙋчи́ши на́съ, пою́щихъ тѝ си́це:

<red>Р</red>а́дꙋйсѧ, сомра́къ маловѣ́рїѧ на́шегѡ просвѣща́ѧй: ра́дꙋйсѧ, броне́ю ре́вности къ бг҃ꙋ на́съ ѡ҆блага́ѧй. Ра́дꙋйсѧ, бг҃омо́льнымъ дꙋ́хомъ на́съ напоѧ́ѧй: ра́дꙋйсѧ, бг҃оразꙋ́мїѧ стѣно́ю ѿ ѕловѣ́рїѧ на́съ ѡ҆гражда́ѧй. Ра́дꙋйсѧ, вѣ́тве многопло́днаѧ ро́да се́рбскагѡ: ра́дꙋйсѧ, гро́зде многосла́дкїй ве́рта славѧ́нскагѡ. Ра́дꙋйсѧ, бѣсо́вскагѡ црⷭ҇тва на землѝ не терпѣ́вый: ра́дꙋйсѧ, хрⷭ҇то́во црⷭ҇твїе на нб҃сѝ наслѣ́дивый. Ра́дꙋйсѧ, бг҃овѣ́дче: ра́дꙋйсѧ, тайновѣща́телю. Ра́дꙋйсѧ, бг҃омꙋ́дрїѧ пꙋчи́но: ра́дꙋйсѧ, бг҃олю́бїѧ глꙋбино̀.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
