---
title: "І҆́косъ г҃"
navigation:
  key: akathists-iustinkell-6
  title: "І҆́косъ г҃"
  parent: akathists-iustinkell
  order: 6
type: "akathist"
---

## І҆́косъ г҃:

<red>И҆</red>мѣ́ѧ ди́внꙋю, ѻ҆́ч҃е і҆ꙋсті́не, ѻ҆ч҃ескꙋю къ ча́дѡмъ твои̑мъ любо́вь не ѡ҆ста́ви на́съ, но при́снѡ застꙋпа́й и҆ ѹ҆тѣша́й пою́щихъ тѝ си́це:

<red>Р</red>а́дꙋйсѧ, дꙋшѝ моеѧ̀ ди́вное ѹ҆тѣше́нїе: ра́дꙋйсѧ, ѹ҆ма̀ моегѡ̀ сокрове́нное вразꙋмле́нїе. Ра́дꙋйсѧ, срⷣца моегѡ̀ сла́дкїй ѹ҆крѣпи́телю: ра́дꙋйсѧ, тѣ́ла моегѡ̀ ско́рый врачева́телю. Ра́дꙋйсѧ, во пло́ти а҆́гг҃ле: ра́дꙋйсѧ, а҆́гг҃лѡмъ ра́досте. Ра́дꙋйсѧ, лозо̀ сщ҃е́ннаѧ вїногра́да хрⷭ҇то́ва: ра́дꙋйсѧ, гро́зде, вїно̀ бг҃олю́бїѧ и҆сточа́ющїй. Ра́дꙋйсѧ, і҆́дѡлѡвъ чл҃вѣкобо́жїѧ разрꙋши́телю: ра́дꙋйсѧ, бг҃омꙋ́дрый чл҃вѣ́кѡмъ просвѣти́телю. Ра́дꙋйсѧ, дꙋшѝ моеѧ̀ свѣ́тлаѧ ра́досте: ра́дꙋйсѧ, срⷣца моегѡ̀ несказа́ннаѧ сла́досте.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
