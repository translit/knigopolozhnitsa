---
title: "І҆́косъ а҃і"
navigation:
  key: akathists-iustinkell-22
  title: "І҆́косъ а҃і"
  parent: akathists-iustinkell
  order: 22
type: "akathist"
---

## І҆́косъ а҃і:

<red>С</red>вѣтопрїе́мнꙋю свѣщꙋ̀ свѣ́та и҆́стиннагѡ во гро́бѣ землелю́бїѧ лежа́щымъ дарова́ тѧ хрⷭ҇то́съ гдⷭ҇ь: просвѣтѝ и҆ на́съ ѻ҆́гненнымъ твои́мъ бг҃олю́бїемъ, да возста́вше ѿ сна̀ грѣхо́внагѡ, свѣти́льники на́шѧ и҆спо́лнимъ є҆ле́емъ добродѣ́телей, пою́ще тебѣ̀, застꙋ́пниче на́шъ, хвале́нїе си́це:

<red>Р</red>а́дꙋйсѧ, ѻ҆́блаче свѣ́тлый, ѡ҆сѣнѧ́ѧй призыва́ющыѧ тѧ̀: ра́дꙋйсѧ, сѣ́не хладода́тельнаѧ въ зно́и и҆скꙋше́нїй тебѣ̀ молѧ́щымсѧ. Ра́дꙋйсѧ, гдⷭ҇а хрⷭ҇та̀ хвале́бниче всеꙋмиле́нный: ра́дꙋйсѧ, златоꙋ́ста люби́миче дх҃оѡзаре́нный. Ра́дꙋйсѧ, пчело̀, ѿ цвѣтѡ́въ ст҃оѻч҃ескихъ ме́дъ бг҃оразꙋ́мїѧ сса́вшаѧ: ра́дꙋйсѧ, пото́че, ѿ го́ръ бг҃оѻбще́нїѧ во́ды твоѧ̑ собра́вый. Ра́дꙋйсѧ, бг҃очл҃вѣ́ка хрⷭ҇та̀ є҆ди́нꙋ ра́дость на землѝ и҆мѣ́вый: ра́дꙋйсѧ, ѡ҆боже́ннымъ дꙋ́хомъ томꙋ̀ є҆ди́номꙋ и҆ на нб҃сѣ́хъ ра́дꙋѧйсѧ. Ра́дꙋйсѧ, ст҃ы́хъ а҆пⷭ҇лѡвъ преда́нїй храни́телю вѣ́рный: ра́дꙋйсѧ, ст҃ы́хъ ѻ҆ц҃є́въ послѣ́дователю непозы́блемый. Ра́дꙋйсѧ, бг҃орѣчи́выхъ прⷪ҇ро́кѡвъ подража́телю: ра́дꙋйсѧ, бг҃опроповѣ́дныхъ мч҃никѡвъ спострада́льче.

<red>Р</red>а́дꙋйсѧ, і҆ꙋсті́не премꙋ́дре, дх҃а ст҃а́гѡ фїлосо́фе.
