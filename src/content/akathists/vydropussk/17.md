---
title: "Конда́къ ѳ҃"
navigation:
  key: akathists-vydropussk-17
  title: "Конда́къ ѳ҃"
  parent: akathists-vydropussk
  order: 17
type: "akathist"
---

## Конда́къ ѳ҃:

<red>В</red>сѧ̑кое є҆стество̀ безпло́тныхъ воспѣва́етъ немо́лчнѡ вели̑чїѧ твоѧ̑, дв҃о. А҆́гг҃ли бо незри́мѡ поклоне́нїе пред̾ твое́ю і҆кѡ́ною творѧ́ще, ѳѷмїа́момъ нбⷭ҇нымъ пред̾ не́ю кажде́нїе соверша́ютъ. Мы́ же, земноро́днїи, ка́кѡ досто́йнѡ восхвали́ти тѧ̀ возмо́жемъ; И҆́бо всѧ́кое бл҃годаре́нїе не превозмога́етъ мно́жества млⷭ҇тей твои́хъ. Тѣ́мже и҆ припа́дающе къ твоемꙋ̀ ст҃о́мꙋ ѻ҆́бразꙋ, и҆дѣ́же ты̀ держи́ши на рꙋка́хъ свои́хъ бг҃омлⷣнца хрⷭ҇та̀, хвале́бнꙋю пѣ́снь воспои́мъ зижди́телю всѣ́хъ: <red>А҆</red>ллилꙋ́їа.
