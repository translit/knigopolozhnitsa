---
title: "І҆́косъ в҃і"
navigation:
  key: akathists-vydropussk-24
  title: "І҆́косъ в҃і"
  parent: akathists-vydropussk
  order: 24
type: "akathist"
---

## І҆́косъ в҃і:

<red>П</red>ою́ще застꙋпле́нїе твоѐ, прест҃а́ѧ влⷣчце, мо́лимъ тѧ̀: бꙋ́ди на́мъ бл҃га́ѧ предста́тельница въ ѻ҆́ный де́нь стра́шный, є҆гда̀ во сла́вѣ прїи́детъ првⷣный сꙋдїѧ̀, сн҃ъ и҆ бг҃ъ тво́й, да не ѹ҆подо́бимсѧ смоко́вницѣ безпло́днѣй, да не сопричте́мсѧ лꙋка́вомꙋ рабꙋ̀, но воспрїи́мемъ ча́сть мꙋ́дрыхъ дѣ́въ, со свѣти̑льники горѧ́щими, и҆спо́лненными є҆ле́а млⷭ҇ти и҆ до́брыхъ дѣ́лъ, велича́юще тѧ̀ та́кѡ:

<red>Р</red>а́дꙋйсѧ, ѹ҆пова́нїе на́ше въ де́нь сꙋ́дный. Ра́дꙋйсѧ, ѹ҆моле́нїе за ны̀ въ ча́съ и҆спыта́нїѧ. Ра́дꙋйсѧ, ѻ҆гнѧ̀ неꙋгаси́магѡ и҆збавлѧ́ющаѧ. Ра́дꙋйсѧ, во и҆збра́нное ста́до хрⷭ҇то́во на́съ собира́ющаѧ. Ра́дꙋйсѧ, дꙋ́шꙋ полага́ти за дрꙋ́ги призыва́ющаѧ. Ра́дꙋйсѧ, сердца̀ на̑ша ми́лꙋющими бы́ти сотворѧ́ющаѧ. Ра́дꙋйсѧ, ты́ бо є҆сѝ хода́таица поми́лованїѧ грѣ́шникѡмъ ка́ющымсѧ. Ра́дꙋйсѧ, ты́ бо вво́диши вѣ̑рныѧ въ ра́дость гдⷭ҇а твоегѡ̀.

<red>Р</red>а́дꙋйсѧ, бцⷣе ѻ҆диги́трїе, на сп҃се́нїѧ стєзѝ на́съ наставлѧ́ющаѧ.
