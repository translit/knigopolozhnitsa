---
title: "І҆́косъ а҃"
navigation:
  key: akathists-vydropussk-2
  title: "І҆́косъ а҃"
  parent: akathists-vydropussk
  order: 2
type: "akathist"
---

## І҆́косъ а҃:

<red>А҆́</red>гг҃ли и҆ а҆рха́гг҃ли воспѣва́ютъ тѧ̀ вы́нꙋ: ра́дꙋйсѧ, цр҃и́це нб҃сѐ и҆ землѝ, ты́ бо чтⷭ҇нѣ́йши всѣ́хъ безпло́тныхъ си́лъ ꙗ҆ви́ласѧ є҆сѝ, ꙗ҆́кѡ и҆з̾ тебє̀ воплоти́сѧ гдⷭ҇ь на́шъ, до́лꙋ снизше́дый сп҃се́нїѧ на́шегѡ ра́ди. Ны́нѣ же, ꙗ҆́кѡ ѹ҆се́рднаѧ мл҃твенница ѡ҆ ро́дѣ хрⷭ҇тїа́нстѣмъ, пꙋтеводи́ши всѣ́хъ чтꙋ́щихъ тѧ̀ въ селє́нїѧ гѡ́рнѧѧ, да взыва́емъ тѝ си́це:

<red>Р</red>а́дꙋйсѧ, пꙋтеводи́тельнице бл҃га́ѧ. Ра́дꙋйсѧ, ка́ющихсѧ предста́тельнице. Ра́дꙋйсѧ, свѣ́тъ сп҃се́нїѧ мі́рꙋ ꙗ҆ви́вшаѧ. Ра́дꙋйсѧ, и҆з̾ мра́ка невѣ́рїѧ и҆зводѧ́щаѧ. Ра́дꙋйсѧ, двє́ри покаѧ́нїѧ на́мъ ѿверза́ющаѧ. Ра́дꙋйсѧ, бг҃овѣ́дѣнїю на́съ наꙋча́ющаѧ. Ра́дꙋйсѧ, въ ско́рбѣхъ млⷭ҇тиваѧ ѹ҆тѣ́шительнице. Ра́дꙋйсѧ, въ ча́съ сꙋ́дный всемо́щнаѧ хода́таице.

<red>Р</red>а́дꙋйсѧ, бцⷣе ѻ҆диги́трїе, на сп҃се́нїѧ стєзѝ на́съ наставлѧ́ющаѧ.
