---
title: "І҆́косъ є҃"
navigation:
  key: akathists-vydropussk-10
  title: "І҆́косъ є҃"
  parent: akathists-vydropussk
  order: 10
type: "akathist"
---

## І҆́косъ є҃:

<red>В</red>и́дѧще ди́внꙋю і҆кѡ́нꙋ твою̀ ѻ҆диги́трїю, землѝ тверско́й дарова́ннꙋю, и҆ бл҃гослове́нїе мт҃рнее подаю́щꙋю всѧ̑комꙋ пꙋтеше́ствовати хотѧ́щемꙋ, мо́лимъ тѧ̀, да не то́кмѡ ѿ ѕла́гѡ ѡ҆бстоѧ́нїѧ ны̀ и҆зба́виши и҆ цѣ̑лы сохрани́ши, но и҆ дꙋ́шы на́шѧ ко бл҃гоꙋгожде́нїю бж҃їю напра́виши. Тѣ́мже и҆ мы̀, пречꙋ́днагѡ покро́ва твоегѡ̀ сподо́битисѧ жела́юще, бл҃года́рственнѡ вопїе́мъ тѝ:

<red>Р</red>а́дꙋйсѧ, притека́ющихъ къ тебѣ̀ ти́хое приста́нище. Ра́дꙋйсѧ, ѹ҆пова́ющымъ на тѧ̀ сп҃си́тельнаѧ крѣ́посте. Ра́дꙋйсѧ, къ го́рнимъ селе́нїємъ ѹ҆́мъ на́шъ возводѧ́щаѧ. Ра́дꙋйсѧ, дѡ́льнїѧ сꙋєты̀ ѿрѣва́ти на́съ подвиза́ющаѧ. Ра́дꙋйсѧ, не́мощи и҆ ꙗ҆́звы врачева́нїе. Ра́дꙋйсѧ, и҆скꙋше́нїѧ и҆ недоꙋмѣ́нїѧ и҆стребле́нїе. Ра́дꙋйсѧ, пꙋти̑ пра̑выѧ бл҃гословлѧ́ющаѧ. Ра́дꙋйсѧ, є҆ди́номꙋ гдⷭ҇ꙋ слꙋжи́ти ѹ҆стремлѧ́ющаѧ.

<red>Р</red>а́дꙋйсѧ, бцⷣе ѻ҆диги́трїе, на сп҃се́нїѧ стєзѝ на́съ наставлѧ́ющаѧ.
