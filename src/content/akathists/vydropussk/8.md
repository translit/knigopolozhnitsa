---
title: "І҆́косъ д҃"
navigation:
  key: akathists-vydropussk-8
  title: "І҆́косъ д҃"
  parent: akathists-vydropussk
  order: 8
type: "akathist"
---

## І҆́косъ д҃:

<red>С</red>лы́ша ѡ҆ чꙋде́сномъ твое́мъ ѿше́ствїи, сы́нъ боѧ́рскїй, въ покаѧ́нїе прише́дъ, и҆ воста́въ, и҆́де па́ки въ ве́сь выдропꙋ́сскꙋю, посто́мъ въ нище́тнѣ ѻ҆́бразѣ себѐ ѹ҆трꙋжда́ѧ и҆сповѣ́дати безꙋ́мїе своѐ, и҆ ѡ҆брѣ́те та́мѡ проще́нїе, сле́знѡ взыва́ѧ си́це:

<red>Р</red>а́дꙋйсѧ, согрѣша́ющыѧ ско́рѡ вразꙋмлѧ́ющаѧ. Ра́дꙋйсѧ, ка́ющыѧсѧ ѿ себє̀ не ѿрѣва́ющаѧ. Ра́дꙋйсѧ, прелага́ющаѧ сле́зы на весе́лїе: ра́дꙋйсѧ, подаю́щаѧ ве́лїе ра́дованїе. Ра́дꙋйсѧ, наде́жнаѧ застꙋ́пнице на тѧ̀ ѹ҆пова́ющымъ. Ра́дꙋйсѧ, ско́раѧ помо́щнице къ тебѣ̀ притека́ющымъ. Ра́дꙋйсѧ, ꙗ҆́кѡ ѿ тебє̀ чꙋдеса̀ мнѡ́гаѧ и҆схо́дѧтъ. Ра́дꙋйсѧ, ꙗ҆́кѡ ѡ҆ тебѣ̀ всѧ́каѧ тва́рь ра́дꙋетсѧ.

<red>Р</red>а́дꙋйсѧ, бцⷣе ѻ҆диги́трїе, на сп҃се́нїѧ стєзѝ на́съ наставлѧ́ющаѧ.
