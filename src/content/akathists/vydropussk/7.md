---
title: "Конда́къ д҃"
navigation:
  key: akathists-vydropussk-7
  title: "Конда́къ д҃"
  parent: akathists-vydropussk
  order: 7
type: "akathist"
---

## Конда́къ д҃:

<red>Б</red>ꙋ́рею стра́нною восхище́на бы́сть чꙋ́днаѧ і҆кѡ́на ѻ҆диги́трїи, и҆ а҆́ки на крилꙋ̑ вѣ́трєню нбⷭ҇ными си́лами носи́маѧ, по трїе́хъ мѣ́сѧцехъ и҆з̾ гра́да мꙋ́рома въ ве́сь выдропꙋ́сскꙋю па́ки возврати́сѧ. Тѣ́мже зрѧ́ще ст҃ы́ню сїю̀, на воздꙋ́сѣ носи́мꙋ, селѧ́нинъ флѡ́ръ ѹ҆диви́сѧ, понома́рь же ѳео́дѡръ, во ѻ҆лтарѝ на ст҃ѣ́мъ прⷭ҇то́лѣ ѻ҆́нꙋю ѡ҆брѣ́тъ, созыва́ше всѧ̑ лю́ди, бл҃года́рнѣ вопїѧ̀ бг҃ꙋ: <red>А҆</red>ллилꙋ́їа.
