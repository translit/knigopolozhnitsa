---
title: "І҆́косъ і҃"
navigation:
  key: akathists-vydropussk-20
  title: "І҆́косъ і҃"
  parent: akathists-vydropussk
  order: 20
type: "akathist"
---

## І҆́косъ і҃:

<red>С</red>тѣна̀ крѣ́пкаѧ ꙗ҆ви́сѧ странѣ̀ на́шей і҆кѡ́на твоѧ̀, влⷣчце, ꙗ҆́кѡ ты̀ никогда́же ѡ҆ставлѧ́еши млⷭ҇тивное своѐ ѡ҆ наро́дѣ хрⷭ҇тїа́нстѣмъ попече́нїе, а҆́ще бо и҆ разоре́ни и҆ порꙋ́гани хра́ми бж҃їи бы́ша, и҆ нечести́вїи лю́дїе ст҃ы̑ни похꙋ́лиша и҆ и҆стреби́ша. Но поми́ловала є҆сѝ ны̀ и҆ бл҃гослови́ла є҆сѝ пребыва́ти і҆кѡ́нѣ твое́й ѻ҆диги́трїи въ землѝ тверско́й въ домꙋ̀ бл҃гочести́вагѡ стефа́на со матрѡ́ною и҆ ча́дами и҆̀хъ. Бг҃омо́льцы же твоѝ та́йнѡ прихожда́хꙋ въ до́мъ се́й, и҆ припа́дающе къ наде́жной пред̾ бг҃омъ застꙋ́пницѣ, сле́знѡ взыва́хꙋ тѝ си́це:

<red>Р</red>а́дꙋйсѧ, во и҆сповѣ́данїи правосла́вїѧ на́съ ѹ҆твержда́ющаѧ. Ра́дꙋйсѧ, бл҃годари́ти за скѡ́рби и҆ тѣснѡты̀ вразꙋмлѧ́ющаѧ. Ра́дꙋйсѧ, безꙋ́мїѧ бг҃обо́рцєвъ ѡ҆бличе́нїе. Ра́дꙋйсѧ, ѡ҆мраче́нныхъ безбо́жїемъ и҆сцѣле́нїе. Ра́дꙋйсѧ, ѹ҆се́рдныхъ слꙋжи́телей свои́хъ ѹ҆тѣша́ющаѧ. Ра́дꙋйсѧ, ѻ҆́нымъ ѻ҆би́тєли нбⷭ҇ныѧ ѹ҆готовлѧ́ющаѧ. Ра́дꙋйсѧ, млⷭ҇тивагѡ всепроще́нїѧ и҆сто́чниче. Ра́дꙋйсѧ, вѣ̑рнымъ мл҃твы за врагѝ дарова́нїе.

<red>Р</red>а́дꙋйсѧ, бцⷣе ѻ҆диги́трїе, на сп҃се́нїѧ стєзѝ на́съ наставлѧ́ющаѧ.
