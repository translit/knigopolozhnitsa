---
title: "І҆́косъ ѕ҃"
navigation:
  key: akathists-vydropussk-12
  title: "І҆́косъ ѕ҃"
  parent: akathists-vydropussk
  order: 12
type: "akathist"
---

## І҆́косъ ѕ҃:

<red>В</red>озсїѧ̀ въ ве́си выдропꙋ́сской блгⷣть ѿ і҆кѡ́ны твоеѧ̀, влⷣчце: среди́нное бо мѣ́сто ꙗ҆ви́сѧ ве́сь сїѧ̀ ца́рствꙋющей москвѣ̀ и҆ петро́вꙋ гра́дꙋ, ѡ҆сщ҃а́ѧ и҆ бл҃гословлѧ́ѧ зе́млю на́шꙋ рꙋ́сскꙋю, мо́лиши бо неꙋсы́пнѡ сн҃а своего̀ превѣ́чнагѡ бг҃а ѡ҆ дарова́нїи странѣ̀ на́шей ми́ра и҆ бл҃годе́нствїѧ, и҆збавле́нїѧ ѿ междоꙋсо́бныѧ бра́ни и҆ всѧ́кїѧ ско́рби и҆ печа́ли. Тѣ́мже словосло́вимъ тѧ̀ си́це:

<red>Р</red>а́дꙋйсѧ, чтⷭ҇ны́мъ твои́мъ ѻ҆мофо́ромъ держа́вꙋ на́шꙋ покрыва́ющаѧ. Ра́дꙋйсѧ, рꙋ́сь ст҃ꙋ́ю свои́мъ ѹ҆дѣ́ломъ и҆менꙋ́ющаѧ. Ра́дꙋйсѧ, ѿ лѣ́тъ дре́внихъ во бране́хъ со и҆ноплемє́нники помога́ющаѧ. Ра́дꙋйсѧ, призыва́ющымъ и҆́мѧ твоѐ побѣ̑ды ѹ҆множа́ющаѧ. Ра́дꙋйсѧ, прави́тєли и҆ вла̑сти ѹ҆мꙋдрѧ́ющаѧ. Ра́дꙋйсѧ, сꙋдьбы̑ ѻ҆те́чествїѧ ко бл҃гꙋ ѹ҆строѧ́ющаѧ. Ра́дꙋйсѧ, по́моще на́ша и҆ ѹ҆твержде́нїе. Ра́дꙋйсѧ, ѹ҆пова́нїе на́ше и҆ вразꙋмле́нїе.

<red>Р</red>а́дꙋйсѧ, бцⷣе ѻ҆диги́трїе, на сп҃се́нїѧ стєзѝ на́съ наставлѧ́ющаѧ.
