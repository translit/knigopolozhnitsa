---
title: "Конда́къ з҃"
navigation:
  key: akathists-vydropussk-13
  title: "Конда́къ з҃"
  parent: akathists-vydropussk
  order: 13
type: "akathist"
---

## Конда́къ з҃:

<red>Х</red>отѧ̀ гдⷭ҇ь ꙗ҆ви́ти чл҃вѣколю́бїе своѐ не то́кмѡ ве́си выдропꙋ́сской, но и҆ все́й правосла́внѣй рꙋ́сской землѝ, ѹ҆стро́и пренесе́нїе і҆кѡ́ны сеѧ̀ по градѡ́мъ и҆ ве́семъ, во ѻ҆би́тєли и҆́ночествꙋющихъ и҆ до́мы бг҃обоѧ́зненныхъ хрⷭ҇тїа́нъ. Тѣ́мже, ꙗ҆́кѡ самꙋ̀ цр҃и́цꙋ нбⷭ҇нꙋю сїю̀ і҆кѡ́нꙋ чтꙋ́ще, восхвалѧ́емъ съ любо́вїю твори̑маѧ ѿ неѧ̀ чꙋдеса̀, пою́ще бг҃ꙋ: <red>А҆</red>ллилꙋ́їа.
