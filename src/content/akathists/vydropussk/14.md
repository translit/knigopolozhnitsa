---
title: "І҆́косъ з҃"
navigation:
  key: akathists-vydropussk-14
  title: "І҆́косъ з҃"
  parent: akathists-vydropussk
  order: 14
type: "akathist"
---

## І҆́косъ з҃:

<red>Н</red>о́вый и҆сто́чникъ млⷭ҇тей ꙗ҆ви́сѧ і҆кѡ́на твоѧ̀ ѻ҆диги́трїа, стра́ждꙋщымъ бо ѡ҆сла̑бы посыла́ютсѧ, немощствꙋ́ющымъ здра́вїе, плѣ́нникѡмъ свобожде́нїе, заблꙋ́ждшымъ ѡ҆браще́нїе, коемꙋ́ждо позна́нїе вели́чїѧ твоегѡ̀ да́рꙋетсѧ, занѐ мл҃тва, ꙗ҆́же къ тебѣ̀, пречⷭ҇таѧ, возноси́маѧ, непрело́жнѡ ѹ҆слы́шана быва́етъ. Тѣ́мже и҆ застꙋпле́нїе твоѐ многоси́льное ѡ҆брѣта́емъ и҆ бл҃годарѧ́ще воспѣва́емъ тѝ си́це:

<red>Р</red>а́дꙋйсѧ, на́ше всемо́щное застꙋпле́нїе. Ра́дꙋйсѧ, ѿ всѧ́кїѧ напа́сти ѡ҆гражде́нїе. Ра́дꙋйсѧ, си́рыхъ и҆ ѹ҆бо́гихъ прїѧ́телище. Ра́дꙋйсѧ, дѣ́въ и҆ вдови́цъ чтⷭ҇ны́хъ прибѣ́жище. Ра́дꙋйсѧ, сꙋпрꙋ́гѡмъ цѣломꙋ́дрїе и҆ є҆диномы́слїе подава́ющаѧ. Ра́дꙋйсѧ, ча̑да во бл҃гоче́стїи и҆ послꙋша́нїи жи́ти наставлѧ́ющаѧ. Ра́дꙋйсѧ, проше́нїѧ бл҃гоговѣ́йныхъ мл҃твенникѡвъ и҆сполнѧ́ющаѧ. Ра́дꙋйсѧ, лю̑тыѧ бѣды̑ ѿ на́съ ѿгонѧ́ющаѧ.

<red>Р</red>а́дꙋйсѧ, бцⷣе ѻ҆диги́трїе, на сп҃се́нїѧ стєзѝ на́съ наставлѧ́ющаѧ.
