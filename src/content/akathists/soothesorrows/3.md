---
title: "Конда́къ в҃"
navigation:
  key: akathists-soothesorrows-3
  title: "Конда́къ в҃"
  parent: akathists-soothesorrows
  order: 3
type: "akathist"
---

## Конда́къ в҃:

<red>В</red>и́дѧтъ тѧ̀, бг҃оизбра́ннаѧ ѻ҆трокови́це, всѧ̑ небє́сныѧ си̑лы предстоѧ́щꙋ всегда̀ престо́лꙋ сла́вы нбⷭ҇нагѡ цр҃ѧ̀, и҆ за хрїстїа́ны къ сн҃ꙋ и҆ бг҃ꙋ молѧ́щꙋюсѧ, нбⷭ҇наѧ цр҃и́це: мы́ же, грѣ́шнїи, на землѝ зрѧ́ще твою̀ ст҃ꙋ́ю і҆кѡ́нꙋ и҆ къ не́й припа́дающе, тебѣ̀ ра́достнѡ покланѧ́емсѧ, зовꙋ́ще: <red>А҆</red>ллилꙋ́їа.
