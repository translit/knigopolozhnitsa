---
title: "Конда́къ і҃"
navigation:
  key: akathists-soothesorrows-19
  title: "Конда́къ і҃"
  parent: akathists-soothesorrows
  order: 19
type: "akathist"
---

## Конда́къ і҃:

<red>С</red>пастѝ хотѧ̀ ро́дъ человѣ́ческїй ѿ пре́лести вра́жїѧ, человѣколю́бецъ гдⷭ҇ь, тебѐ мт҃рь свою̀ дарова̀ земны̑мъ на по́мощь, глаго́лѧ: сы́нове чл҃вѣ́честїи, сѐ мт҃и моѧ̀ покро́въ и҆ прибѣ́жище ва́мъ да бꙋ́детъ, печа̑льнымъ ѹ҆тѣше́нїе, скорбѧ́щымъ ра́дованїе, ѡ҆би̑димымъ застꙋ́пница, да всѣ́хъ и҆з̾ глꙋбины̀ грѣхо́вныѧ воздви́гнетъ, вопїю́щихъ: <red>А҆</red>ллилꙋ́їа.
