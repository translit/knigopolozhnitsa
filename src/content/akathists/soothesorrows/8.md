---
title: "І҆́косъ д҃"
navigation:
  key: akathists-soothesorrows-8
  title: "І҆́косъ д҃"
  parent: akathists-soothesorrows
  order: 8
type: "akathist"
---

## І҆́косъ д҃:

<red>С</red>лы́ша гдⷭ҇ь твоѧ̑ на небесѝ ѡ҆ на́съ хода̑тайства, и҆збра́ннаѧ пала́то дх҃а ст҃а́гѡ, и҆сполнѧ́етъ твоѧ̑ прошє́нїѧ, мы́ же грѣ́шнїи на землѝ, ви́дѣвше ст҃ꙋ́ю твою̀ і҆кѡ́нꙋ, ꙗ҆́кѡ свѣтоза́рное сл҃нце на́мъ свѣтѧ́щꙋюсѧ, тебѣ̀ ꙗ҆́кѡ бж҃їей мт҃ри дерза́емъ гл҃ати:

<red>Р</red>а́дꙋйсѧ, со́лнце мы́сленное на́мъ ꙗ҆влѧ́ющаѧ: ра́дꙋйсѧ, свѣ́томъ немерца́ющимъ на́съ просвѣща́ющаѧ. Ра́дꙋйсѧ, ѹ҆мерщвле́нныхъ на́съ грѣха́ми ѡ҆живлѧ́ющаѧ: ра́дꙋйсѧ, неплѡ́днымъ ма́теремъ ложесна̀ разрѣша́ющаѧ. Ра́дꙋйсѧ, неча́ѧннѡ находѧ́щихъ на на́съ ѕлы́хъ враго́въ ско́рѡ прогонѧ́ющаѧ: ра́дꙋйсѧ, жела́емыхъ бла̑гъ всегда̀ на́съ наслажда́ющаѧ. Ра́дꙋйсѧ, ско́рѡ въ бѣда́хъ и҆ въ печа́лехъ на́съ ѹ҆тѣша́ющаѧ: ра́дꙋйсѧ, вѣ́рою и҆́мѧ твоѐ призыва́ющихъ ѿ неча́ѧнныѧ сме́рти спаса́ющаѧ. Ра́дꙋйсѧ, на тѧ̀ ѹ҆пова́ющымъ безконе́чный живо́тъ да́рꙋющаѧ: ра́дꙋйсѧ, вѣ́рꙋ и҆ любо́вь къ тебѣ̀ и҆мꙋ́щихъ къ небесѝ возводѧ́щаѧ. Ра́дꙋйсѧ, предста́тельство на́ше крѣ́пкое: ра́дꙋйсѧ, во всѧ́кихъ ѡ҆бстоѧ́тельствахъ на́съ защища́ющаѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кагѡ ѕла̀, и҆ ѹ҆толѝ на́шѧ печа̑ли.
