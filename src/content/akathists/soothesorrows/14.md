---
title: "І҆́косъ з҃"
navigation:
  key: akathists-soothesorrows-14
  title: "І҆́косъ з҃"
  parent: akathists-soothesorrows
  order: 14
type: "akathist"
---

## І҆́косъ з҃:

<red>Д</red>и̑вна показа́лъ є҆сѝ дѣла̀ твоѧ̑ въ пречи́стѣй мт҃ри твое́й, гдⷭ҇и, и҆ ди́внꙋ дарова́лъ є҆сѝ на́мъ є҆ѧ̀ і҆кѡ́нꙋ, па́че лꙋче́й со́лнечныхъ просвѣща́ющꙋ люде́й, ꙗ҆́кѡ са́мꙋю зрѧ́щихъ бцⷣꙋ, и҆ вѣ́рою серде́чною ѿ дꙋшѝ любо́вїю вопїю́щихъ такѡва́ѧ:

<red>Р</red>а́дꙋйсѧ, і҆кѡ́нꙋ твою̀ на землѝ ꙗ҆́кѡ ѻ҆́блакъ всѣ̑мъ распростира́ющаѧ: ра́дꙋйсѧ, то́ю па́че надѣ́ѧнїѧ милосе́рдое къ на́мъ застꙋпле́нїе ꙗ҆влѧ́ющаѧ. Ра́дꙋйсѧ, твое́ю і҆кѡ́ною и҆сто́чники чꙋде́съ всю́дꙋ и҆сточа́ющаѧ: ра́дꙋйсѧ, ꙗ҆вле́нїемъ твоеѧ̀ і҆кѡ́ны всѧ̑ лю́ди просвѣща́ющаѧ. Ра́дꙋйсѧ, то́ю но́вое зна́менїе благода́ти въ це́ркви ꙗ҆влѧ́ющаѧ: ра́дꙋйсѧ, ꙗ҆́кѡ на і҆кѡ́нꙋ твою̀ взира́юще, са́мой тебѣ̀ и҆́стиннѣй бцⷣѣ покланѧ́емсѧ. Ра́дꙋйсѧ, і҆кѡ́ною твое́ю, ꙗ҆́кѡ столпо́мъ ѻ҆́гненнымъ мра́къ грѣха̀ ѿгонѧ́ющаѧ: ра́дꙋйсѧ, то́ю печа̑ли на́шѧ ѹ҆толѧ́ющаѧ. Ра́дꙋйсѧ, цр҃ковь ѡ҆свѧти́вшаѧ тоѧ̀ ꙗ҆вле́нїемъ: ра́дꙋйсѧ, ꙗ҆́кѡ мы̀ грѣ́шнїи сохранѧ́емсѧ твои́мъ застꙋпле́нїемъ. Ра́дꙋйсѧ, вре́тище ско́рби на́шеѧ растерза́ющаѧ: ра́дꙋйсѧ, вѣ́чною ра́достїю на́съ ѡ҆дѣва́ющаѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кагѡ ѕла̀, и҆ ѹ҆толѝ на́шѧ печа̑ли.
