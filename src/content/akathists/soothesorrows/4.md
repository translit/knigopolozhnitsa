---
title: "І҆́косъ в҃"
navigation:
  key: akathists-soothesorrows-4
  title: "І҆́косъ в҃"
  parent: akathists-soothesorrows
  order: 4
type: "akathist"
---

## І҆́косъ в҃:

<red>Р</red>а́зꙋмъ пода́ждь на́мъ, всеꙋсе́рднаѧ предста́тельнице на́ша, небе́снаѧ цр҃и́це, и҆з̾ ѹ҆́стъ бо на́съ скве́рныхъ ка́кѡ мо́щно пѣ́ти твоемꙋ̀ и҆́мени; ꙗ҆́кѡ бл҃ги́хъ є҆сѝ на́мъ хода́таица, си́льна є҆сѝ вспомоществова́ти во всѧ́кой на́ми тре́бꙋемой по́мощи, да тебѣ̀ со ѹ҆миле́нїемъ зове́мъ си́це:

<red>Р</red>а́дꙋйсѧ, моли̑твы ѡ҆ на́съ къ сн҃ꙋ и҆ бг҃ꙋ во ѹ҆тѣше́нїе приносѧ́щаѧ: ра́дꙋйсѧ, твои́ми моли́твами ѻ҆́чи на́ши ѿ вѣ́чнагѡ рыда́нїѧ и҆збавлѧ́ющаѧ. Ра́дꙋйсѧ, твои́ми ма́терними моли́твами сн҃а и҆ бг҃а на ми́лость къ на́мъ преклонѧ́ющаѧ: ра́дꙋйсѧ, твои́ми моли́твами пра́ведный на на́съ гнѣ́въ бж҃їй ѹ҆толѧ́ющаѧ. Ра́дꙋйсѧ, твои́ми хода́тайствы грѣхѝ на́шѧ проща́ющаѧ: ра́дꙋйсѧ, твое́ю по́мощїю стра̑сти на́шѧ и҆стреблѧ́ющаѧ. Ра́дꙋйсѧ, твои́мъ предста́тельствомъ вре́мєннаѧ на́шѧ скѡ́рби разрꙋша́ющаѧ: ра́дꙋйсѧ, ты̀ во всѧ́кихъ бѣда́хъ и҆ нꙋ́ждахъ на́мъ помога́ющаѧ. Ра́дꙋйсѧ, тѧ̀ сла́вѧщихъ всегда̀ прославлѧ́ющаѧ: ра́дꙋйсѧ, твое́ю ра́достїю печа̑ли на́шѧ ѹ҆толѧ́ющаѧ. Ра́дꙋйсѧ, непреста́нное на́мъ весе́лїе подава́ющаѧ: ра́дꙋйсѧ, ты̀ на́мъ ра̑йскїѧ двє́ри ѿверза́ющаѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кагѡ ѕла̀, и҆ ѹ҆толѝ на́шѧ печа̑ли.
