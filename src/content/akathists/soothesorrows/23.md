---
title: "Конда́къ в҃і"
navigation:
  key: akathists-soothesorrows-23
  title: "Конда́къ в҃і"
  parent: akathists-soothesorrows
  order: 23
type: "akathist"
---

## Конда́къ в҃і:

<red>Б</red>лагода́ть бж҃е́ственнꙋю и҆спросѝ на́мъ ѹ҆ нбⷭ҇нагѡ влⷣки, сн҃а твоегѡ̀ и҆ бг҃а, и҆ прострѝ на́мъ рꙋ́кꙋ по́мощи, и҆ моли́твами твои́ми ѹ҆толѝ на́шѧ печа̑ли, покры́й на́съ кро́вомъ крилꙋ̑ твоє́ю, ѿженѝ ѿ на́съ всѧ́каго врага̀ и҆ сꙋпоста́та, ѹ҆мирѝ на́шꙋ жи́знь, да не поги́бнемъ лю́тѣ: но прїимѝ на́съ въ вѣ̑чныѧ кро́вы, покрови́тельнице на́ша, да ра́дꙋющесѧ тебѣ̀ зове́мъ: <red>А҆</red>ллилꙋ́їа.
