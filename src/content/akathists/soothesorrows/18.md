---
title: "І҆́косъ ѳ҃"
navigation:
  key: akathists-soothesorrows-18
  title: "І҆́косъ ѳ҃"
  parent: akathists-soothesorrows
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща̑нныѧ, ꙗ҆́кѡ ры̑бы безгла̑сныѧ, недоꙋмѣ́ютъ хвали́ти сла́вный, влⷣчце, і҆кѡ́ны твоеѧ̀ пра́здникъ, нижѐ ѿ скве́рныхъ ѹ҆сте́нъ на́шихъ приноси̑мыѧ тѝ похвалы̑ достѡ́йны, ѻ҆ба́че, неисчє́тныѧ бл҃годѣѧ̑нїѧ і҆кѡ́ною твое́ю на́мъ ꙗ҆влѧ́ємыѧ ви́дѣвше, дꙋше́ю и҆ се́рдцемъ ра́дꙋющесѧ тебѣ̀ глаго́лемъ:

<red>Р</red>а́дꙋйсѧ, ѿ гла́да на́съ хлѣ́бомъ жи́зни пита́ющаѧ: ра́дꙋйсѧ, ѿ гꙋби́тельства сме́ртнагѡ безсме́ртїемъ на́съ соблюда́ющаѧ. Ра́дꙋйсѧ, ѿ трꙋ́са грѣхо́внагѡ на́съ сохранѧ́ющаѧ: ра́дꙋйсѧ, ѿ пото́па сме́ртнагѡ рꙋко́ю твое́ю крѣ́пкою на́съ и҆збавлѧ́ющаѧ. Ра́дꙋйсѧ, ѿ ѻ҆гнѧ̀ росо́ю моли́твъ твои́хъ на́съ восхища́ющаѧ: ра́дꙋйсѧ, ѿ бѣ́дъ си́льнымъ твои́мъ предста́тельствомъ на́съ защища́ющаѧ. Ра́дꙋйсѧ, ѿ меча̀ си́лою твое́ю на́съ ѡ҆хранѧ́ющаѧ: ра́дꙋйсѧ, ѿ наше́ствїѧ и҆ноплемє́нникъ на́съ спаса́ющаѧ. Ра́дꙋйсѧ, ѿ междоꙋсо́бныѧ бра́ни и҆́стиннымъ ми́ромъ на́съ ѡ҆гражда́ющаѧ: ра́дꙋйсѧ, ѿ смертоно́сныѧ ра́ны прибѣга́ющихъ къ тебѣ̀ и҆сцѣлѧ́ющаѧ. Ра́дꙋйсѧ, ѿ належа́щагѡ пра́веднагѡ преще́нїѧ бж҃їѧ твои́мъ моле́нїемъ на́съ свобожда́ющаѧ: ра́дꙋйсѧ, ѿ всѧ́кїѧ на́съ ꙗ҆́звы твои́мъ чⷭ҇тны́мъ хода́тайствомъ и҆з̾има́ющаѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кагѡ ѕла̀, и҆ ѹ҆толѝ на́шѧ печа̑ли.
