---
title: "І҆́косъ і҃"
navigation:
  key: akathists-soothesorrows-20
  title: "І҆́косъ і҃"
  parent: akathists-soothesorrows
  order: 20
type: "akathist"
---

## І҆́косъ і҃:

<red>Ц</red>р҃ю̀ нбⷭ҇ный, та́кѡ мо́литъ за ны̀ всегда̀ небе́снаѧ цр҃и́ца, прїимѝ всѧ́каго человѣ́ка сла́вѧщаго тѧ̀ и҆ призыва́ющаго и҆́мѧ твоѐ, и҆дѣ́же быва́етъ па́мѧть свѧто́мꙋ и҆́мени твоемꙋ̀, и҆ прославлѧ́ющихъ мѧ̀ и҆́мене твоегѡ̀ ра́ди, и҆ не ѿри́ни и҆́хъ ѿ лица̀ твоегѡ̀, но бл҃говолѝ въ ни́хъ, и҆ прїимѝ ѿ ни́хъ всѧ́кое моле́нїе, и҆ всѣ́хъ ѿ бѣ́дъ и҆зба́ви: мы́ же грѣ́шнїи, надѣ́ющесѧ на твоѧ̑ ма́тєрнїѧ мл҃твы, зове́мъ си́це:

<red>Р</red>а́дꙋйсѧ, ꙗ҆́кѡ ты̀ моли́твенница на́ша къ бг҃ꙋ те́плаѧ: ра́дꙋйсѧ, ꙗ҆́кѡ твоѧ̀ ма́тернѧѧ моли́тва мно́гѡ мо́жетъ, влⷣкꙋ ѹ҆милостивлѧ́ющаѧ. Ра́дꙋйсѧ, ѿча́ѧнныхъ наде́ждо, печа̑ли и҆́хъ ѹ҆толѧ́ющаѧ: ра́дꙋйсѧ, твое́ю благода́тїю на́ше недосто́инство ѡ҆сїѧва́ющаѧ. Ра́дꙋйсѧ, на́шꙋ скве́рнꙋ твое́ю чистото́ю ѡ҆чища́ющаѧ: ра́дꙋйсѧ, молє́нїѧ на̑ша твои́мъ благоꙋха́нїемъ и҆справлѧ́ющаѧ. Ра́дꙋйсѧ, бре́нїе на́ше тлѣ́нное въ нетлѣ́нїе ѡ҆браща́ющаѧ: ра́дꙋйсѧ, неможе́нїе на́ше ѹ҆твержда́ющаѧ. Ра́дꙋйсѧ, всѧ̑ на́шѧ болѣ̑зни дꙋшє́вныѧ и҆ тѣлє́сныѧ и҆сцѣлѧ́ющаѧ: ра́дꙋйсѧ, наше́дшїй на на́съ ѻ҆́блакъ страсте́й, скорбе́й и҆ печа́лей ско́рѡ разгонѧ́ющаѧ. Ра́дꙋйсѧ, си́льнымъ твои́мъ проше́нїемъ всѧ̑ полє́знаѧ да́рꙋющаѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кагѡ ѕла̀, и҆ ѹ҆толѝ на́шѧ печа̑ли.
