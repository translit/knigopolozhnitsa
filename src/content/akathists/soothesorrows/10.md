---
title: "І҆́косъ є҃"
navigation:
  key: akathists-soothesorrows-10
  title: "І҆́косъ є҃"
  parent: akathists-soothesorrows
  order: 10
type: "akathist"
---

## І҆́косъ є҃:

<red>В</red>и́дѣша си̑лы небє́сныѧ на рꙋкꙋ̀ твоє́ю созда́вшаго свои́ма рꙋка́ма человѣ́ки, и҆ влⷣкꙋ разꙋмѣва́юще є҆го̀: мы́ же грѣ́шнїи на землѝ зрѧ́ще и҆зѡбраже́ннꙋю тебѐ пречи́стꙋю мт҃рь є҆гѡ̀, любе́знѡ своѝ рꙋ́цѣ къ на́мъ простира́ющꙋю, къ тебѣ̀ ѹ҆ми́льнѡ зове́мъ:

<red>Р</red>а́дꙋйсѧ, на рꙋкꙋ̀ твоє́ю ѻ҆́гнь бж҃е́ственный неѡпа́льнѡ держа́щаѧ, и҆́мже грѣхѝ на́шѧ попалѧ́ютсѧ: ра́дꙋйсѧ, на рꙋкꙋ̀ твоє́ю свѣ́та неприкоснове́ннаго носи́вшаѧ, и҆́мже дꙋ́ши на́шѧ просвѣща́ютсѧ. Ра́дꙋйсѧ, врагѡ́въ на́шихъ ви́димыхъ и҆ неви́димыхъ побѣжда́ющаѧ: ра́дꙋйсѧ, любо́вь и҆ милосе́рдїе къ на́мъ ꙗ҆влѧ́ющаѧ. Ра́дꙋйсѧ, рꙋ́цѣ твоѝ въ порꙋче́нїе ѡ҆ на́съ къ бг҃ꙋ приносѧ́щаѧ: ра́дꙋйсѧ, вхо́дъ въ црⷭ҇твїе небе́сное на́мъ ѿверза́ющаѧ. Ра́дꙋйсѧ, твое́ю по́мощїю на́съ защища́ющаѧ: ра́дꙋйсѧ, твои́мъ хода́тайствомъ грѣхѝ на́шѧ проща́ющаѧ. Ра́дꙋйсѧ, твои́мъ моле́нїемъ печа̑ли на́шѧ ѹ҆толѧ́ющаѧ: ра́дꙋйсѧ, ꙗ҆́кѡ твои́мъ предста́тельствомъ всѧ́кихъ бла̑гъ наслажда́емсѧ. Ра́дꙋйсѧ, ꙗ҆́кѡ тобо́ю всѧ̑ во благи́хъ жела̑нїѧ на̑ша и҆сполнѧ́ютсѧ.

<red>Р</red>а́дꙋйсѧ, ра́досте на́ша, и҆зба́ви на́съ ѿ всѧ́кагѡ ѕла̀, и҆ ѹ҆толѝ на́шѧ печа̑ли.
