---
title: "Конда́къ з҃"
navigation:
  key: akathists-soothesorrows-13
  title: "Конда́къ з҃"
  parent: akathists-soothesorrows
  order: 13
type: "akathist"
---

## Конда́къ з҃:

<red>Х</red>отѧ̀ долготерпѣли́вый всеви́децъ гдⷭ҇ь ꙗ҆ви́ти своегѡ̀ человѣколю́бїѧ и҆ щедрѡ́тъ бе́зднꙋ, и҆збра̀ тебѐ себѣ̀ въ мт҃рь, ми́лости неисчерпа́емый и҆сто́чниче, да а҆́ще кто̀ пра́веднымъ сꙋдо́мъ бж҃їимъ ѡ҆сꙋжде́нїѧ досто́инъ, твои́мъ всемо́щнымъ хода́тайствомъ сохране́нъ бꙋ́детъ, и҆ сн҃ꙋ твоемꙋ̀ и҆ бг҃ꙋ на́шемꙋ велегла́снѡ зове́тъ: <red>А҆</red>ллилꙋ́їа.
