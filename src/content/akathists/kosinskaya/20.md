---
title: "І҆́косъ і҃"
navigation:
  key: akathists-kosinskaya-20
  title: "І҆́косъ і҃"
  parent: akathists-kosinskaya
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ ты̀, ѡ҆гражда́ющаѧ на́съ ѿ всѧ́кихъ болѣ́зней, всѣ̑мъ съ вѣ́рою призыва́ющымъ тѧ̀ въ по́мощь, прест҃а́ѧ дв҃о бцⷣе. ты̀ бо, влⷣчце, младе́нцꙋ, ѕѣлѡ̀ стра́ждꙋщемꙋ, и҆сцѣле́нїе дарова́ла є҆сѝ. сегѡ̀ ра́ди, прославлѧ́юще твоѐ ма́тернее милосе́рдїе, бл҃года́рственными ѹ҆сты̀ вопїе́мъ тѝ всѝ и҆з̾ глꙋбины̀ дꙋшѝ:

<red>Р</red>а́дꙋйсѧ, ꙗ҆́кѡ принесе́нїемъ і҆кѡ́ны твоеѧ̀ болѣ̑зни лю́тыѧ прекраща́ющаѧ: ра́дꙋйсѧ, всѣ̑мъ во всѧ́кой потре́бѣ всѧ̑ полє́знаѧ и҆ блага̑ѧ подава́ющаѧ. Ра́дꙋйсѧ, дѡ́брыѧ ѡ҆бѣ́ты прїе́млющаѧ: ра́дꙋйсѧ, призыва́ющихъ тѧ̀ застꙋпа́ющаѧ. Ра́дꙋйсѧ, сꙋмнѧ́щихсѧ ѹ҆твержда́ющаѧ: ра́дꙋйсѧ, сꙋпрꙋ́гомъ любо́вь и҆ согла́сїе подава́ющаѧ. Ра́дꙋйсѧ, ма́терей дѣтородѧ́щихъ ско́ро и҆ безболѣ́зненнѡ разрѣша́ющаѧ: ра́дꙋйсѧ, ча̑дъ и҆́хъ бл҃года́тнѡ ѡ҆хранѧ́ющаѧ. Ра́дꙋйсѧ, скѡ́рбнымъ вдови́цамъ и҆ си́рымъ помога́ющаѧ: ра́дꙋйсѧ, па́гꙋбныѧ ѹ҆да́ры гро́ма и҆ мо́лнїи ѿ на́съ ѿводѧ́щаѧ. Ра́дꙋйсѧ, ꙗ҆́кѡ ѻ҆́гнь, поѧда́ющїй до́мы и҆ па̑жити людскі́ѧ, росо́ю мл҃твъ твои́хъ ѹ҆гаша́еши: ра́дꙋйсѧ, блага́ѧ домострои́тельнице, житїѐ на́ше до́брѣ ѹ҆строѧ́ющаѧ.

<red>Р</red>а́дꙋйсѧ, влⷣчце, і҆кѡ́ною твое́ю блгⷣть и҆ млⷭ҇ть на́мъ ꙗ҆влѧ́ющаѧ.
