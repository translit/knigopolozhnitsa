---
title: "І҆́косъ д҃"
navigation:
  key: akathists-kosinskaya-8
  title: "І҆́косъ д҃"
  parent: akathists-kosinskaya
  order: 8
type: "akathist"
---

## І҆́косъ д҃:

<red>С</red>лы́шавше бли́жнїи и҆ да́льнїи ѡ҆ ди́внѣмъ чꙋдесѝ ст҃ы́ѧ і҆кѡ́ны твоеѧ̀, пречⷭ҇таѧ влⷣчце, со ѹ҆се́рдїемъ мнѡ́гимъ притека́хꙋ къ цѣльбоно́сномꙋ твоемꙋ̀ ѡ҆́бразꙋ, прїе́млюще ѿ негѡ̀ дары̀ неисче́тныхъ твои́хъ благодѣѧ́нїй. тѣ́мже и҆ мы̀, а҆́ще и҆ недосто́йни сꙋ́щѣ, со бл҃гоговѣ́нїемъ и҆ ра́достїю поклонѧ́емсѧ семꙋ̀ чꙋ́дномꙋ ѡ҆́бразꙋ твоемꙋ̀ и҆ достодо́лжнѡ тѧ̀ пѣсньмѝ ѹ҆блажа́емъ:

<red>Р</red>а́дꙋйсѧ, сви́тче бжⷭ҇твенный, въ не́мже персто́мъ бж҃їимъ написа́сѧ сло́во: ра́дꙋйсѧ, ѿ нача́ла вѣкѡ́въ во глави́знꙋ на́шегѡ сп҃се́нїѧ пред̾избра́ннаѧ. Ра́дꙋйсѧ, ски́нїе, дх҃омъ ст҃ы́мъ ѡ҆сѣне́ннаѧ: ра́дꙋйсѧ, бл҃года́тнаѧ, всѣ́ми добродѣ́тельми преꙋкраше́ннаѧ. Ра́дꙋйсѧ, всѧ̑ а҆́гг҃льскїѧ чины̀ превосходѧ́щаѧ: ра́дꙋйсѧ, бл҃же́нное чре́во, невмѣсти́магѡ всѣ́ми бг҃а вмѣсти́вшее. Ра́дꙋйсѧ, ꙗ҆́кѡ мле́комъ твои́мъ пита́ла є҆сѝ пита́телѧ вселе́нныѧ: ра́дꙋйсѧ, ма́ти пребл҃гослове́ннаѧ. Ра́дꙋйсѧ, ѿ нбⷭ҇ныхъ сла́вимаѧ и҆ ѿ земны́хъ хвали́маѧ: ра́дꙋйсѧ, мі́ра го́рнѧгѡ пе́рвѣйшее ѹ҆краше́нїе. Ра́дꙋйсѧ, масли́но, є҆ле́емъ милосе́рдїѧ на́съ ѹ҆маща́ющаѧ: ра́дꙋйсѧ, чꙋ́до чꙋде́съ ѻ҆диги́трїе, на пꙋ́ть сп҃се́нїѧ на́съ наставлѧ́ющаѧ.

<red>Р</red>а́дꙋйсѧ, влⷣчце, і҆кѡ́ною твое́ю блгⷣть и҆ млⷭ҇ть на́мъ ꙗ҆влѧ́ющаѧ.
