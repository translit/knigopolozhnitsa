---
title: "І҆́косъ в҃і"
navigation:
  key: akathists-kosinskaya-24
  title: "І҆́косъ в҃і"
  parent: akathists-kosinskaya
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀, бы̑вшыѧ въ дре́внїѧ и҆ настоѧ́щыѧ времена̀, хва́лимъ тѧ̀, бцⷣе, ꙗ҆́кѡ неисчерпа́емый и҆сто́чникъ млⷭ҇ти, ꙗ҆́кѡ неистощи́мꙋю рекꙋ̀ чꙋде́съ и҆, прибѣга́юще къ твоемꙋ̀ всеси́льномꙋ застꙋпле́нїю, взыва́емъ, по́мощи твоеѧ̀ просѧ́ще: бꙋ́ди на́мъ, всеблага́ѧ влⷣчце, покро́въ и҆ защище́нїе и҆ въ де́нь кончи́ны на́шеѧ, и҆ є҆гда̀ и҆́мамы предста́ти на сꙋ́дъ стра́шномꙋ прⷭ҇то́лꙋ сн҃а твоегѡ̀, да не постыди́мсѧ во ѹ҆пова́нїи на́шемъ, є҆́же по бз҃ѣ крѣ́пкѡ на тѧ̀ возлага́емъ, вопїю́ще:

<red>Р</red>а́дꙋйсѧ, любо́вь къ тебѣ̀ и҆мꙋ́щымъ врата̀ ра̑йскаѧ ѿверза́ющаѧ: ра́дꙋйсѧ, на млⷭ҇ть къ на́мъ грѣ́шнымъ гдⷭ҇а преклонѧ́ющаѧ. Ра́дꙋйсѧ, на пꙋ́ть и҆справле́нїѧ заблꙋжда́ющихсѧ направлѧ́ющаѧ: ра́дꙋйсѧ, согрѣша́ющихъ покаѧ́нїе ми́лостивѡ прїе́млющаѧ. Ра́дꙋйсѧ, во днѝ ско́рби лю́ди твоѧ̑ ѹкрѣплѧ́ющаѧ: ра́дꙋйсѧ, въ ча́съ сме́ртный тьмꙋ̀ вра́жїю ѿ на́съ ѿгонѧ́ющаѧ. Ра́дꙋйсѧ, безболѣ́зненнꙋю и҆ ми́рнꙋю кончи́нꙋ ѹ҆строѧ́ющаѧ: ра́дꙋйсѧ, вѣ́чнагѡ црⷭ҇твїѧ ѹ҆ сн҃а твоегѡ̀ и҆ бг҃а на́шегѡ всѣ̑мъ на́мъ просѧ́щаѧ. Ра́дꙋйсѧ, тобо́ю бо нисхо́дитъ къ на́мъ бж҃їе бл҃говоле́нїе: ра́дꙋйсѧ, грѣхѡ́въ на́шихъ непоминове́нїе. Ра́дꙋйсѧ, ѿ вла́сти кнѧ́зѧ воздꙋ́шнагѡ свобожде́нїе: ра́дꙋйсѧ, гее́нны вѣ́чныѧ и҆збавле́нїе.

<red>Р</red>а́дꙋйсѧ, влⷣчце, і҆кѡ́ною твое́ю блгⷣть и҆ млⷭ҇ть на́мъ ꙗ҆влѧ́ющаѧ.
