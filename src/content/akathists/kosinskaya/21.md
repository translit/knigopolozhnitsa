---
title: "Конда́къ а҃ї"
navigation:
  key: akathists-kosinskaya-21
  title: "Конда́къ а҃ї"
  parent: akathists-kosinskaya
  order: 21
type: "akathist"
---

## Конда́къ а҃ї:

<red>П</red>ѣ́нїе на́ше, а҆́ще бы бы́ло и҆ тьмочи́сленное, не довлѣ́ло бы къ досто́йномꙋ прославле́нїю ми́лостей твои́хъ, всехва́льнаѧ влⷣчце, ꙗ҆́же непреста́ннѡ и҆злива́еши ро́дꙋ человѣ́ческомꙋ. мольбꙋ̀ безча́дныхъ сꙋпрꙋ́гѡвъ, прише́дшихъ къ чꙋдотво́рнѣй і҆кѡ́нѣ твое́й, не ѡ҆ста́вила тще́тнꙋ, но дарова́ла є҆сѝ и҆мъ ми́лость дѣторожде́нїѧ. ѻ҆ба́че, да не небл҃года́рни ꙗ҆ви́мсѧ пред̾ тобо́ю, по си́лѣ на́шей похва̑льнаѧ восписꙋ́емъ тѝ съ любо́вїю вопїю́ще бг҃ꙋ: <red>А҆</red>ллилꙋ́їа.
