---
title: "І҆́косъ є҃"
navigation:
  key: akathists-kosinskaya-10
  title: "І҆́косъ є҃"
  parent: akathists-kosinskaya
  order: 10
type: "akathist"
---

## І҆́косъ є҃:

<red>В</red>и́дѣвше пресла́внꙋю і҆кѡ́нꙋ твою̀, пречⷭ҇таѧ, со ѹ҆миле́нїемъ ѹ҆разꙋмѣ́ша всѝ неѿстꙋ́пный покро́въ тво́й и҆ ми́лостивое ѡ҆ на́съ промышле́нїе. тебѐ, бл҃гꙋ́ю застꙋ́пницꙋ на́шꙋ, прилѣ́жнѡ мо́лимъ: застꙋпѝ, покры́й и҆ соблюдѝ на́съ ѿ бѣ́дъ, ѡ҆ѕлобле́нїй и҆ паде́нїй грѣхо́вныхъ, ѡ҆сѣнѝ бл҃года́тїю твое́ю, да, ѿве́ргше го́речь грѣха̀, сла́дость бл҃гоче́стїѧ ѡ҆брѧ́щемъ и҆, на и҆́стиннꙋю стезю̀ добродѣ́тели и҆ сп҃се́нїѧ наставлѧ́емїи, зове́мъ тѝ:

<red>Р</red>а́дꙋйсѧ, ꙗ҆́кѡ чꙋде́съ и҆ цѣле́бъ пода́тельнице: ра́дꙋйсѧ, ѹ҆ гдⷭ҇а сп҃се́нїѧ на́шегѡ хода́таице. Ра́дꙋйсѧ, и҆́нокѡвъ бл҃гоподвиза́ющихсѧ всемо́щнаѧ покрови́тельнице: ра́дꙋйсѧ, всѣ́хъ хрⷭ҇тїа́нъ вожделѣ́ннаѧ помо́щнице. Ра́дꙋйсѧ, неразꙋ́мныхъ премꙋ́драѧ вразꙋми́тельнице: ра́дꙋйсѧ, цѣломꙋ́дрїѧ и҆ воздержа́нїѧ незри́маѧ ѡ҆храни́тельнице. Ра́дꙋйсѧ, ско́раѧ въ бѣда́хъ и҆ печа́лехъ ѹ҆тѣ́ши́тельнице: ра́дꙋйсѧ, заблꙋ́дшихъ наста́внице. Ра́дꙋйсѧ, всѣ́хъ немощны́хъ цѣли́тельнице: ра́дꙋйсѧ, грѣ́шныхъ спорꙋ́чнице. Ра́дꙋйсѧ, поги́бшихъ взыска́нїе: ра́дꙋйсѧ, неча́ѧннаѧ грѣ́шныхъ ра́досте.

<red>Р</red>а́дꙋйсѧ, влⷣчце, і҆кѡ́ною твое́ю блгⷣть и҆ млⷭ҇ть на́мъ ꙗ҆влѧ́ющаѧ.
