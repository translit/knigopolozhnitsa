---
title: "І҆́косъ а҃"
navigation:
  key: akathists-kosinskaya-2
  title: "І҆́косъ а҃"
  parent: akathists-kosinskaya
  order: 2
type: "akathist"
---

## І҆́косъ а҃:

<red>А҆́</red>гг҃лъ мно́жество и҆ всѧ̑ небє́снаѧ вѡ́инства сла́вѧтъ тебѐ, цр҃и́цꙋ всѣ́хъ бцⷣꙋ. ты̀ же и҆спо́лнила є҆сѝ ра́дости дꙋшѝ на̑ша ми́лостивнымъ прише́ствїемъ къ на́мъ ѡ҆́браза твоегѡ̀ ст҃а́гѡ, въ не́мже зало́гъ несꙋмне́нный бж҃їѧ бл҃говоле́нїѧ и҆ твоегѡ̀ нбⷭ҇нагѡ застꙋпле́нїѧ на́мъ ниспосла́сѧ. тѣ́мже, ра́дꙋющесѧ, славосло́вимъ твоѐ млⷭ҇рдїе и҆ пѣ́сненнѡ тебѣ̀ вопїе́мъ:

<red>Р</red>а́дꙋйсѧ, бл҃гослове́ннаѧ дѣ́во, ѿ всѣ́хъ родѡ́въ бг҃омъ и҆збра́ннаѧ и҆ па́че всѣ́хъ возвели́ченнаѧ: ра́дꙋйсѧ, нбⷭ҇наѧ цр҃и́це, гдⷭ҇а бг҃а мт҃и и҆ творца̀ всѧ́ческихъ. Ра́дꙋйсѧ, ꙗ҆́кѡ тебѣ̀ всѧ̑ нбⷭ҇наѧ вѡ́инства велича́ютъ: ра́дꙋйсѧ, ꙗ҆́кѡ тебѣ̀ всѧ̑ колѣ̑на земна̑ѧ ма́терь бж҃їю и҆сповѣ́дꙋютъ. Ра́дꙋйсѧ, ꙗ҆́кѡ предстоѧ́ще сла́внѣй і҆кѡ́нѣ твое́й, само́й тебѣ̀ и҆́стиннѣй ма́тери бж҃їей покла́нѧемсѧ: ра́дꙋйсѧ, ꙗ҆́кѡ си́лꙋ твою̀ бл҃года́тнꙋю се́й і҆кѡ́нѣ ѡ҆би́льнѡ дарова́ла є҆сѝ. Ра́дꙋйсѧ, ѿра́до на́ша и҆ ди́вное ѡ҆ на́съ попече́нїе: ра́дꙋйсѧ, ѿ нꙋ́ждъ, печа́лей и҆ бѣ́дъ непрело́жное и҆збавле́нїе. Ра́дꙋйсѧ, любвѐ бжⷭ҇твенныѧ ꙗ҆вле́нїе: ра́дꙋйсѧ, чꙋде́съ пресла́вныхъ соверше́нїе. Ра́дꙋйсѧ, дꙋ́ха ѹ҆ны́нїѧ и҆ боѧ́зни ѿгна́нїе: ра́дꙋйсѧ, дꙋ́ха ра́дости и҆ крѣ́пости стѧжа́нїе.

<red>Р</red>а́дꙋйсѧ, влⷣчце, і҆кѡ́ною твое́ю блгⷣть и҆ млⷭ҇ть на́мъ ꙗ҆влѧ́ющаѧ.
