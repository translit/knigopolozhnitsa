---
title: "Конда́къ ѳ҃"
navigation:
  key: akathists-kosinskaya-17
  title: "Конда́къ ѳ҃"
  parent: akathists-kosinskaya
  order: 17
type: "akathist"
---

## Конда́къ ѳ҃:

<red>В</red>сѧ́кое є҆стество̀ ѹ҆диви́сѧ неизрече́нномꙋ дѣ́йствꙋ си́лы твоеѧ̀, дв҃о пренепоро́чнаѧ, є҆гда̀, многомо́щнѡ свирѣ́пствовавшей холе́рѣ въ косинѣ и҆ ѡ҆кре́стныхъ селе́нїихъ є҆гѡ̀, приноси́ма быва́ше сїѧ̀ чꙋдотво́рнаѧ і҆кѡ́на. застꙋпле́нїемъ твои́мъ, всеми́лостиваѧ влⷣчце, недꙋ́зи ѿстꙋпа́хꙋ, лю́дїе же, и҆сцѣле́нїе полꙋчи́вше, вопїю́тъ бг҃ꙋ: <red>А҆</red>ллилꙋ́їа.
