---
title: "І҆́косъ ѳ҃"
navigation:
  key: akathists-kosinskaya-18
  title: "І҆́косъ ѳ҃"
  parent: akathists-kosinskaya
  order: 18
type: "akathist"
---

## І҆́косъ ѳ҃:

<red>В</red>иті́и многовѣща́ннїи недоꙋмѣ́ютъ воспѣ́ти по достоѧ́нїю си́лꙋ бл҃года́ти, тобо́ю і҆кѡ́нѣ се́й даро́ваннꙋю. ка́ѧ ли пѣ́снь сладкопѣ́вца досто́йна бꙋ́детъ восхвали́ти всѧ̑ чꙋдеса̀ твоѧ̑, ꙗ҆́кѡ принесе́нїемъ і҆кѡ́ны твоеѧ̀ во всѧ́кѡ мѣ́сто бл҃годѣѧ́нїѧ разли́чна и҆сточа́ютсѧ, долгонедꙋ́жныѧ и҆ разсла́бленныѧ и҆сцѣлѧ́ютсѧ. человѣ́цы же, тобо́ю та́кѡ поми́лованнїи, и҆з̾ глꙋбины̀ дꙋшѝ взыва́ютъ тѝ:

<red>Р</red>а́дꙋйсѧ, предста́тельнице къ бг҃ꙋ, мі́ръ ѿ бѣ́дъ спаса́ющаѧ: ра́дꙋйсѧ, ми́лости сокро́вище многоцѣ́нное на́мъ ѿкрыва́ющаѧ. Ра́дꙋйсѧ, безчи́сленныѧ щедрѡ́ты всѣ̑мъ подава́ющаѧ: ра́дꙋйсѧ, почита́ти тѧ̀ на́съ наꙋча́ющаѧ. Ра́дꙋйсѧ, ко сп҃се́нїю и҆ воспрїѧ́тїю бла́гъ вѣ́чныхъ наставлѧ́ющаѧ: ра́дꙋйсѧ, нераска́ѧнныхъ грѣ́шникѡвъ къ покаѧ́нїю ѡ҆браща́ющаѧ. Ра́дꙋйсѧ, хꙋли́телей ст҃ы́ѧ правосла́вныѧ вѣ́ры неви́димѡ кара́ющаѧ: ра́дꙋйсѧ, і҆кѡ́ною твое́ю, ꙗ҆́кѡ столпо́мъ ѻ҆́гненнымъ, мра́къ грѣха̀ ѿгонѧ́ющаѧ. Ра́дꙋйсѧ, ѿ междоꙋсо́бныѧ бра́ни ѡ҆хранѧ́ющаѧ: ра́дꙋйсѧ, вра̑жїѧ ко́зни расторга́ющаѧ. Ра́дꙋйсѧ, рꙋ́сь правосла́внꙋю возлюби́вшаѧ: ра́дꙋйсѧ, вѣ́рꙋ и҆́стиннꙋю въ не́й ѹ҆тверди́вшаѧ.

<red>Р</red>а́дꙋйсѧ, влⷣчце, і҆кѡ́ною твое́ю блгⷣть и҆ млⷭ҇ть на́мъ ꙗ҆влѧ́ющаѧ.
