---
title: "Конда́къ в҃"
navigation:
  key: akathists-kosinskaya-3
  title: "Конда́къ в҃"
  parent: akathists-kosinskaya
  order: 3
type: "akathist"
---

## Конда́къ в҃:

<red>В</red>и́дѧщи премилосе́рднаѧ ма́ти бж҃їѧ ско́рбное житїѐ на́ше, не́мощи и҆ болѣ̑зни, бл҃гоизво́ли да́ти на́мъ въ ра́дость и҆ сп҃се́нїе и҆ ѿ всѧ́кихъ бѣ́дъ и҆ напа́стей ѡ҆гражде́нїе і҆кѡ́нꙋ свою̀ ст҃ꙋ́ю. не ѹ҆молчи́мъ никогда̀, застꙋ́пнице на́ша пресла́внаѧ, ѡ҆ всѣ́хъ твои́хъ бл҃годѣѧ́нїих, да не бꙋ́детъ под̾ спꙋ́домъ свѣ́тъ чꙋде́съ твои́хъ. сегѡ̀ ра́ди велича́емъ тѧ̀, возвели́чившꙋю ро́дъ на́шъ твои́мъ бл҃говоле́нїемъ, прославлѧ́емъ бл҃гоче́стнымъ пред̾ ст҃ы́мъ ѡ҆́бразомъ поклоне́нїемъ и҆ бл҃года́рственнѣ вопїе́мъ ѡ҆ тебѣ̀ бг҃ꙋ: <red>А҆</red>ллилꙋ́їа.
