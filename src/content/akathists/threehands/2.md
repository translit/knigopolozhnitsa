---
title: "І҆́косъ а҃"
navigation:
  key: akathists-threehands-2
  title: "І҆́косъ а҃"
  parent: akathists-threehands
  order: 2
type: "akathist"
---

## І҆́косъ а҃:

<red>А҆́</red>гг҃лъ земны́й и҆ чл҃вѣ́къ нбⷭ҇ный прпⷣбный і҆ѡа́ннъ дамаски́нъ ѿ любвѐ те́плыѧ къ тебѣ̀, бг҃ома́ти влⷣчице, і҆кѡ́нꙋ твою̀ ст҃ꙋ́ю соѻрꙋди́ти потща́лсѧ, и҆ сїю̀ въ ке́ллїи свое́й бл҃гоговѣ́йнѡ поста́вивъ, пред̾ не́ю си́це тебѣ̀ въ мл҃твахъ ѹ҆се́рдныхъ глаго́лаше:

<red>Р</red>а́дꙋйсѧ, ра́дость вѣ́чнꙋю, спⷭ҇телѧ мі́рꙋ ро́ждшаѧ. Ра́дꙋйсѧ, всегꙋби́тельнагѡ а҆́да си́лꙋ ржⷭ҇тво́мъ твои́мъ попра́вшаѧ. Ра́дꙋйсѧ, прⷪ҇ро́ческихъ глаго́лѡвъ и҆сполне́нїе прине́сшаѧ. Ра́дꙋйсѧ, а҆да́ма и҆ є҆́ѵы престꙋпле́нїе загла́дившаѧ. Ра́дꙋйсѧ, є҆ди́нагѡ ѿ трⷪ҇цы на рꙋкꙋ̀ твое́ю нетрꙋ́днѡ носи́вшаѧ. Ра́дꙋйсѧ, ѻ҆́гнь бжⷭ҇тва̀ неѡпа́льнѡ во чре́вѣ твое́мъ вмѣсти́вшаѧ.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
