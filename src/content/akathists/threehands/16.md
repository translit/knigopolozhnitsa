---
title: "І҆́косъ и҃"
navigation:
  key: akathists-threehands-16
  title: "І҆́косъ и҃"
  parent: akathists-threehands
  order: 16
type: "akathist"
---

## І҆́косъ и҃:

<red>В</red>е́сь мі́ръ преиспо́лненъ, ꙗ҆́кѡ ѕвѣзда́ми бг҃освѣ́тлыми, чꙋдотво́рными і҆кѡ́нами твои́ми, бцⷣе дв҃о, въ ни́хъ же ꙗ҆́кѡ денни́ца лꙋчеза́рнаѧ, і҆кѡ́на твоѧ̀ троерꙋ́чица преди́вными чꙋдесы̀̀ блгⷣтнѡ сїѧ́етъ и҆ согрѣва́етъ хла́днаѧ сердца̀ на́ша зна́меньми твоегѡ̀ къ на́мъ млⷭ҇тивагѡ призрѣ́нїѧ. Сегѡ̀ ра́ди чествꙋ́емъ пречⷭ҇тагѡ ли́ка твоегѡ̀ ст҃о́е и҆зѻбраже́нїе и҆ тебѣ̀ пред̾ ни́мъ вопїе́мъ:

<red>Р</red>а́дꙋйсѧ, бг҃оѡбра́дованнаѧ и҆ пренепоро́чнаѧ приснодв҃о. Ра́дꙋйсѧ, є҆ди́на чи́стаѧ и҆ бл҃гослове́ннаѧ въ жена́хъ. Ра́дꙋйсѧ, нетлѣ́ннаѧ и҆ неискꙋсобра́чнаѧ а҆́гнца и҆ па́стырѧ мт҃и. Ра́дꙋйсѧ, прекра́снаѧ и҆ свѣтоно́снаѧ пала́то ст҃ы́хъ ст҃ѣ́йшагѡ сло́ва. Ра́дꙋйсѧ, крі́не бѣлоснѣ́жный и҆ бл҃гово́нный дѣ́вства и҆ чⷭ҇тоты̀. Ра́дꙋйсѧ, цр҃и́ца и҆ влⷣчице нбⷭ҇ѐ и҆ землѝ.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
