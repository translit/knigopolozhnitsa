---
title: "І҆́косъ і҃"
navigation:
  key: akathists-threehands-20
  title: "І҆́косъ і҃"
  parent: akathists-threehands
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ дѣ́вамъ и҆ ликѡ́мъ и҆́ноческимъ, бг҃оневѣ́стнаѧ дв҃о, и҆ всѣ́мъ ѹ҆се́рднѡ къ тебѣ̀ прибѣга́ющимъ, і҆кѡ́нꙋ же твою̀ ст҃ꙋ́ю бл҃гоговѣ́йнѡ чествꙋ́ющимъ, и҆́бо сїю̀ дарова̀ на́мъ бл҃ги́хъ пода́тель гдⷭ҇ь въ по́мощь и҆ врачество̀ недꙋ́гѡмъ дꙋшє́внымъ и҆ тѣлє́снымъ и҆ си́мъ внꙋша́етъ пѣ́ти тебѣ̀:

<red>Р</red>а́дꙋйсѧ, до́браѧ младопита́тельнице дѣ́въ и҆ безма́тернихъ сирѡ́тъ. Ра́дꙋйсѧ, и҆́нокѡвъ и҆ и҆́нокинь бл҃госкорбѧ́щихъ предводи́тельнице къ награ́дѡмъ нбⷭ҇нымъ. Ра́дꙋйсѧ, въ ѹ҆́захъ и҆ темни́цѣ сѣдѧ́щихъ посѣща́ющаѧ ѹ҆тѣше́нїемъ бл҃года́тнымъ. Ра́дꙋйсѧ, бл҃гослове́нїе домѡ́въ и҆ сꙋпрꙋ́жествъ бл҃гочести́выхъ. Ра́дꙋйсѧ, ю҆́ныхъ наста́внице цѣломꙋ́дрїѧ и҆ воздержа́нїѧ. Ра́дꙋйсѧ, ста́рцевъ приводѧ́щаѧ къ бл҃го́мꙋ житїю̀ и҆ ми́рной кончи́нѣ.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
