---
title: "Конда́къ и҃"
navigation:
  key: akathists-threehands-15
  title: "Конда́къ и҃"
  parent: akathists-threehands
  order: 15
type: "akathist"
---

## Конда́къ и҃:

<red>С</red>тра́ннѡ є҆́сть ви́дѣти и҆́ноки хїланда́рскїѧ, къ і҆кѡ́нѣ твое́й ꙗ҆́кѡ къ и҆гꙋ́менꙋ приходѧ́щїѧ и҆ ѿ неѧ̀ бл҃гословє́нїѧ на послꙋша́нїѧ своѧ̀ прїе́млющїѧ. Но, ѽ всебл҃га́ѧ, ꙗ҆́коже прїе́млеши и҆̀хъ млⷭ҇тивнѡ и҆ бл҃гословлѧ́еши, та́кѡ и҆ на́съ, недосто́йныхъ, не лишѝ мт҃рнѧгѡ твоегѡ̀ млрⷭ҇дїѧ и҆ попече́нїѧ, прїимѝ бл҃гоꙋтро́бнѡ мл҃твы на́ша, пред̾ ст҃о́ю і҆кѡ́ною твое́ю возноси́мыѧ, ѡ҆сѣнѝ на́съ бл҃гослове́нїемъ твои́мъ блгⷣтнымъ, и҆зба́ви ѿ всѧ́кихъ бѣ́дъ и҆ скорбе́й и҆ наꙋчѝ бг҃оꙋго́днѡ пѣ́ти трїеди́номꙋ бг҃ꙋ: <red>А҆</red>ллилꙋ́їа.
