---
title: "Конда́къ а҃і"
navigation:
  key: akathists-threehands-21
  title: "Конда́къ а҃і"
  parent: akathists-threehands
  order: 21
type: "akathist"
---

## Конда́къ а҃і:

<red>П</red>ѣ́нїе моле́бное на́ше, тебѣ̀ пред̾ пречⷭ҇тымъ ѻ҆́бразомъ твои́мъ съ вѣ́рою и҆ любо́вїю возноси́мое, млⷭ҇тивнѡ ѹ҆слы́ши, гпⷭ҇жѐ всемлⷭ҇тиваѧ, и҆ сохранѝ на́съ ѿ тлетво́рныхъ ѹ҆че́нїй невѣ́рїѧ и҆ сꙋевѣ́рїѧ, и҆́ми же навѣ́тꙋетсѧ въ на́съ ст҃оѻте́ческаѧ правосла́внаѧ вѣ́ра, и҆збавѝ на́съ ѿ лꙋка́выхъ совраще́нїй, сохранѝ на́съ и҆ ѻ҆те́чество на́ше ѿ всѧ́кихъ крамѡ́лъ и҆ ѿ всѧ́кихъ нестрое́нїй и҆ ѕлы́хъ развраще́нїй, врага́ми вѣ́ры и҆ ѻ҆те́чества на́шегѡ воздвиза́емыхъ, и҆ сподо́би въ любвѝ и҆ є҆диномы́слїи, со всѣ́ми вѣ́рными ча́ды ст҃ы́ѧ хрⷭ҇то́вы цр҃кве бг҃опрїѧ́тнѡ пѣ́ти созда́телю на́шемꙋ: <red>А҆</red>ллилꙋ́їа.
