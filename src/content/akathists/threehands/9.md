---
title: "Конда́къ є҃"
navigation:
  key: akathists-threehands-9
  title: "Конда́къ є҃"
  parent: akathists-threehands
  order: 9
type: "akathist"
---

## Конда́къ є҃:

<red>Б</red>г҃оте́чнѣй ѕвѣздѣ̀ подо́бна ꙗ҆ви́сѧ і҆кѡ́на твоѧ̀, бг҃ороди́тельнице, по во́ли твое́й ст҃ѣ́й на ѻ҆слѧ̀ поста́вленнаѧ и҆ ѿпꙋще́ннаѧ и҆з̾ се́рбїи, ѻ҆слѧ́ти ники́мже води́мꙋ, принесе́сѧ и҆́мъ на го́рꙋ а҆ѳѡ́нскꙋю ко врата́мъ ѻ҆би́тели хїланда́рскїѧ, ю҆́же ꙗ҆́кѡ да́ръ нбⷭ҇ный воспрїи́мше и҆́ноцы, поста́виша въ ѻ҆лтарѝ собо́рныѧ цр҃кве ѻ҆би́тели, зовꙋ́ще во ѹ҆миле́нїи глꙋбо́цѣмъ бл҃ги́хъ пода́телю бг҃ꙋ: <red>А҆</red>ллилꙋ́їа.
