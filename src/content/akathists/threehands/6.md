---
title: "І҆́косъ г҃"
navigation:
  key: akathists-threehands-6
  title: "І҆́косъ г҃"
  parent: akathists-threehands
  order: 6
type: "akathist"
---

## І҆́косъ г҃:

<red>И҆</red>мѣ́ѧй ве́лїю ре́вность по бз҃ѣ, дꙋхоно́сный пѣснопи́сецъ ст҃ы́ѧ цр҃кве и҆ бжⷭ҇твенный сла́витель є҆ѧ̀, сла́дкїй прпⷣбный і҆ѡа́ннъ, хвале́бными пѣ́нїи до конца̀ жи́зни своеѧ̀ прославлѧ́ше твою̀ къ немꙋ̀ ди́внꙋю млⷭ҇ть, бг҃ороди́тельнице, въ па́мѧть же бы́вшагѡ чꙋдесѐ, пла́тъ и҆́мже ѹ҆сѣче́ннаѧ рꙋка̀ є҆гѡ̀ ѡ҆бве́рнꙋта бѣ̀, на главѣ̀ свое́й ноша́ше, і҆кѡ́нꙋ же твою̀ многоцѣле́бнꙋю, ꙗ҆́кѡ наслѣ́дїе бога́тое, ст҃о́й ла́ѵрѣ прпⷣбнагѡ са́ввы ѡ҆сщ҃е́ннагѡ по себѣ̀ ѡ҆ста́ви, да всѝ вѣ́рнїи зовꙋ́тъ къ и҆зѻбраже́нной на не́й цѣли́тельницѣ дꙋ́шъ и҆ тѣле́съ си́це:

<red>Р</red>а́дꙋйсѧ, врагѡ́въ ст҃ы́ѧ правосла́вныѧ вѣ́ры крѣ́пкаѧ побо́рнице. Ра́дꙋйсѧ, проповѣ́дникѡвъ є҆ѵⷢ҇льскагѡ ѹ҆че́нїѧ покрови́тельнице. Ра́дꙋйсѧ, бл҃гочести́выхъ хрⷭ҇тїа́нъ защи́то и҆ похвало̀. Ра́дꙋйсѧ, бг҃олюби́выхъ и҆́нокѡвъ ѹ҆тѣше́нїе. Ра́дꙋйсѧ, ведꙋ́щимъ бра́нь проти́вꙋ мі́ра, пло́ти и҆ дїа́вола до́браѧ споспѣ́шнице. Ра́дꙋйсѧ, ревнꙋ́ющимъ ѡ҆ цѣломꙋ́дрїи и҆ чистотѣ̀ и҆зрѧ́днаѧ посо́бнице.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
