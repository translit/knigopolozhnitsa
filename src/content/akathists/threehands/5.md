---
title: "Конда́къ г҃"
navigation:
  key: akathists-threehands-5
  title: "Конда́къ г҃"
  parent: akathists-threehands
  order: 5
type: "akathist"
---

## Конда́къ г҃:

<red>С</red>и́лꙋ десни́цы всевы́шнѧгѡ въ и҆сцѣле́нїи ѹ҆сѣче́нныѧ десни́цы своеѧ̀ позна́въ бг҃оглаго́ливый і҆ѡа́ннъ, пѣ́сньми кра́сными воспѣ̀ тѧ̀, влⷣчице всебл҃га́ѧ, и҆ подо́бїе ѹ҆сѣче́нныѧ рꙋкѝ своеѧ̀ приложѝ къ цѣле́бномꙋ твоемꙋ̀ ѻ҆́бразꙋ ра́ди па́мѧти всегда́шнїѧ ѡ҆ вели́комъ чꙋдесѝ. Посемꙋ̀ ны́нѣ ви́дима є҆́сть и҆ и҆менꙋ́етсѧ сїѧ̀ ст҃а́ѧ і҆кѡ́на твоѧ̀ троерꙋ́чица, тремѧ̀ рꙋка́ми, на не́й ѡ҆пи́санными, проѧвлѧ́ющаѧ та́инствѡ ст҃ы́ѧ трⷪ҇цы, чꙋдесы́ же, ѿ неѧ̀ быва́ющими, всѣ́хъ приводѧ́щаѧ хвале́бнѡ взыва́ти ко гдⷭ҇ꙋ: <red>А҆</red>ллилꙋ́їа.
