---
title: "І҆́косъ ѳ҃"
navigation:
  key: akathists-threehands-18
  title: "І҆́косъ ѳ҃"
  parent: akathists-threehands
  order: 18
type: "akathist"
---

## І҆́косъ ѳ҃:

<red>В</red>ѣті̑и чл҃вѣ́честїи не мо́гꙋтъ досто́йнѡ восхвали́ти тѧ̀, бцⷣе, чтⷭ҇нѣ́йшꙋю херꙋві̑мъ и҆ сла́внѣйшꙋю серафі̑мъ, ро́ждшꙋю є҆ди́нагѡ ѿ трⷪ҇цы хрⷭ҇та̀ жизнода́вца. Мы́ же, любо́вїю къ тебѣ̀ воѡдꙋшевле́ннїи, смиренномꙋ́дреннѡ дерза́емъ приноси́ти тебѣ̀ пѣ́сни таковы́ѧ:

<red>Р</red>а́дꙋйсѧ, держа́внаѧ застꙋ́пнице ро́да хрⷭ҇тїа́нскагѡ. Ра́дꙋйсѧ, бл҃госе́рдаѧ мт҃и всѣ́хъ скорбѧ́щихъ и҆ ѡ҆бремене́нныхъ. Ра́дꙋйсѧ, кро́ткимъ сїѧ́нїемъ твои́мъ мра́къ грѣхѡ́въ и҆ страсте́й на́шихъ разгонѧ́ющаѧ. Ра́дꙋйсѧ, на стєзѝ покаѧ́нїѧ на́съ премꙋ́дрѡ наставлѧ́ющаѧ. Ра́дꙋйсѧ, въ гро́зный ча́съ сме́рти всѣ́мъ на́мъ крѣ́пкаѧ защи́тнице. Ра́дꙋйсѧ, до́брагѡ ѿвѣ́та на́мъ пред̾ сꙋдїе́ю првⷣнымъ ѹ҆се́рднаѧ хода́таице.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
