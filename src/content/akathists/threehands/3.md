---
title: "Конда́къ в҃"
navigation:
  key: akathists-threehands-3
  title: "Конда́къ в҃"
  parent: akathists-threehands
  order: 3
type: "akathist"
---

## Конда́къ в҃:

<red>В</red>и́дѧщи прпⷣбный і҆ѡа́ннъ дамаски́нъ десни́цꙋ свою̀, мно́гѡ писа́вшꙋю въ защи́тꙋ че́сти и҆ поклоне́нїѧ ст҃ы́хъ і҆кѡ́нъ, по навѣ́тꙋ царѧ̀ і҆кѡнобо́рца неми́лостивѡ ѿсѣче́ннꙋю, и҆спросѝ ю҆̀ ѿ невѣ́рнагѡ мꙋчи́телѧ, и҆ приложи́въ къ ѹ҆сѣче́нномꙋ є҆ѧ̀ соста́вꙋ, пред̾ чтⷭ҇но́ю і҆кѡ́ною твое́ю, пречⷭ҇таѧ дв҃о, сле́знѡ молѧ́шесѧ къ тебѣ̀, ѡ҆ є҆́же и҆сцѣли́тисѧ є҆́й. Ты́ же, всебл҃га́ѧ и҆ всемо́щнаѧ ро́да на́шегѡ застꙋ́пнице, мл҃твꙋ є҆гѡ̀ ско́рѡ ѹ҆слы́шала є҆сѝ, и҆ предста́въ є҆мꙋ̀ во снѣ̀, и҆сцѣле́нїе ѹ҆сѣче́нной рꙋцѣ̀ є҆гѡ̀ дарова́ла є҆сѝ, да бл҃года́рственнѡ пое́тъ бг҃ꙋ: <red>А҆</red>ллилꙋ́їа.
