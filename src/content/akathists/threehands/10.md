---
title: "І҆́косъ є҃"
navigation:
  key: akathists-threehands-10
  title: "І҆́косъ є҃"
  parent: akathists-threehands
  order: 10
type: "akathist"
---

## І҆́косъ є҃:

<red>В</red>и́дѣвше и҆́ноцы хїланда́рстїи твоѐ къ ни́мъ бл҃говоле́нїе, пребл҃гослове́ннаѧ дв҃о, въ чꙋде́снѣмъ прише́ствїи къ ни́мъ ст҃ы́ѧ і҆кѡ́ны твоеѧ̀ троерꙋ́чицы ꙗ҆вле́нное, съ ра́достїю и҆ любо́вїю є҆́й покланѧ́хꙋсѧ, цѣлꙋ́юще и҆ пѣ́сненнѡ возглаша́юще тѝ бл҃гохвале́нїѧ сицева̑ѧ:

<red>Р</red>а́дꙋйсѧ, пꙋтеводи́тельнице подви́жникѡвъ бл҃гоче́стїѧ къ го́рнемꙋ сїѡ́нꙋ. Ра́дꙋйсѧ, пꙋстыннолюби́выхъ и҆́нокѡвъ приводѧ́щаѧ къ нбⷭ҇номꙋ і҆ерⷭ҇ли́мꙋ. Ра́дꙋйсѧ, безслове́сное ѻ҆слѧ̀ во́ли твое́й ст҃ѣ́й чꙋде́снѡ покори́вшаѧ. Ра́дꙋйсѧ, на ѻ҆слѧ́ти і҆кѡ́нꙋ твою̀ блгⷣтнꙋю ѿ се́рбїи на а҆ѳѡ́нъ ди́внѡ прине́сшаѧ. Ра́дꙋйсѧ, пꙋсты́ню а҆ѳѡ́на бл҃гоꙋха́нїемъ ст҃ы́ни и҆спо́лнившаѧ. Ра́дꙋйсѧ, хїланда́рскꙋю ѻ҆би́тель бл҃говоле́нїемъ твои́мъ ѡ҆бл҃года́тствовавшаѧ.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
