---
title: "Конда́къ з҃"
navigation:
  key: akathists-threehands-13
  title: "Конда́къ з҃"
  parent: akathists-threehands
  order: 13
type: "akathist"
---

## Конда́къ з҃:

<red>Х</red>отѧ̀ содѣ́лати не то́кмѡ а҆ѳѡ́нъ, но и҆ всѧ̑ и҆ны́ѧ стра́ны правосла́вныѧ прича́стными блгⷣти вели́кихъ чꙋде́съ, і҆кѡ́ною твое́ю троерꙋ́чною и҆злива́емыхъ и҆ быва́емыхъ, пречⷭ҇таѧ влⷣчице, тꙋ́ю во всѣ́хъ градѣ́хъ, ве́сѣхъ, це́рквахъ и҆ ѻ҆би́телѣхъ и҆́ноческихъ распространи́ла и҆ ди́вными чꙋдесы̀̀ просла́вила є҆сѝ. Тѣ́мже всѧ̑ вѣ̑рнаѧ ча̑да ст҃ꙋ́ю і҆кѡ́нꙋ твою̀ троерꙋ́чицꙋ любо́вїю чествꙋ́ютъ и҆ на не́й вкꙋ́пѣ съ тобо́ю и҆зѻбраже́нномꙋ хрⷭ҇тꙋ̀ ѹ҆се́рднѡ зовꙋ́тъ: <red>А҆</red>ллилꙋ́їа.
