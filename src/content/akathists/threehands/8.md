---
title: "І҆́косъ д҃"
navigation:
  key: akathists-threehands-8
  title: "І҆́косъ д҃"
  parent: akathists-threehands
  order: 8
type: "akathist"
---

## І҆́косъ д҃:

<red>С</red>лы́шавше и҆́ноцы ст҃ы́ѧ ла́ѵры са́ввы ѡ҆сщ҃е́ннагѡ ѡ҆ вели́кихъ добродѣ́телѣхъ прише́дшагѡ въ ла́ѵрꙋ на поклоне́нїе первост҃и́телѧ се́рбскагѡ са́ввы, по внꙋше́нїю твоемꙋ̀, бг҃ома́ти, дарова́ша є҆мꙋ̀ на бл҃гослове́нїе ст҃ꙋ́ю і҆кѡ́нꙋ твою̀ троерꙋ́чицꙋ, ю҆́же ѻ҆́нъ со бл҃гоговѣ́нїемъ, ꙗ҆́кѡ да́ръ многоцѣ́ненъ, въ странꙋ̀ се́рбскꙋю принесѐ, поꙋча́ѧ па́ствꙋ свою̀ зва́ти тебѣ̀:

<red>Р</red>а́дꙋйсѧ, ѿ восто́ка и҆ до за́пада си́лꙋ всемогꙋ́щества хрⷭ҇то́ва і҆кѡ́ною твое́ю возвѣща́ющаѧ. Ра́дꙋйсѧ, болѣ́зни дꙋшє́вныѧ и҆ тѣлє́сныѧ і҆кѡ́ною твое́ю ско́рѡ врачꙋ́ющаѧ. Ра́дꙋйсѧ, се́рбстѣй странѣ̀ і҆кѡ́нꙋ твою̀ въ зало́гъ бл҃говоле́нїѧ дарова́вшаѧ. Ра́дꙋйсѧ, чꙋдесы̀̀ твои́ми правосла́вїе въ не́й крѣ́пкѡ ѹ҆тверди́вшаѧ. Ра́дꙋйсѧ, сѷмеѡ́на мѷроточи́вагѡ ѻ҆́бласть бл҃года́тнѡ посѣти́вшаѧ. Ра́дꙋйсѧ, са́ввы первопрⷭ҇то́льнагѡ па́ствꙋ ма́тернимъ покро́вомъ твои́мъ прїѡсѣни́вшаѧ.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
