---
title: "І҆́косъ в҃"
navigation:
  key: akathists-threehands-4
  title: "І҆́косъ в҃"
  parent: akathists-threehands
  order: 4
type: "akathist"
---

## І҆́косъ в҃:

<red>Р</red>а́зꙋмъ чл҃вѣ́ческїй не мо́жетъ пости́гнꙋти си́лꙋ и҆сцѣле́нїй блгⷣтныхъ, і҆кѡ́ною твое́ю, ѽ бг҃ома́ти, чꙋде́снѡ ꙗ҆влѧ́емыхъ, не мо́жетъ и҆з̾ѧсни́ти и҆ чꙋ́дѡ ве́лїе: ка́кѡ ѿсѣче́ннаѧ десни́ца прпⷣбнагѡ, во є҆ди́нꙋ но́щь цѣ́ла и҆ здра́ва ѡ҆брѣ́тесѧ, на не́й же то́кмѡ червле́нный зна́къ бы́вшїѧ ꙗ҆́звы ѡ҆ста́вленъ бы́сть враче́бницею бл҃го́ю, слы́шащею ѿ на́съ сїѧ̀ похвалы̑:

<red>Р</red>а́дꙋйсѧ, ско́рѡ ꙗ҆влѧ́ющаѧсѧ ѹ҆тѣ́шительнице скорбѧ́щихъ дꙋ́шъ. Ра́дꙋйсѧ, радостотво́рнаѧ посѣти́тельнице болѣ́знꙋющихъ серде́цъ. Ра́дꙋйсѧ, безнаде́жныхъ страда́льцєвъ наде́ждою и҆сцѣле́нїѧ ѡ҆бодрѧ́ющаѧ. Ра́дꙋйсѧ, врачы̀ ѡ҆ста́вленныхъ болѣ́знꙋющихъ, на своѝ рꙋ́цѣ прїе́млющаѧ. Ра́дꙋйсѧ, ѹ҆сѣче́ннꙋю десни́цꙋ бж҃їѧ и҆збра́нника цѣ́лꙋ и҆ здра́вꙋ вышеесте́ственнѡ содѣ́лавшаѧ. Ра́дꙋйсѧ, ꙗ҆́кѡ ничто́же невозмо́жнѡ тебѣ̀, милосе́рдаѧ предста́тельнице, на́мъ всегда̀ застꙋпле́нїе показꙋ́ющаѧ.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
