---
title: "І҆́косъ а҃і"
navigation:
  key: akathists-threehands-22
  title: "І҆́косъ а҃і"
  parent: akathists-threehands
  order: 22
type: "akathist"
---

## І҆́косъ а҃і:

<red>С</red>вѣтопрїе́млемаѧ свѣща̀ і҆кѡ́на твоѧ̀ ст҃а́ѧ, бцⷣе дв҃о, мі́ръ ве́сь сїѧ́нїемъ чꙋде́съ просвѣща́етъ, сердца̀ же на́ша любо́вїю воспламенѧ́етъ къ тебѣ̀, пречⷭ҇тѣй и҆ пребл҃гослове́ннѣй мт҃ри сладча́йшагѡ гдⷭ҇а на́шегѡ і҆и҃са хрⷭ҇та̀, дарова́вшагѡ на́мъ тебѐ въ покро́въ и҆ защи́тꙋ проти́вꙋ по́лчищъ сатани́нскихъ, и҆̀же боѧ́тсѧ и҆ трепе́щꙋтъ са́магѡ и҆́мене твоегѡ̀, вѣ́даѧ си́лꙋ твою̀, ю҆́же велича́емъ и҆ тебѣ̀ зове́мъ:

<red>Р</red>а́дꙋйсѧ, врагѝ на́ша ви́димыѧ и҆ неви́димыѧ премꙋ́дрѡ запина́ющаѧ. Ра́дꙋйсѧ, хꙋли́телей ст҃ы́ѧ правосла́вныѧ вѣ́ры неви́димѡ кара́ющаѧ. Ра́дꙋйсѧ, дꙋхѡ́въ ѕло́бы ѿ на́съ держа́внѡ ѿгонѧ́ющаѧ. Ра́дꙋйсѧ, преѡвладѣ́ти и҆̀мъ над̾ на́ми не попꙋска́ющаѧ. Ра́дꙋйсѧ, любо́вїю къ бг҃ꙋ и҆ бли́жнимъ на́съ воѡдꙋшевлѧ́ющаѧ. Ра́дꙋйсѧ, всѧ̑ бл҃га̑ѧ прошє́нїѧ на́ша ско́рѡ и҆сполнѧ́ющаѧ.

<red>Р</red>а́дꙋйсѧ, помо́щнице на́ша, троерꙋ́чною і҆кѡ́ною твое́ю на́мъ помога́ющаѧ.
