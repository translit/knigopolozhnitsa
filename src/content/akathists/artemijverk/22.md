---
title: "І҆́косъ а҃і"
navigation:
  key: akathists-artemijverk-22
  title: "І҆́косъ а҃і"
  parent: akathists-artemijverk
  order: 22
type: "akathist"
---

## І҆́косъ а҃і:

<red>С</red>вѣ́томъ за́повѣдей бж҃їихъ ѡ҆заре́нный и҆з̾мла́да, ско́рѡ возше́лъ є҆сѝ къ трїѷпоста́сномꙋ свѣ́тꙋ, пред̾ ни́мже хода́тайствꙋеши и҆ ѡ҆ на́шемъ просвѣще́нїи, ѡ҆ не́мже ѹ҆молѧ́юще, съ любо́вїю вопїе́мъ тѝ:

<red>Р</red>а́дꙋйсѧ, ѕвѣздо̀ невече́рнѧгѡ свѣ́та. Ра́дꙋйсѧ, лꙋчѐ свѣ́та, согрѣва́ющаѧ на́шꙋ хла́дность. Ра́дꙋйсѧ, свѣщѐ, просвѣща́ющаѧ на́шꙋ темнотꙋ̀. Ра́дꙋйсѧ, ꙗ҆́кѡ ѻ҆́гнь возгрѣва́ѧй на́съ къ любвѝ возлюби́вшагѡ на́съ хрⷭ҇та̀ бг҃а. Ра́дꙋйсѧ, мы́сленнѡ прикаса́ѧйсѧ, ꙗ҆́кѡ ѹ҆́гль, хла̑днымъ сердца́мъ. Ра́дꙋйсѧ, злата́ѧ лампа́до, возжже́ннаѧ длѧ ѹ҆милостивле́нїѧ пра́веднагѡ сꙋдїѝ. Ра́дꙋйсѧ, свѣти́льниче дꙋхо́вный, ѡ҆свѣща́ѧй вѣ̑рнымъ пꙋ́ть спасе́нїѧ. Ра́дꙋйсѧ, ѻ҆́гненнаѧ пе́щь, пожига́ющаѧ те́рнїе грѣхѡ́въ на́шихъ. Ра́дꙋйсѧ, горни́ло, кꙋрѧ́щее моли́твенный а҆рѡма́тъ. Ра́дꙋйсѧ, кади́ло и҆здаю́щее ди́вное смире́нїѧ бл҃гоꙋха́нїе. Ра́дꙋйсѧ, горѧ́ѧй пла́меню, и҆стреблѧ́ѧй нече́стїе.

<red>Р</red>а́дꙋйсѧ, предста́телю на́шъ, а҆рте́мїе првⷣный.
