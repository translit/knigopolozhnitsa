---
title: "Конда́къ г҃і"
navigation:
  key: akathists-artemijverk-25
  title: "Конда́къ г҃і"
  parent: akathists-artemijverk
  order: 25
type: "akathist"
---

## Конда́къ г҃і:

<red>Ѽ</red> преди́вный ѹ҆го́дниче бж҃їй и҆ прелюби́мый чꙋдотво́рче, а҆рте́мїе! Ра́ди ми́лости бж҃їѧ и҆ предста́тельства влⷣчцы, мо́лимъ твою̀ ст҃ы́ню, ми́лостивъ бꙋ́ди ст҃ѣ́й ѡ҆би́тели твое́й, и҆ всѣ́мъ призыва́ющымъ тѧ̀ съ любо́вїю и҆ ѹ҆пова́нїемъ. По свое́й чистотѣ̀ и҆ пра́ведности, и҆спросѝ ѹ҆ гдⷭ҇а бг҃а проще́нїе на́шихъ прегрѣше́нїй и҆ ре́вность къ дѡ́брымъ дѣлѡ́мъ, да про́чее вре́мѧ живота̀ на́шегѡ поживе́мъ во всѧ́комъ бл҃гоче́стїи и҆ чистотѣ̀, и҆ сподо́бимсѧ на стра́шнѣмъ сꙋдѣ̀ ѡ҆деснꙋ́ю ста́ти сꙋдїѝ, хрⷭ҇та̀ бг҃а на́шегѡ, и҆ во вѣ́ки вѣкѡ́въ съ тобо́ю пѣ́ти человѣколю́бцꙋ бг҃ꙋ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃льскі҆й нра́въ:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нномꙋ првⷣникꙋ:</incipit></rubric>
