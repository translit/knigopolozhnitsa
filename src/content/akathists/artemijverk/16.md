---
title: "І҆́косъ и҃"
navigation:
  key: akathists-artemijverk-16
  title: "І҆́косъ и҃"
  parent: akathists-artemijverk
  order: 16
type: "akathist"
---

## І҆́косъ и҃:

<red>В</red>е́сь бы́лъ є҆сѝ въ бз҃ѣ бг҃омы́слїемъ, и҆ ѹ҆крѣплѧ́емый бж҃їей бл҃года́тїю, непристꙋ́пенъ ꙗ҆ви́лсѧ є҆сѝ кова́рномꙋ ѕмі́ю, наблюда́ющемꙋ пѧ́тꙋ ше́ствꙋющихъ тѣ́снымъ пꙋте́мъ. Рꙋководѝ ѹ҆́бѡ и҆ на́съ непреткнове́ннѡ ходи́ти пꙋте́мъ за́повѣдей хрⷭ҇то́выхъ, да бл҃года́рнѡ вопїе́мъ тѝ:

<red>Р</red>а́дꙋйсѧ, пꙋтеводи́телю на́шъ ди́вный. Ра́дꙋйсѧ, кро́ткїй наста́вниче всѣ́хъ спаса́емыхъ. Ра́дꙋйсѧ, пе́рсте бж҃їй, ѹ҆казꙋ́ѧй на́мъ гѡ́рнѧѧ. Ра́дꙋйсѧ, гла́се нбⷭ҇ный, зовы́й всѣ́хъ на по́двиги спасе́нїѧ. Ра́дꙋйсѧ, чⷭ҇таѧ голꙋби́це, и҆мꙋ́щаѧ вѣ́твь ра́йскꙋю. Ра́дꙋйсѧ, дꙋхо́внаѧ ла́стовице, показꙋ́ющаѧ въ нетлѣ́нїи веснꙋ̀ грѧдꙋ́щагѡ вѣ́ка.

<red>Р</red>а́дꙋйсѧ, предста́телю на́шъ, а҆рте́мїе првⷣный.
