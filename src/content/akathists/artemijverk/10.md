---
title: "І҆́косъ є҃"
navigation:
  key: akathists-artemijverk-10
  title: "І҆́косъ є҃"
  parent: akathists-artemijverk
  order: 10
type: "akathist"
---

## І҆́косъ є҃:

<red>В</red>и́дѣвше кꙋпножи́тели твоѝ преспѣва́юща тѧ̀ бл҃гоче́стїемъ и҆ ра́зꙋмомъ, пра́ведне а҆рте́мїе, прославлѧ́хꙋ бл҃говоле́нїе бж҃їе, ѹ҆таева́ющее ѿ премꙋ́дрыхъ и҆ разꙋ́мныхъ бога́тство бл҃года́ти и҆ вѣ́дѣнїѧ є҆ѧ̀, по сло́вꙋ сп҃си́телѧ, и҆ ѿкрыва́ющее та̑ младе́нцємъ. Тѣ́мже и҆ мы̀, ра́дꙋющесѧ написа́нїю и҆́мени твоегѡ̀ на нб҃сѣ́хъ, съ ѹ҆тѣше́нїемъ возно́симъ тебѣ̀ хвалє́бныѧ пѣ̑сни:

<red>Р</red>а́дꙋйсѧ, и҆збра́нный сосꙋ́де бж҃їѧ бл҃года́ти. Ра́дꙋйсѧ, прїѧ́телище дарѡ́въ дх҃а ст҃а́гѡ. Ра́дꙋйсѧ, и҆спо́лненный дарова́нїѧ чꙋде́съ и҆сцѣле́нїй. Ра́дꙋйсѧ, вы́шнїѧ премꙋ́дрости бж҃їѧ прїе́мниче. Ра́дꙋйсѧ, ра́зꙋма дꙋхо́внагѡ сокро́вище. Ра́дꙋйсѧ, бл҃гі́й длѧ на́съ совѣ́тниче. Ра́дꙋйсѧ, и҆спо́лненный спаси́тельнагѡ вѣ́дѣнїѧ. Ра́дꙋйсѧ, пла́меню неꙋгаса́ѧй любвѐ. Ра́дꙋйсѧ, всесвѣ́тлаѧ ѕвѣздо̀, блиста́ющаѧ на тве́рди цр҃ко́внѣй. Ра́дꙋйсѧ, ѡ҆тра́до печа̑льнымъ. Ра́дꙋйсѧ, немощствꙋ́ющихъ врачꙋ̀. Ра́дꙋйсѧ, ѡ҆бꙋрева́емыхъ помо́щниче.

<red>Р</red>а́дꙋйсѧ, предста́телю на́шъ, а҆рте́мїе првⷣный.
