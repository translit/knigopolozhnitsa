---
title: "І҆́косъ ѕ҃"
navigation:
  key: akathists-artemijverk-12
  title: "І҆́косъ ѕ҃"
  parent: akathists-artemijverk
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ въ пꙋсты́ннѣмъ мѣ́стѣ де́бри лѣсны́ѧ, ꙗ҆́коже ѹ҆́треннѧѧ ѕвѣзда̀ по́слѣ мра́ка нощна́гѡ, и҆ просвѣти́лъ є҆сѝ ско́рѡ населе́нїе градѡ́въ, дре́внїѧ кевро́ли, пине́ги, а҆рха́нгельска, во́логды и҆ дале́кихъ стра́нъ, сїѧ́нїемъ бл҃годѣ́тельныхъ чꙋде́съ твои́хъ. И҆ ны́нѣ никто́же ѹ҆молчи́тъ вопи́ти тебѣ̀:

<red>Р</red>а́дꙋйсѧ, вели́кое свѣти́ло, просвѣща́ющее тьмꙋ̀ невѣ́дѣнїѧ. Ра́дꙋйсѧ, сокро́вище дꙋхо́вное, вѣ́рныхъ богатѧ́щее. Ра́дꙋйсѧ, чи́стаѧ стрꙋѐ бл҃года́ти бж҃їѧ. Ра́дꙋйсѧ, странѣ̀ твое́й сѣ́верной сла́во и҆ ѹ҆твержде́нїе. Ра́дꙋйсѧ, ꙗ҆́коже чи́стый а҆́гг҃лъ, поѧ́й пѣ́сни бг҃окра̑сныѧ, и҆ рꙋководѧ́й къ томꙋ̀ ѡ҆би́тель твою̀. Ра́дꙋйсѧ, чи́стаѧ пти́це, въ гнѣ̑зда нбⷭ҇наѧ прїѧ́таѧ. Ра́дꙋйсѧ, ꙗ҆́блоко бл҃гово́нное, вѣ́рныхъ дꙋ́шы благоꙋха́ющее. Ра́дꙋйсѧ, прекра́снаѧ ли́лїе ѹ҆слажда́ющаѧ сердца̀ вѣ́рныхъ. Ра́дꙋйсѧ, млада́ѧ вѣ́тве ра́йскагѡ дре́ва, и҆зрасти́вшаѧ сла́дкїй пло́дъ дꙋхо́вный прест҃ѣ́й трⷪ҇цѣ. Ра́дꙋйсѧ, немерца́ющаѧ лꙋчѐ правосла́внагѡ ѹ҆че́нїѧ. Ра́дꙋйсѧ, ма́слино цр҃кве хрⷭ҇то́вы, и҆сточа́ющаѧ на́мъ ди́вный є҆ле́й ми́лости бж҃їей. Ра́дꙋйсѧ, вїногра́днаѧ лозо̀, напаѧ́ющаѧ на́съ ѡ҆тра́днымъ ѹ҆пова́нїемъ на спаси́тєльнаѧ ѡ҆бѣтова̑нїѧ. Ра́дꙋйсѧ, смоко́внице, сла́достїю свое́ю грѣхо́внꙋю го́речь ѿража́ющаѧ.

<red>Р</red>а́дꙋйсѧ, предста́телю на́шъ, а҆рте́мїе првⷣный.
