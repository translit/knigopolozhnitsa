---
title: "Конда́къ і҃"
navigation:
  key: akathists-artemijverk-19
  title: "Конда́къ і҃"
  parent: akathists-artemijverk
  order: 19
type: "akathist"
---

## Конда́къ і҃:

<red>С</red>пастѝ хотѧ́щаго всѧ́каго человѣ́ка, и҆́скреннѡ моли́лъ є҆сѝ наста́вити тѧ̀ на пꙋ́ть спасе́нїѧ, и҆ бл҃года́тїю бж҃їею ѡ҆зари́вшею тѧ̀, прише́лъ є҆сѝ въ нбⷭ҇ный і҆ерⷭ҇ли́мъ, и҆дѣ́же ѹ҆зрѣ́въ лице́мъ къ лицꙋ̀ того̀, є҆гѡ́же и҆́мѧ, ꙗ҆́кѡ мѵ́ро и҆злїѧ́нное, та́мѡ воспѣва́еши непреста́ннѡ сла́вꙋ бг҃ꙋ: <red>А҆</red>ллилꙋ́їа.
