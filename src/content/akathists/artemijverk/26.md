---
title: "Мл҃тва"
navigation:
  key: akathists-artemijverk-26
  title: "Мл҃тва"
  parent: akathists-artemijverk
  order: 26
type: "akathist"
---

## Мл҃тва:

<versal>С</versal>т҃ы́й ѹ҆го́дниче бж҃їй, пра́ведный а҆рте́мїе, при́сный храни́телю ст҃ы́ѧ ѡ҆би́тели, твои́мъ и҆́менемъ ѹ҆кра́шенной, и҆ бли́зкїй защи́тниче всегѡ̀ сѣ́вернагѡ кра́ѧ рѡссі́йскїѧ страны̀! При́зри ми́лостивнѡ на ѹ҆се́рднꙋю мл҃твꙋ на́съ грѣ́шныхъ, и҆ твои́мъ бл҃гомо́щнымъ предста́телствомъ и҆спросѝ на́мъ ѹ҆ гдⷭ҇а проще́нїе согрѣше́нїй на́шихъ, преспѣ́ѧнїе въ вѣ́рѣ бл҃гоче́стїи, и҆ ѡ҆гражде́нїе ѿ ко́зней дїа́вольскихъ. Молѝ гдⷭ҇а, стра́ждꙋщꙋю странꙋ̀ рѡссі́йскꙋю ѿ лю́тыхъ безбѡ́жникъ и҆ вла́сти и҆́хъ да свободи́тъ, и҆ да возста́витъ престо́лъ правосла́вныхъ царе́й: вѣ́рныхъ рабѡ́въ є҆гѡ̀, въ ско́рби и҆ печа́ли де́нь и҆ но́щь вопїю́щихъ къ немꙋ̀, многоболѣ́зный во́пль да ѹ҆слы́шитъ и҆ да и҆зведе́тъ ѿ поги́бели живо́тъ на́шъ, да пода́стъ и҆ всѣ̑мъ лю́демъ ми́ръ, тишинꙋ̀ и҆ нелицемѣ́рное послꙋша́нїе, да сподо́битъ всѣ́хъ на́съ полꙋчи́ти, по хрⷭ҇тїа́нской кончи́нѣ, нбⷭ҇ное црⷭ҇твїе, и҆дѣ́же всѝ пра́веднїи, вмѣ́стѣ съ тобо́ю, вѣ́чнѡ сла́вѧтъ ѻ҆ц҃а̀ и҆ сн҃а и҆ ст҃а́го дх҃а. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
