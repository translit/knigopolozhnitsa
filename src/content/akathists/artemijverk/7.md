---
title: "Конда́къ д҃"
navigation:
  key: akathists-artemijverk-7
  title: "Конда́къ д҃"
  parent: akathists-artemijverk
  order: 7
type: "akathist"
---

## Конда́къ д҃:

<red>Б</red>ꙋ́рѧ страсте́й и҆ треволне́нїй жите́йскихъ не пости́же тѧ̀, и҆мѣ́ющаго въ се́рдцы твое́мъ ми́ръ бж҃їй, всели́выйсѧ бога́тнѡ въ тѧ̀, блаже́нне а҆рте́мїе: вѣ́три непостоѧ́нныхъ ѹ҆че́нїй, не волнова́ли ми́рной дꙋшѝ твоеѧ̀. Сегѡ̀ ра́ди ꙗ҆влѧ́ѧ ꙗ҆́кѡ і҆ѡ́сифъ, ми́ръ бра́тїи твое́й, прове́лъ є҆сѝ днѝ живота̀ твоегѡ̀ въ ми́рѣ, тишинѣ̀ и҆ безмо́лвїи, и҆ ми́ръ бж҃їй, ѡ҆бита́ѧй въ глꙋбинѣ̀ дх҃а твоегѡ̀, возбꙋжда́лъ пѣ́ти тѧ̀ непреста́ннѡ бг҃ꙋ: <red>А҆</red>ллилꙋ́їа.
