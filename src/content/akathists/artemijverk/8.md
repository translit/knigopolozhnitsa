---
title: "І҆́косъ д҃"
navigation:
  key: akathists-artemijverk-8
  title: "І҆́косъ д҃"
  parent: akathists-artemijverk
  order: 8
type: "akathist"
---

## І҆́косъ д҃:

<red>С</red>лꙋ́шаѧ ѿ зако́на бж҃їѧ словеса̀ жи́зни вѣ́чныѧ, и҆мѣ́ѧ пома́занїе ѿ ст҃а́гѡ дх҃а, вѣ́далъ є҆сѝ бл҃ги́мъ чꙋ́вствомъ всѧ̑, не тре́бꙋѧ, да кто̀ ѹ҆чи́тъ тѧ̀, но ꙗ҆́кѡ то̀ само̀ пома́занїе ѹ҆ча́ше тѧ̀ ѡ҆ все́мъ, по сло́вꙋ возлю́бленнагѡ ѹ҆ченика̀ хрⷭ҇то́ва: воскрили́всѧ же бж҃е́ственнымъ дарова́нїемъ ѻ҆троча̀ мла́до, возне́слсѧ є҆сѝ на высотꙋ̀ хрⷭ҇тїа́нскагѡ бл҃гоче́стїѧ и҆ кро́тости, бг҃ꙋ возлю́бленне а҆рте́мїе. Сегѡ̀ ра́ди ди́вное ѡ҆ тебѣ̀ смотрѣ́нїе бж҃їе сла́вѧще, со дерзнове́нїемъ вопїе́мъ тѝ:

<red>Р</red>а́дꙋйсѧ, спаси́тельнагѡ внима́нїѧ себѣ̀ ди́вный на́мъ примѣ́ре. Ра́дꙋйсѧ, молча́нїѧ ѡ҆́бразе. Ра́дꙋйсѧ, мꙋ́дрости дꙋхо́вныѧ свѣ́тлое зерца́ло. Ра́дꙋйсѧ, и҆сто́чниче и҆сцѣле́нїй. Ра́дꙋйсѧ, чꙋдотво́рче преди́вный. Ра́дꙋйсѧ, сокро́вище цѣломꙋ́дрїѧ. Ра́дꙋйсѧ, цвѣ́те чистоты̀ и҆ неѕло́бїѧ. Ра́дꙋйсѧ, неви́нности сосꙋ́де. Ра́дꙋйсѧ, цвѣ́те а҆́гг҃льскїѧ пра́ведности. Ра́дꙋйсѧ, многоцѣ́нный ка́меню ра́йскїѧ жи́зни. Ра́дꙋйсѧ, сїѧ́нїе нбⷭ҇ныхъ свѣ́тлостей.

<red>Р</red>а́дꙋйсѧ, предста́телю на́шъ, а҆рте́мїе првⷣный.
