---
title: "І҆́косъ г҃"
navigation:
  key: akathists-artemijverk-6
  title: "І҆́косъ г҃"
  parent: akathists-artemijverk
  order: 6
type: "akathist"
---

## І҆́косъ г҃:

<red>И҆</red>мѣ́ѧ всегда̀ и҆ во все́мъ ѹ҆пова́нїе на бг҃а промысли́телѧ, и҆ въ ѹ҆бо́гомъ ѻ҆́тчемъ домꙋ̀ пребыва́ѧ, въ по́тѣ лица̀ твоегѡ̀ прїѡбрѣ́лъ є҆сѝ пропита́нїе: но лише́нный земны́хъ бла̑гъ, по во́ли бж҃їей, ꙗ҆ви́лсѧ є҆сѝ прича́стникомъ вѣ́чныхъ нбⷭ҇ныхъ бла̑гъ, првⷣне а҆рте́мїе. Похвалѧ́ѧ ѹ҆̀бо твою̀ нищетꙋ̀, лишє́нїѧ и҆ нꙋ́жды, привѣ́тственнѡ вопїе́мъ тѝ:

<red>Р</red>а́дꙋйсѧ, ѡ҆́бразе кро́тости и҆ трꙋдолю́бїѧ. Ра́дꙋйсѧ, нищетꙋ̀, на́съ ра́ди ѡ҆бнища́вшагѡ, хрⷭ҇та̀ бг҃а возлюби́вый. Ра́дꙋйсѧ, жите́йскихъ ѕѡ́лъ неприча́стный. Ра́дꙋйсѧ, грѣхолю́бныхъ коры́стей чꙋ́ждый. Ра́дꙋйсѧ, за лише́нїе земно́е ѹ҆тѣ́шенный ра́йскими наслаждє́нїи. Ра́дꙋйсѧ, за кро́тость и҆ смире́нїе, наслѣ́дниче црⷭ҇твїѧ нбⷭ҇нагѡ. Ра́дꙋйсѧ, за нꙋ́жды вре́мєнныѧ сподо́бивыйсѧ и҆з̾ѡби́лїѧ бла̑гъ вѣ́чной несконча́емой ра́дости. Ра́дꙋйсѧ, за чистотꙋ̀ се́рдца, ѹ҆досто́ивыйсѧ лицезрѣ́ти бг҃а вмѣ́стѣ со ст҃ы́ми а҆́гг҃лы. Ра́дꙋйсѧ, не прилага́вый се́рдца къ бла̑гѡмъ мі́ра сегѡ̀ непостоѧ̑ннымъ. Ра́дꙋйсѧ, и҆ска́вый нбⷭ҇ныхъ нетлѣ́нныхъ бла̑гъ въ моли́твѣ дома́шней и҆ цр҃ко́внѣй, и҆ въ ѡ҆бще́нїи та̑инъ хрⷭ҇то́выхъ. Ра́дꙋйсѧ, и҆спо́лненный бжⷭ҇твенныѧ любвѐ. Ра́дꙋйсѧ, прича́стниче безсме́ртныѧ трапе́зы. Ра́дꙋйсѧ, стѧжа́вшый смире́нїемъ высѡ́каѧ и҆ нището́ю бога̑таѧ, по подража́нїю ст҃и́телю нїкола́ю. Ра́дꙋйсѧ, хра́ма є҆гѡ̀ въ жи́зни твое́й мл҃твенникъ бы́вый. Ра́дꙋйсѧ, ꙗ҆́кѡ мздꙋ̀ мно́гꙋ прїе́мый ѿ гдⷭ҇а бг҃а на нб҃сѣ́хъ.

<red>Р</red>а́дꙋйсѧ, предста́телю на́шъ, а҆рте́мїе првⷣный.
