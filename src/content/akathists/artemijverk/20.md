---
title: "І҆́косъ і҃"
navigation:
  key: akathists-artemijverk-20
  title: "І҆́косъ і҃"
  parent: akathists-artemijverk
  order: 20
type: "akathist"
---

## І҆́косъ і҃:

<red>С</red>тѣна̀ тверда̀ и҆ несокрꙋши́ма ѡ҆гра́да ѡ҆би́тели, ст҃о́мꙋ и҆́мени твоемꙋ̀ посвѧще́ннѣй, сꙋ́ть неꙋсы̑пныѧ твоѧ̑ къ бг҃ꙋ мл҃твы, ст҃ы́й првⷣный а҆рте́мїе. Тѣ́мже живꙋ́щїи въ не́й бл҃года́рнѡ возно́сѧтъ къ тебѣ̀ гла́сы:

<red>Р</red>а́дꙋйсѧ, храни́телю на́шъ крѣ́пкїй. Ра́дꙋйсѧ, неꙋсы́пный защи́тниче на́шъ. Ра́дꙋйсѧ, наста́вникѡвъ на́шихъ ѡ҆хранѧ́ѧй ѿ па́гꙋбныхъ бѣ́дствїй. Ра́дꙋйсѧ, и҆спꙋща́ѧй на врагѡ́въ стрѣ́лы стра́ха. Ра́дꙋйсѧ, щитѐ тве́рдый па́че мѣ́дѧнагѡ. Ра́дꙋйсѧ, бронѐ пра́вды, ѿража́ющаѧ каменомета̑нїѧ а҆́дскихъ мꙋ́рїнѡвъ. Ра́дꙋйсѧ, ѡ҆би́тели мона́хѡвъ и҆ все́й странѣ̀ на́шей похвало̀ и҆ ѹ҆твержде́нїе. Ра́дꙋйсѧ, трꙋжда́ющихсѧ по́моще. Ра́дꙋйсѧ, молчали́выхъ и҆ кро́ткихъ ра́досте. Ра́дꙋйсѧ, больны́хъ и҆сцѣле́нїе. Ра́дꙋйсѧ, немощны́хъ ѹ҆крѣпле́нїе. Ра́дꙋйсѧ, ѹ҆ны́лыхъ бо́дросте. Ра́дꙋйсѧ, скорбѧ́щихъ ѹ҆тѣше́нїе.

<red>Р</red>а́дꙋйсѧ, предста́телю на́шъ, а҆рте́мїе првⷣный.
