---
title: "І҆́косъ и҃"
navigation:
  key: akathists-spiridon-16
  title: "І҆́косъ и҃"
  parent: akathists-spiridon
  order: 16
type: "akathist"
---

## І҆́косъ и҃:

<red>В</red>е́сь мі́ръ ѹ҆́жасомъ мно́гимъ содрогнꙋ́сѧ, є҆гда̀ ѹ҆слы́ша, ꙗ҆́кѡ сме́рть, по гла́сꙋ твоемꙋ̀, возвраща́етъ и҆з̾ гробѡ́въ мертвецы̀ своѧ̑, и҆ возопѝ:

<red>Р</red>а́дꙋйсѧ, ѹ҆ме́ршꙋю дще́рь свою̀, да ꙗ҆ви́тъ врꙋче́нное є҆́й сокро́вище, къ жи́зни воззва́вый: ра́дꙋйсѧ, ско́рбнꙋю вдови́цꙋ, на сохране́нїе зла́то вда́вшꙋю, ѹ҆тѣ́шивый. Ра́дꙋйсѧ, ѹ҆ме́ршее ѻ҆троча̀ и҆з̾ ме́ртвыхъ воскреси́вый: ра́дꙋйсѧ, ꙗ҆́кѡ ма́терь є҆гѡ̀, внеза́пнѡ ѿ ра́дѡсти ѹ҆ме́ршꙋю, ѡ҆живи́вый. Ра́дꙋйсѧ, ꙗ҆́кѡ ѹ҆подо́билсѧ є҆сѝ и҆лі́и, моли́твами сы́нꙋ саре́птскїѧ жены̀ жи́знь возврати́вшемꙋ: ра́дꙋйсѧ, ꙗ҆́кѡ и҆ є҆лїссе́ю, возбꙋди́вшемꙋ ѿ смє́рти ѻ҆троча̀ подража́лъ є҆сѝ. Ра́дꙋйсѧ, па́стырю, прїи́скреннѣ лю́бѧщїй человѣ̑ки: ра́дꙋйсѧ, женѣ̀ блꙋдни́цѣ, сле́зами нѡ́зѣ твоѝ ѡ҆мы́вшей, грѣхѝ и҆́менемъ бг҃а ѿпꙋсти́вый. Ра́дꙋйсѧ, ст҃ꙋ́ю ре́вность верхо́внаго а҆пⷭ҇ла стѧжа́вый: ра́дꙋйсѧ, ꙗ҆́кѡ нераска́ѧннаѧ грѣ́шница, по глаго́лꙋ твоемꙋ̀, въ тѧ́жкихъ болѣ́знехъ ѹ҆́мре. Ра́дꙋйсѧ, землѝ плодо́носїе моли́твами твои́ми и҆спроси́вый: ра́дꙋйсѧ, непрело́жное воскресе́нїѧ человѣ́кѡвъ ѹ҆вѣре́нїе.

<red>Р</red>а́дꙋйсѧ, спѷрїдѡ́не, преди́вный чꙋдотво́рче.
