---
title: "І҆́косъ є҃"
navigation:
  key: akathists-spiridon-10
  title: "І҆́косъ є҃"
  parent: akathists-spiridon
  order: 10
type: "akathist"
---

## І҆́косъ є҃:

<red>Р</red>авноа́гг҃ельна спѷрїдѡ́на зри́мъ, вели́кагѡ чꙋдотво́рца. Нѣ́когда страна̀ ѿ бездо́ждїѧ и҆ за́сꙋхи вельмѝ пострада̀: бы́сть гла́дъ и҆ ꙗ҆́зва, и҆ мно́гое мно́жество люде́й ѹ҆мро́ша, моли́твами же ст҃и́телѧ сни́де съ небесѐ на зе́млю до́ждь. Лю́дїе же, и҆зба́вльшесѧ ѿ бѣ́дствїѧ, благода́рственно взыва́хꙋ:

<red>Р</red>дꙋйсѧ, вели́комꙋ прⷪ҇ро́кꙋ и҆лїѝ ѹ҆подо́бивыйсѧ: ра́дꙋйсѧ, ꙗ҆́кѡ до́ждь, ѿе́млющїй гла́дъ и҆ недꙋ́ги, бл҃говре́менне низве́лъ є҆сѝ. Ра́дꙋйсѧ, па́ки моли́твами свои́ми не́бо заключи́вый: ра́дꙋйсѧ, ꙗ҆́кѡ немилосе́рдагѡ кꙋпца̀ лише́нїемъ и҆мѣ́нїѧ наказа́лъ є҆сѝ. Ра́дꙋйсѧ, ꙗ҆́кѡ тре́бꙋющимъ пи́щꙋ ѻ҆би́льнѡ дарова́лъ є҆сѝ: ра́дꙋйсѧ, ꙗ҆́кѡ любоблагоꙋтро́бїе бг҃а къ лю́демъ подвиза́еши. Ра́дꙋйсѧ, взе́млѧй не́мѡщи немощны́хъ: ра́дꙋйсѧ, бг҃облагода́тный человѣ́кѡмъ помо́щниче. Ра́дꙋйсѧ, болѧ́щимъ здра́вїе подава́ѧй: ра́дꙋйсѧ, є҆го́же трепе́щꙋтъ де́мони. Ра́дꙋйсѧ, безчи́сленныхъ чꙋде́съ и҆сто́чниче.

<red>Р</red>а́дꙋйсѧ, спѷрїдѡ́не, преди́вный чꙋдотво́рче.
