---
title: "І҆́косъ ѕ҃"
navigation:
  key: akathists-spiridon-12
  title: "І҆́косъ ѕ҃"
  parent: akathists-spiridon
  order: 12
type: "akathist"
---

## І҆́косъ ѕ҃:

<red>Н</red>аро́дъ кѵ́пра нѣ́когда за ѹ҆множе́нїе беззако́нїй наказа̀ гдⷭ҇ь безпло́дїемъ землѝ, є҆гда̀ же прїи́де къ ст҃о́мꙋ спѷрїдѡ́нꙋ зна́емый земледѣ́лецъ, просѧ̀ по́мощи, дадѐ є҆мꙋ̀ ст҃ы́й зла́то: минꙋ́вшꙋ же бѣ́дствїю, земледѣ́лецъ ѻ҆́ный возвратѝ па́ки зла́то и҆, ѽ чꙋдесѐ! Зла́то ѕмі́й бы́сть. Прославлѧ́юще бг҃а, ди́внагѡ во ст҃ы́хъ свои́хъ, вопїе́мъ:

<red>Р</red>а́дꙋйсѧ, ꙗ҆́кѡ мѡѷсе́ю, чꙋде́снѡ преложи́вшемꙋ же́злъ въ ѕмі́ѧ, подража́лъ є҆сѝ: ра́дꙋйсѧ, человѣколюби́вый па́стырю, и҆збавлѧ́ѧй ѿ бѣ́дъ словє́сныѧ ѻ҆́вцы ста́да своегѡ̀. Ра́дꙋйсѧ, ѻ҆би́льнѡ всѣ́хъ всѣ́ми бла́гами ѡ҆богаща́ѧй: ра́дꙋйсѧ, ꙗ҆́кѡ и҆лїа̀, бѣ́дныхъ пита́вый. Ра́дꙋйсѧ, немилосе́рдыхъ къ милосе́рдїю ѡ҆браща́ѧй: ра́дꙋйсѧ, достоподража́емый примѣ́ръ любвѐ длѧ человѣ́кѡвъ, въ мі́рѣ живꙋ́щихъ. Ра́дꙋйсѧ, вѣ́рныхъ и҆ невѣ́рныхъ въ бѣда́хъ ѹ҆тѣше́нїе: ра́дꙋйсѧ, дре́во сенноли́ственное, гра́дъ и҆ странꙋ̀ ѡ҆сѣнѧ́ющее. Ра́дꙋйсѧ, сла́во и҆ похвало̀ керкѵ́рѧнъ: ра́дꙋйсѧ, над̾ вла́гою и҆ сꙋ́шею, зно́емъ и҆ хла́домъ бл҃года́тїю бж҃їею влады́чествꙋѧй. Ра́дꙋйсѧ, ѹ҆ста́вы землѝ моли́твою премѣнѧ́ѧй: ра́дꙋйсѧ, бꙋ̑дꙋщаѧ, ꙗ҆́кѡ настоѧ̑щаѧ, прови́дѣвый.

<red>Р</red>а́дꙋйсѧ, спѷрїдѡ́не, преди́вный чꙋдотво́рче.
