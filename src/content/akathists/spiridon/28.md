---
title: "Мл҃тва г҃"
navigation:
  key: akathists-spiridon-28
  title: "Мл҃тва г҃"
  parent: akathists-spiridon
  order: 28
type: "akathist"
---

## Мл҃тва г҃:

<versal>Ѽ</versal> преблаже́нне ст҃и́телю спѷрїдѡ́не! Ѹ҆молѝ благосе́рдїе человѣколю́бца бг҃а, да не ѡ҆сꙋ́дитъ на́съ по беззако́нїємъ на́шимъ, но да сотвори́тъ съ на́ми по ми́лости свое́й. И҆спросѝ на́мъ, раба́мъ бж҃їимъ <red>и҆мена̀</red>, ѹ҆ хрⷭ҇та̀ и҆ бг҃а на́шегѡ ми́рное и҆ безмѧте́жное житїѐ, здра́вїе дꙋше́вное и҆ тѣле́сное. И҆зба́ви на́съ ѿ всѧ́кихъ бѣ́дъ дꙋше́вныхъ и҆ тѣле́сныхъ, ѿ всѣ́хъ томле́нїй и҆ дїа́вольскихъ навѣ́тѡвъ. Помина́й на́съ ѹ҆ прⷭ҇то́ла вседержи́телѧ и҆ ѹ҆молѝ гдⷭ҇а, да пода́стъ мно́гихъ на́шихъ грѣхѡ́въ проще́нїе, безбѣ́дное и҆ ми́рное житїѐ, да да́рꙋетъ на́мъ, кончи́ны же живота̀ непосты́дныѧ и҆ ми́рныѧ и҆ блажє́нства вѣ́чнагѡ въ бꙋ́дꙋщемъ вѣ́цѣ сподо́битъ на́съ, да непреста́ннѡ возсыла́емъ сла́вꙋ и҆ благодаре́нїе ѻ҆ц҃ꙋ̀ и҆ сн҃ꙋ и҆ дх҃ꙋ ст҃о́мꙋ, ны́нѣ и҆ при́снѡ и҆ во вѣ́ки вѣкѡ́въ.

{% illustration "small-ornaments/ornament-from-12th-century-armenian-gospel-crider", "small" %}
