---
title: "Конда́къ д҃"
navigation:
  key: akathists-spiridon-7
  title: "Конда́къ д҃"
  parent: akathists-spiridon
  order: 7
type: "akathist"
---

## Конда́къ д҃:

<red>Ж</red>и́знь проводѧ̀ въ ѹ҆бо́жествѣ и҆ нищетѣ̀, ни́щимъ и҆ бѣ̑днымъ бы́лъ є҆сѝ пита́тель и҆ помо́щникъ и҆ любвѐ ра́ди къ ни́щимъ ѕмі́ѧ въ зла́то преложи́лъ є҆сѝ и҆ да́лъ є҆сѝ ѻ҆́ное тре́бꙋющемꙋ твоеѧ̀ по́мощи. Дивѧ́щесѧ ѡ҆ чꙋдесѝ се́мъ, благода́рственно вопїе́мъ къ бг҃ꙋ: <red>А҆</red>ллилꙋ́їа.
