---
title: "І҆́косъ з҃"
navigation:
  key: akathists-spiridon-14
  title: "І҆́косъ з҃"
  parent: akathists-spiridon
  order: 14
type: "akathist"
---

## І҆́косъ з҃:

<red>Н</red>о́вое чꙋ́до ви́димъ и҆ бг҃олѣ́пное: є҆гда̀ ты̀, ѻ҆́тче, ше́ствовалъ и҆зба́вити непови́ннѡ ѡ҆сꙋжде́ннагѡ на сме́рть, бꙋ́рный пото́къ преградѝ пꙋ́ть тебѣ̀: ты̀ же и҆́менемъ всемогꙋ́щаго бг҃а повелѣ́лъ є҆мꙋ̀ ста́ти и҆ преше́лъ є҆сѝ со спꙋ̑тники чрез̾ рѣкꙋ̀, ꙗ҆́кѡ по сꙋ́хꙋ. Сла́ва ѡ҆ се́мъ чꙋдесѝ распространи́сѧ всю́дꙋ, и҆ всѝ просла́виша бг҃а, вопїю́ще къ тебѐ:

<red>Р</red>а́дꙋйсѧ, ꙗ҆́кѡ и҆ногда̀ і҆исꙋ́съ наѵи́нъ чрез̾ і҆ѻрда́нъ рѣкꙋ̀ по сꙋ́хꙋ преше́дый: ра́дꙋйсѧ, рѣ̑чнаѧ ѹ҆стремлє́нїѧ гла́сомъ свои̑мъ ѹ҆кроти́вый. Ра́дꙋйсѧ, ꙗ҆́кѡ трꙋ́дный пꙋ́ть предпрїѧ́лъ є҆сѝ, дви́жимый милосе́рдїемъ: ра́дꙋйсѧ, ꙗ҆́кѡ клеветꙋ̀ разрꙋши́лъ є҆сѝ и҆ непови́ннаго ѿ ѹ҆́зъ темни́цы и҆ напра́сныѧ смє́рти и҆зба́вилъ є҆сѝ. Ра́дꙋйсѧ, жи́зни по бз҃ѣ благі́й поспѣ́шниче: ра́дꙋйсѧ, непови́ннѡ ѹ҆гнете́нныхъ защи́тителю. Ра́дꙋйсѧ, ѹ҆ста́вѡвъ є҆стества̀ во́днагѡ премѣни́телю: ра́дꙋйсѧ, ꙗ҆́кѡ сꙋдїю̀ вразꙋми́лъ є҆сѝ и҆ ѿ ѹ҆бі́йства спа́слъ є҆сѝ. Ра́дꙋйсѧ, и҆́стинное и҆справле́нїе дꙋ́шъ: ра́дꙋйсѧ, ди́внаѧ си́ло, потѡ́ки ѹ҆дѣржава́ющаѧ. Ра́дꙋйсѧ, ѹ҆слажда́ющїй сердца̀ человѣ́кѡвъ, къ тебѣ̀ притека́ющихъ: ра́дꙋйсѧ, человѣколю́бїю а҆враа́ма подража́телю.

<red>Р</red>а́дꙋйсѧ, спѷрїдѡ́не, преди́вный чꙋдотво́рче.
