---
title: "І҆́косъ а҃і"
navigation:
  key: akathists-spiridon-22
  title: "І҆́косъ а҃і"
  parent: akathists-spiridon
  order: 22
type: "akathist"
---

## І҆́косъ а҃і:

<red>С</red>вѣтоза́рное со́лнцѣ мі́рови, собесѣ́дникъ а҆́гг҃лѡвъ бы́лъ є҆сѝ на землѝ, ст҃и́телю спѷрїдѡ́не: преда́въ же дꙋ́хъ тво́й въ рꙋ́цѣ бж҃їи, пресели́лсѧ є҆сѝ въ гѡ́рнѧѧ селє́нїѧ, молѧ́сѧ за мі́ръ пред̾ прⷭ҇то́ломъ влады́ки. Мы̀ же, живꙋ́щїи на землѝ, вопїе́мъ тѝ:

<red>Р</red>а́дꙋйсѧ, ꙗ҆́кѡ тебѐ, є҆щѐ жи́вꙋ сꙋ́щꙋ, сослꙋжа́хꙋ а҆́гг҃ли: ра́дꙋйсѧ, ѱалмопѣ́нїе а҆рха́гг҃ловъ слы́шавый. Ра́дꙋйсѧ, ви́димый ѻ҆́бразѣ на́шегѡ преѡбражє́нїѧ: ра́дꙋйсѧ, ꙗ҆́кѡ недоста́вшꙋ є҆ле́ю въ хра́мѣ бг҃ъ тебѐ ра́ди съ и҆збы́ткомъ лампа́ды напо́лни тѣ́мъ. Ра́дꙋйсѧ, лампа́до бж҃е́ственнагѡ сїѧ́нїѧ: ра́дꙋйсѧ, сосꙋ́де благода́ти бж҃їей, ѻ҆би́льнѡ, подо́бїе є҆ле́ю, наполнѧ́ющей дꙋ́шꙋ твою̀. Ра́дꙋйсѧ, неизсѧка́емый и҆сто́чниче, при́снѡ и҆сточа́ющїй всѣ́мъ тѡ́ки бл҃года́ти: ра́дꙋйсѧ, ѡ҆ не́мже и҆зꙋмлѧ́ютсѧ а҆́гг҃ли. Ра́дꙋйсѧ, прослꙋша́ние дїа́кона въ хра́мѣ наказа́вый: ра́дꙋйсѧ, тщесла́вившагосѧ свои́мъ гла́сомъ и҆ гла́са, и҆ ѧ҆зы́ка лиши́вый. Ра́дꙋйсѧ, ꙗ҆́кѡ во вре́мѧ зно́ѧ, внеза́пꙋ роса̀, снизше́дшаѧ свы́ше, сщ҃е́ннꙋю твою̀ главꙋ̀ прохладѝ: ра́дꙋйсѧ, въ зна́менїи се́мъ бли́зость преставлє́нїѧ своегѡ̀ прови́дѣвый.

<red>Р</red>а́дꙋйсѧ, спѷрїдѡ́не, преди́вный чꙋдотво́рче.
