---
title: "І҆́косъ з҃"
navigation:
  key: akathists-tsarstvenny-14
  title: "І҆́косъ з҃"
  parent: akathists-tsarstvenny
  order: 14
type: "akathist"
---

## І҆́косъ з҃:

<red>Н</red>о́вꙋю млⷭ҇ть дарова̀ гдⷭ҇ь наро́дꙋ рꙋ́сскомꙋ, цѣломꙋ́дрєнныѧ дщє́ри ца́рственныѧ четы̀, ѻ҆́льгꙋ, татїа́нꙋ, марі́ю и҆ а҆настасі́ю. Ты̑ѧ бо жена́мъ мѷроно́сицамъ подража́ющыѧ, є҆ле́емъ млⷭ҇рдїѧ болѧ́щымъ и҆ стра́ждꙋщымъ послꙋжи́ша, и҆ сме́рть за хрⷭ҇та̀ прїе́мшѧ, ны́нѣ прⷭ҇то́лꙋ бж҃їю предстоѧ́тъ. Сегѡ̀ ра́ди прославлѧ́емъ и҆̀хъ си́це:

<red>Р</red>а́дꙋйтесѧ, дщє́ри царє́вы, ѡ҆бѣтова́нїй бж҃їихъ сподо́бльшыѧсѧ. Ра́дꙋйтесѧ, за́повѣдь бж҃їю ѡ҆ почита́нїи роди́телей соблю́дшыѧ. Ра́дꙋйтесѧ, досто́инство ца́рственное ст҃о сохра́ньшыѧ. Ра́дꙋйтесѧ, стїхі́ѧми мі́ра сегѡ̀ не порабощє́нныѧ. Ра́дꙋйтесѧ, лю́демъ, сꙋ́щымъ въ бѣда́хъ и҆ ско́рбехъ, ꙗ҆́кѡ хрⷭ҇тꙋ̀, послꙋжи́вшыѧ. Ра́дꙋйтесѧ, за врагѡ́въ свои́хъ ѹ҆се́рднѡ моли́вшыѧсѧ. Ра́дꙋйтесѧ, а҆́гницы непорѡ́чныѧ, въ же́ртвꙋ бг҃ꙋ себѐ прине́сшыѧ. Ра́дꙋйтесѧ, невѣ̑сты хрⷭ҇тѡ́вы, въ черто́зѣхъ жениха̀ нбⷭ҇нагѡ пребыва́ющыѧ.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
