---
title: "І҆́косъ и҃"
navigation:
  key: akathists-tsarstvenny-16
  title: "І҆́косъ и҃"
  parent: akathists-tsarstvenny
  order: 16
type: "akathist"
---

## І҆́косъ и҃:

<red>К</red>ъ вы̑шнимъ дꙋше́ю чи́стою ѹ҆стремлѧ́ѧсѧ, ст҃ы́й царе́вичꙋ а҆леѯі́е, и҆змла́да болѣ́знь ꙗ҆́кѡ крⷭ҇тъ, ѿ гдⷭ҇а да́нный, безро́потнѡ поне́слъ є҆сѝ, послѣди́ же, ꙗ҆́кѡ а҆́гнецъ неѕло́бивый, рꙋка́ми ѕлочести́выхъ ѹ҆бїе́нъ, мл҃твенникъ пред̾ бг҃омъ ꙗ҆ви́лсѧ є҆сѝ. Сегѡ̀ ра́ди воспѣва́емъ тѝ си́це:

<red>Р</red>а́дꙋйсѧ, ѻ҆троча̀, ѿ ѹ҆тро́бы ма́тере бг҃омъ пред̾избра́нное. Ра́дꙋйсѧ, ча́до, мл҃твами саро́вскагѡ чꙋдотво́рца рѡссі́и дарова́нное. Ра́дꙋйсѧ, страда́льче, и҆змла́да скѡ́рби и҆ недꙋ̑ги безро́потнѡ понесы́й ра́дꙋйсѧ, царе́вичꙋ, въ болѣ́знехъ сострада́нїе къ лю́демъ ѡ҆брѣты́й. Ра́дꙋйсѧ, наслѣ́дниче, лише́нїе ца́рства земна́гѡ со смире́нїемъ прїе́мый. Ра́дꙋйсѧ, стрⷭ҇тоте́рпче, црⷭ҇твїѧ нбⷭ҇нагѡ ѿ бг҃а ѹ҆досто́енный. Ра́дꙋйсѧ, а҆́гнче неѕло́биве, ѿ безбо́жныхъ закла́нный. Ра́дꙋйсѧ, ца́рственный ѻ҆́троче, вѣнце́мъ нетлѣ́ннымъ ѿ цр҃ѧ̀ ца́рствꙋющихъ ѹ҆вѣнча́нный.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
