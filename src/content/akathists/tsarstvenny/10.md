---
title: "І҆́косъ є҃"
navigation:
  key: akathists-tsarstvenny-10
  title: "І҆́косъ є҃"
  parent: akathists-tsarstvenny
  order: 10
type: "akathist"
---

## І҆́косъ є҃:

<red>В</red>и́дѧ ца́рственный стрⷭ҇тоте́рпецъ ю҆́ницꙋ а҆леѯа́ндрꙋ, ꙗ҆́кѡ голꙋби́цꙋ чи́стꙋ, и҆збра̀ ю҆̀ себѣ̀ въ бл҃говѣ́рнꙋю сꙋпрꙋ́жницꙋ, правосла́внꙋю цари́цꙋ и҆ ма́терь наро́да рѡссі́йскагѡ. Мы́ же вѣ́дꙋще ѹ҆се́рдное слꙋже́нїе є҆ѧ̀, воспѣва́емъ си́це:

<red>Р</red>а́дꙋйсѧ, и҆мени́тагѡ ро́да бл҃гочести́вое прозѧбе́нїе. Ра́дꙋйсѧ, ѿ лю́терскїѧ вѣ́ры къ правосла́вїю ѻ҆́бразе сп҃си́тельнагѡ прехожде́нїѧ. Ра́дꙋйсѧ, всѣ́мъ се́рдцемъ мл҃твꙋ возлюби́вшаѧ. Ра́дꙋйсѧ, ѡ҆ слꙋ́жбѣ бж҃їей серде́чнѡ ревнова́вшаѧ. Ра́дꙋйсѧ, сло́вомъ бж҃їимъ и҆ писа́нїемъ ст҃ы́хъ ѻ҆тє́цъ себѐ назда́вшаѧ. Ра́дꙋйсѧ, ѹ҆ста́вы цр҃кѡ́вныѧ бл҃гоговѣ́йнѡ соблюда́вшаѧ. Ра́дꙋйсѧ, рꙋ́сское бл҃гоче́стїе досто́йнѣ воспрїе́мшаѧ. Ра́дꙋйсѧ, и҆́стинныѧ жи́зни во хрⷭ҇тѣ̀ прїѡбщи́вшаѧсѧ.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
