---
title: "І҆́косъ ѕ҃"
navigation:
  key: akathists-tsarstvenny-12
  title: "І҆́косъ ѕ҃"
  parent: akathists-tsarstvenny
  order: 12
type: "akathist"
---

## І҆́косъ ѕ҃:

<red>В</red>озсїѧ̀ въ странѣ̀ рѡссі́йстѣй, ꙗ҆́кѡ прекра̑снаѧ свѣти̑ла, бл҃говѣ́рнаѧ ца́рственнаѧ чета̀ нїкола́й и҆ а҆леѯа́ндра, сꙋпрꙋ́зи, сою́зомъ любвѐ хрⷭ҇то́вы свѧзꙋ́емїи. Мы́ же прославлѧ́юще ѻ҆́бразъ и҆́хъ цѣломꙋ́дреннагѡ и҆ добронра́внагѡ житїѧ̀ въ мі́рѣ се́мъ, со бл҃гоговѣ́нїемъ воспѣва́емъ си́це:

<red>Р</red>а́дꙋйтесѧ, всѣ́мъ се́рдцемъ бг҃а взыска́вшїи. Ра́дꙋйтесѧ, въ пꙋте́хъ гдⷭ҇нихъ непоро́чнѡ ходи́вшїи. Ра́дꙋйтесѧ, дво́ице чтⷭ҇на́ѧ, свы́ше и҆збра́ннаѧ. Ра́дꙋйтесѧ, дво́ице ст҃а́ѧ, сла́вою и҆ че́стїю ѿ бг҃а вѣнча́ннаѧ. Ра́дꙋйтесѧ, цѣломꙋ́дрїе сꙋпрꙋ́жеское многоча́дїемъ просла́вившїи. Ра́дꙋйтесѧ, ча̑да ва̑ша, ꙗ҆́кѡ новосаждє́нїѧ ма̑сличнаѧ, ѡ҆́крестъ трапе́зы нбⷭ҇ныѧ собра́вшїи. Ра́дꙋйтесѧ, сꙋпрꙋ́ги во бл҃гоче́стїи и҆ любвѝ жи́ти наꙋча́ющїи. Ра́дꙋйтесѧ, ми́ръ хрⷭ҇то́въ ѻ҆́нымъ млⷭ҇тивнѡ низпосыла́ющїи.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
