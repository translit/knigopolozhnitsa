---
title: "І҆́косъ і҃"
navigation:
  key: akathists-tsarstvenny-20
  title: "І҆́косъ і҃"
  parent: akathists-tsarstvenny
  order: 20
type: "akathist"
---

## І҆́косъ і҃:

<red>С</red>тѣна̀ и҆ ѡ҆гражде́нїе бы́сть гдⷭ҇ь тебѣ̀, царю̀ нїко́лае, є҆мꙋ́ же те́плѣ моли́лсѧ є҆сѝ, да сохрани́тъ держа́вꙋ рѡссі́йскꙋю ѿ наше́ствїѧ и҆ноплемє́нникъ и҆ братоꙋбі́йственныѧ бра́ни, наипа́че же лю́ди правосла̑вныѧ во бл҃гоче́стїи да ѹ҆крѣпи́тъ. Сегѡ̀ ра́ди бл҃года́рнѣ воспѣва́емъ тѝ си́це:

<red>Р</red>а́дꙋйсѧ, полкѡ́въ рѡссі́йскихъ мꙋ́дрый предводи́телю. Ра́дꙋйсѧ, ра́тныхъ люде́й хрⷭ҇толюби́вый попечи́телю. Ра́дꙋйсѧ, ѻ҆те́чества на́шегѡ держа́вный храни́телю ра́дꙋйсѧ, слове́нскихъ наро́дѡвъ ре́вностный защи́тителю. Ра́дꙋйсѧ, мечы̀ на ѡ҆ра́ла прекова́ти наро́ды призва́вый. Ра́дꙋйсѧ, ми́ръ и҆мѣ́ти со всѣ́ми ꙗ҆зы̑ки преи́скреннѣ жела́вый. Ра́дꙋйсѧ, бл҃говѣ̑рнымъ кн҃зє́мъ въ бл҃гоче́стїи подража́вый. Ра́дꙋйсѧ, ѻ҆́бразъ царѧ̀ правосла́внагѡ во смире́нїи мі́рꙋ ꙗ҆ви́вый.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
