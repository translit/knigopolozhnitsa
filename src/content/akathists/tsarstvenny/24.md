---
title: "І҆́косъ в҃і"
navigation:
  key: akathists-tsarstvenny-24
  title: "І҆́косъ в҃і"
  parent: akathists-tsarstvenny
  order: 24
type: "akathist"
---

## І҆́косъ в҃і:

<red>В</red>оспѣва́юще по́двиги ва́шѧ, ца́рственнїи стрⷭ҇тоте́рпцы, прославлѧ́емъ трїеди́наго бг҃а. Вы́ бо соизволе́нїемъ ѻ҆ц҃а̀ безнача́льнагѡ, соверше́нїемъ сн҃а є҆диноро́днагѡ и҆ содѣ́йствїемъ ст҃а́гѡ дх҃а бж҃їѧ прича̑стницы црⷭ҇твїѧ нбⷭ҇нагѡ содѣ́ластесѧ, и҆ застꙋ̑пницы ѻ҆те́чества на́шегѡ ꙗ҆ви́стесѧ. Сегѡ̀ ра́ди дерза́емъ взыва́ти ва́мъ си́це:

<red>Р</red>а́дꙋйтесѧ, ꙗ҆́кѡ прославле́нїю ва́шемꙋ цр҃ковь ра́дꙋетсѧ. Ра́дꙋйтесѧ, ꙗ҆́кѡ чꙋдесы̀ ва́шими вѣ́ра ѹ҆крѣплѧ́етсѧ. Ра́дꙋйтесѧ, ꙗ҆́кѡ ѻ҆́бразы ва́ши мѷроточе́нїемъ прославлѧ́ютсѧ ра́дꙋйтесѧ, ꙗ҆́кѡ въ че́сть ва́шꙋ хра́мы созида́ютсѧ. Ра́дꙋйтесѧ, ꙗ҆́кѡ житїе́мъ ва́шимъ лю́ди бл҃гоче́стїю наꙋча́ютсѧ. Ра́дꙋйтесѧ, ꙗ҆́кѡ терпѣ́нїемъ ва́шимъ во страда́нїихъ вѣ́рнїи назида́ютсѧ. Ра́дꙋйтесѧ, ꙗ҆́кѡ є҆ѵⷢ҇льскїѧ завѣ̑ты и҆сполнѧ́ти на́съ наставлѧ́ете. Ра́дꙋйтесѧ, ꙗ҆́кѡ бѣ́ды и҆ скѡ́рби мꙋ́жественнѣ нестѝ на́мъ помога́ете.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
