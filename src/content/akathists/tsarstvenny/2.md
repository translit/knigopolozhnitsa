---
title: "І҆́косъ а҃"
navigation:
  key: akathists-tsarstvenny-2
  title: "І҆́косъ а҃"
  parent: akathists-tsarstvenny
  order: 2
type: "akathist"
---

## І҆́косъ а҃:

<red>А҆́</red>гг҃льскими си́лами ѹ҆крѣплѧ́еми во и҆́стиннѣмъ пꙋтѝ, седмочи́сленнїи стрⷭ҇тоте́рпцы, ѡ҆ житїѝ пра́веднѣмъ и҆ бг҃оꙋго́днѣмъ ревнова́ли є҆стѐ, да ꙗ҆́вите наро́дꙋ рꙋ́сскомꙋ ѻ҆́бразъ бл҃гочести́выхъ царе́й. Сегѡ̀ ра́ди прославлѧ́емъ ва́съ си́це:.

<red>Р</red>а́дꙋйтесѧ, стра́хъ бж҃їй въ се́рдцѣ, ꙗ҆́кѡ ѡ҆снова́нїе, положи́вшїи. Ра́дꙋйтесѧ, премꙋ́дрость бж҃їю и҆́стиннѣ возлюби́вшїи. Ра́дꙋйтесѧ, всѣ̀ ѹ҆пова́нїе на бг҃а возложи́вшїи. Ра́дꙋйтесѧ, ѻ҆те́чествꙋ ва́шемꙋ вѣ́рнѡ послꙋжи́вшїи. Ра́дꙋйтесѧ, хрⷭ҇тїа́нскагѡ бл҃гоче́стїѧ тве́рдое пра́вило. Ра́дꙋйтесѧ, ца́рственнагѡ ро́да рѡссі́йскагѡ похвало̀. Ра́дꙋйтесѧ, правосла́вныѧ вѣ́ры крѣ́пкое и҆сповѣ́данїе. Ра́дꙋйтесѧ, стра́ждꙋщагѡ наро́да на́шегѡ ѹ҆тѣше́нїе.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
