---
title: "Конда́къ з҃"
navigation:
  key: akathists-tsarstvenny-13
  title: "Конда́къ з҃"
  parent: akathists-tsarstvenny
  order: 13
type: "akathist"
---

## Конда́къ з҃:

<red>Х</red>отѧ́ще ва́шъ до́мъ бл҃гоче́стнѡ ѹ҆стро́ити, любо́вь ꙗ҆́кѡ ѡ҆снова́нїе положи́ли є҆стѐ, и҆ бра́къ че́стенъ до́брѣ соблюлѝ є҆стѐ, бл҃говѣ́рнїи сꙋпрꙋ́зи нїко́лае и҆ а҆леѯа́ндро. Тѣ́мже и҆ дщє́ри ва́шѧ, ꙗ҆́кѡ мꙋ̑дрыѧ є҆ѵⷢ҇льскїѧ дѣ̑вы воспита́вше, въ невѣ̑сты хрⷭ҇тꙋ̀ ѹ҆гото́вали є҆стѐ. Съ ни́миже ны́нѣ вкꙋ́пѣ воспѣва́ете бг҃ꙋ: <red>А҆</red>ллилꙋ́їа.
