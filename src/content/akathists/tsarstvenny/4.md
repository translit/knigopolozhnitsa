---
title: "І҆́косъ в҃"
navigation:
  key: akathists-tsarstvenny-4
  title: "І҆́косъ в҃"
  parent: akathists-tsarstvenny
  order: 4
type: "akathist"
---

## І҆́косъ в҃:

<red>Р</red>азꙋмѣ́ша лю́дїе рѡссі́йстїи, ꙗ҆́кѡ и҆збра́нїемъ на ца́рство но́вагѡ ро́да бл҃гочести́вагѡ, ѹ҆тишѝ гдⷭ҇ь нестроє́нїѧ и҆ смꙋ̑ты въ землѝ на́шей, принесо́ша ѻ҆бѣ́тъ вѣ́рнагѡ слꙋже́нїѧ ро́дꙋ семꙋ̀. Мы́ же любвѝ и҆ ре́вности тѣ́хъ подража́юще, къ ва́мъ, ца́рственнїи стрⷭ҇тоте́рпцы, ꙗ҆́кѡ наслѣ́дникѡмъ сегѡ̀ и҆збра́нїѧ со ѹ҆миле́нїемъ вопїе́мъ:

<red>Р</red>а́дꙋйтесѧ, вѣне́цъ и҆ похвало̀ ро́да ца́рскагѡ и҆ сщ҃е́ннагѡ. Ра́дꙋйтесѧ, ко́рене бл҃гочести́вагѡ пресла̑вныѧ ѿрасли. Ра́дꙋйтесѧ, патрїа́рха рѡссі́йскагѡ фїларе́та ст҃о́е прозѧбе́нїе ра́дꙋйтесѧ, попече́нїю є҆гѡ̀ ѡ҆ цр҃кви и҆ ѻ҆те́чествѣ подража́вшїи. Ра́дꙋйтесѧ, вели́кїѧ ста́рицы и҆́нокини ма́рѳы бл҃гослове́нное наслѣ́дїе. Ра́дꙋйтесѧ, поко́рность во́ли бж҃їей ѿ неѧ̀ воспрїи́мшїи. Ра́дꙋйтесѧ, пред̾ і҆кѡ́ною бж҃їѧ мт҃ре ѳео́дѡровскїѧ мл҃твы при́снѡ возноси́вшїи. Ра́дꙋйтесѧ, всѣ̀ ѹ҆пова́нїе на по́мощь бцⷣы съ вѣ́рою возлага́вшїи.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
