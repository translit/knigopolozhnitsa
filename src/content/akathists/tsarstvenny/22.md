---
title: "І҆́косъ а҃і"
navigation:
  key: akathists-tsarstvenny-22
  title: "І҆́косъ а҃і"
  parent: akathists-tsarstvenny
  order: 22
type: "akathist"
---

## І҆́косъ а҃і:

<red>С</red>вѣтоно́сный свѣти́льникъ седмочи́сленный вѣ́мы ва́съ, ст҃і́и ца́рственнїи стрⷭ҇тоте́рпцы, ца́рскимъ бо пꙋте́мъ ше́ствꙋюще, ѹ҆гото́васте себѐ за хрⷭ҇та̀ пострада́ти. Тѣ́мже просвѣти́те ѡ҆мрачє́ннаѧ сердца̀ на̑ша, и҆ є҆ѵⷢ҇льскимъ пꙋте́мъ ше́ствовати наꙋчи́те на́съ, прославлѧ́ющихъ ва́съ си́це:

<red>Р</red>а́дꙋйтесѧ, а҆́гнцы неѕло́бивїи, а҆́гнцꙋ бж҃їю въ кро́тости подража́вшїи. Ра́дꙋйтесѧ, ѻ҆́бразъ терпѣ́нїѧ въ ѕлострада́нїихъ вѣ̑рнымъ показа́вшїи. Ра́дꙋйтесѧ, во все́мъ житїѝ со́вѣсть чи́стꙋ храни́вшїи. Ра́дꙋйтесѧ, ѹ҆бїе́нїе беззако́нное смире́ннѡ воспрїе́мшїи. Ра́дꙋйтесѧ, седмочи́сленнїи стрⷭ҇тоте́рпцы, во є҆ди́номъ дꙋ́сѣ бг҃ꙋ предста́вшїи. Ра́дꙋйтесѧ, кро́вїю мч҃нческою зе́млю на́шꙋ ѡ҆багри́вшїи. Ра́дꙋйтесѧ, ли́къ бл҃говѣ́рныхъ царе́й и҆ кн҃зе́й воспо́лнившїи. Ра́дꙋйтесѧ, собо́ръ ст҃ы́хъ землѝ рѡссі́йскїѧ ѹ҆краси́вшїи.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
