---
title: "І҆́косъ д҃"
navigation:
  key: akathists-tsarstvenny-8
  title: "І҆́косъ д҃"
  parent: akathists-tsarstvenny
  order: 8
type: "akathist"
---

## І҆́косъ д҃:

<red>С</red>лы́ша ѡ҆ мѧте́жехъ, болѣ́знехъ и҆ междоꙋсо́бныхъ бра́нехъ, наше́дшихъ на зе́млю рꙋ́сскꙋю, во ѹ҆́захъ сы́й, стрⷭ҇тоте́рпче царю̀ нїко́лае, моле́нїе ѡ҆ лю́дехъ є҆ѧ̀ непреста́ннѣ приноси́лъ є҆сѝ, млрⷭ҇дїе бж҃їе къ ни̑мъ призыва́ѧ. Сегѡ̀ ра́ди мы̀ воспѣва́емъ тебѣ̀ та́кѡ:

<red>Р</red>а́дꙋйсѧ, ѿ ю҆́ности ѻ҆те́чество и҆ наро́дъ тво́й возлюби́вый ра́дꙋйсѧ, ꙗ҆́кѡ и҆ во ѿверже́нїи любо́вь сїю̀ сохрани́вый. Ра́дꙋйсѧ, пома́занїе на ца́рство съ бл҃гоговѣ́нїемъ прїе́мый. Ра́дꙋйсѧ, ѻ҆́бразъ бл҃гочести́вагѡ царѧ̀ мі́рꙋ ꙗ҆ви́вый. Ра́дꙋйсѧ, ца́рскїй вѣне́цъ со смире́нїемъ на сѧ̀ возложи́вый. Ра́дꙋйсѧ, вѣнца̀ страда́нїй ѿ гдⷭ҇а ѹ҆досто́енный. Ра́дꙋйсѧ, ца́рское слꙋже́нїе ꙗ҆́кѡ послꙋша́нїе бг҃ꙋ разꙋмѣ́вый. Ра́дꙋйсѧ, поношє́нїѧ, ꙗ҆́кѡ крⷭ҇тъ, взе́мый и҆ съ терпѣ́нїемъ понесы́й.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
