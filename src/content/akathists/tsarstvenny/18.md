---
title: "І҆́косъ ѳ҃"
navigation:
  key: akathists-tsarstvenny-18
  title: "І҆́косъ ѳ҃"
  parent: akathists-tsarstvenny
  order: 18
type: "akathist"
---

## І҆́косъ ѳ҃:

<red>В</red>ѣті̑и ѕломꙋ́дреннїи тща́шасѧ ѡ҆болга́ти тѧ̀ клевето́ю, пома́занниче бж҃їй нїко́лае, ты́ же є҆ѵⷢ҇льски всѧ̑ терпѧ̀, ѡ҆ бл҃гоче́стїи наро́да правосла́внагѡ попече́нїе сꙋгꙋ́бое прилага́лъ є҆сѝ. Сегѡ̀ ра́ди, па́мѧть твою̀ свѣ́тлѡ пра́зднꙋюще, воспѣва́емъ тѝ си́це:

<red>Р</red>а́дꙋйсѧ, прославле́нїѧ ѹ҆го́дникѡвъ бж҃їихъ до́брый рачи́телю. Ра́дꙋйсѧ, па́стырѧ кроншта́дтскагѡ бл҃гоговѣ́йный почита́телю. Ра́дꙋйсѧ, саро́вскихъ торже́ствъ держа́вный возглави́телю ра́дꙋйсѧ, и҆́ноческихъ ѻ҆би́телей бл҃гочести́вый покрови́телю. Ра́дꙋйсѧ, дꙋхо́вныхъ вертогра́дѡвъ ѹ҆се́рдный попечи́телю ра́дꙋйсѧ, правосла́вныхъ хра́мѡвъ бг҃олюби́вый зда́телю. Ра́дꙋйсѧ, ст҃ы́ѧ землѝ и҆ а҆ѳѡ́нскїѧ горы̀ ще́дрый бл҃готвори́телю. Ра́дꙋйсѧ, ѹ҆строе́нїѧ цр҃кве рꙋ́сскїѧ мꙋ́дрый ревни́телю.

<red>Р</red>а́дꙋйтесѧ, ца́рственнїи стрⷭ҇тоте́рпцы, землѝ рѡссі́йскїѧ храни́телїе и҆ мл҃твєнницы.
