---
title: "Конда́къ в҃"
navigation:
  key: akathists-trinity-3
  title: "Конда́къ в҃"
  parent: akathists-trinity
  order: 3
type: "akathist"
---

## Конда́къ в҃:

<red>В</red>и́дѣвъ тѧ̀ и҆са́їа на прⷭ҇то́лѣ высо́цѣ и҆ превознесе́ннѣ, глаго́лаше: ѽ ѡ҆каѧ́нный а҆́зъ, ꙗ҆́кѡ чл҃вѣ́къ сы́й и҆ нечи́сты ѹ҆стнѣ̀ и҆мы́й, и҆ гдⷭ҇а саваѡ́ѳа ви́дѣхъ ѻ҆чи́ма мои́ма. Є҆гда́ же ѹ҆́гль горѧ́щїй, носи́мый ѿ а҆́гг҃ла, прикоснꙋ́сѧ ѹ҆стѡ́мъ є҆гѡ̀, чи́стѣ восхвалѧ́ше тебѣ̀ ѻ҆ц҃а̀ и҆ сн҃а, и҆ ст҃а́го дх҃а, є҆ди́наго бг҃а. Попалѝ ѹ҆́бѡ, ѽ прест҃а́ѧ трⷪ҇це, ѻ҆гне́мъ бжⷭ҇тва твоегѡ̀ те́рнїе и҆ на́шихъ мно́гихъ беззако́нїй, да чи́стымъ се́рдцемъ возопїе́мъ тебѣ̀: <red>А҆</red>ллилꙋ́їа.
