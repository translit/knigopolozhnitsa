---
title: "Конда́къ ѕ҃"
navigation:
  key: akathists-trinity-11
  title: "Конда́къ ѕ҃"
  parent: akathists-trinity
  order: 11
type: "akathist"
---

## Конда́къ ѕ҃:

<red>П</red>роповѣ́дникъ пра́вды и҆ ревни́тель ст҃а́гѡ и҆́мени твоегѡ̀, и҆лїа̀ досточꙋ́дный, воззва́нъ ѿ а҆́гг҃ла, ста̀ въ горѣ̀ хѡри́вѣ: бы́сть же дꙋ́хъ крѣ́покъ, низлага́ѧй го́ры, бы́сть трꙋ́съ ве́лїй и҆ ѻ҆́гнь палѧ́щъ, но не въ си́хъ тѧ̀ ви́дѣ, и҆ по ѻ҆гнѝ гла́съ хла́да то́нка, и҆ та́мѡ гдⷭ҇ь: покры́въ ѹ҆́бѡ лицѐ ми́лотїю, съ весе́лїемъ и҆ стра́хомъ взыва́ше: <red>А҆</red>ллилꙋ́їа.
