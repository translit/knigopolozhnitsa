---
title: "Конда́къ г҃і"
navigation:
  key: akathists-trinity-25
  title: "Конда́къ г҃і"
  parent: akathists-trinity
  order: 25
type: "akathist"
---

## Конда́къ г҃і:

<red>Ѽ</red> прест҃а́ѧ, животворѧ́щаѧ, нераздѣли́маѧ и҆ вседѣ́тельнаѧ трⷪ҇це, ѻ҆́ч҃е, сн҃е и҆ дш҃е ст҃ы́й, є҆ди́не и҆́стинный бж҃е и҆ тво́рче на́шъ. Ны́нѣшнее на́ше прїе́мши бл҃годаре́нїе, низпослѝ на́мъ бл҃года́ть и҆ си́лꙋ ѿ высоты̀ ст҃а́гѡ прⷭ҇то́ла твоегѡ̀, да, попра́вше всѧ̑ плотскі̑ѧ по́хѡти, во всѧ́комъ бл҃гоче́стїи и҆ чистотѣ̀ поживе́мъ до конца̀ дне́й на́шихъ, вы́нꙋ восхвалѧ́юще прест҃о́е и҆́мѧ твоѐ и҆ зовꙋ́ще: <rubric class="inline">А҆ллилꙋ́їа, а҆ллилꙋ́їа, а҆ллилꙋ́їа.</rubric>

<rubric>Се́й конда́къ глаго́ли три́жды.</rubric>

<rubric>И҆́ па́ки чте́тсѧ а҃й и҆́косъ: <incipit><red>А҆</red>рха́гг҃ли и҆ а҆гг҃ли:</incipit></rubric>

<rubric>И҆́ па́ки конда́къ пе́рвый: <incipit><red>П</red>редвѣ́чный цр҃ю̀:</incipit></rubric>
