---
title: "Конда́къ ѳ҃"
navigation:
  key: akathists-trinity-17
  title: "Конда́къ ѳ҃"
  parent: akathists-trinity
  order: 17
type: "akathist"
---

## Конда́къ ѳ҃:

<red>В</red>сѧ́кое є҆стество̀, горѣ̀ и҆ ни́зꙋ, непреста́ннѡ сла́витъ тѧ̀ предвѣ́чнагѡ творца̀ и҆ бг҃а: на нб҃сѝ є҆ди́ни ст҃ъ, ст҃ъ, ст҃ъ, де́нь и҆ но́щь взыва́ютъ, дрꙋзі́и же вѣнцы̀ своѧ̑ къ подно́жїю но́гъ твои́хъ полага́ютъ: на земли́ же со все́ю тва́рїю мы̀, ꙗ҆́кѡ ѹ҆кра́шєнныѧ ѻ҆́бразомъ присносꙋ́щныѧ твоеѧ̀ сла́вы, къ тебѣ̀ мо́лимсѧ и҆ ѿ тебє̀ вели́кїѧ и҆ бога́тыѧ ми́лости ча́емъ, зовꙋ́ще: <red>А҆</red>ллилꙋ́їа.
