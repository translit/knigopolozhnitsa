---
title: "Конда́къ д҃"
navigation:
  key: akathists-trinity-7
  title: "Конда́къ д҃"
  parent: akathists-trinity
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ́трь и҆мѣ́ѧ дꙋшепа́гꙋбныѧ є҆́реси, вторы́й і҆ꙋ́да, а҆рїй безꙋ́мный, ѿве́ржесѧ тебє̀ сн҃а бж҃їѧ, є҆ди́нагѡ ѿ пребжⷭ҇твенныѧ трⷪ҇цы бы́ти: мы́ же а҆́ще и҆ и҆́но лицѐ ѻ҆́ч҃ее, и҆́но сн҃о́внее, и҆́но ст҃а́гѡ дх҃а глаго́лемъ: но ѻ҆́ч҃ее, сн҃о́внее и҆ ст҃а́гѡ дх҃а є҆ди́но бжⷭ҇тво̀, ра́внꙋ си́лꙋ, соприсносꙋ́щно вели́чество, се́рдцемъ, и҆ ѹ҆стны̀ и҆сповѣ́дꙋемъ, и҆ ꙗ҆́кѡ трисо́лнечнымъ свѣ́томъ въ кꙋпе́ли кр҃ще́нїѧ ѡ҆заре́ннїи, ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, є҆ди́номꙋ бг҃ꙋ покланѧ́емсѧ зовꙋ́ще: <red>А҆</red>ллилꙋ́їа.
