---
title: "Конда́къ а҃і"
navigation:
  key: akathists-trinity-21
  title: "Конда́къ а҃і"
  parent: akathists-trinity
  order: 21
type: "akathist"
---

## Конда́къ а҃і:

<red>П</red>ѣ́нїе всѧ́кое и҆знемога́етъ, тща́щеесѧ принестѝ до́лжное бл҃годаре́нїе тебѣ̀ ѡ҆ всѣ́хъ и҆ за всѧ̑, въ трⷪ҇цѣ сла́вимомꙋ бг҃ꙋ: не ѡ҆брѣта́етсѧ бо ни ра́зꙋма, могꙋ́ща сраспростре́тисѧ мы́слїю ко мно́жествꙋ щедро́тъ твои́хъ на на́съ, ни сло́ва, во є҆́же досто́йнѣ и҆зрещѝ ѧ҆̀: ѻ҆ба́че за всѧ̑, на́ми ви̑димаѧ и҆ на́мъ подає́маѧ, бꙋ́ди тебѣ̀, прест҃а́ѧ трⷪ҇це, бл҃годаре́нїе ѿ на́съ, че́сть и҆ сла́ва, ꙗ҆ковы́ же ты̀ сама̀ твоегѡ̀ вели́чества достѡ́йны и҆ тебѣ̀ ѹ҆гѡ́дны вѣ́си: мы́ же, покланѧ́ющесѧ тебѣ̀, со смире́нїемъ и҆ любо́вїю зове́мъ: <red>А҆</red>ллилꙋ́їа.
