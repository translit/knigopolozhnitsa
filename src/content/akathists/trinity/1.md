---
title: "Конда́къ а҃"
navigation:
  key: akathists-trinity-1
  title: "Конда́къ а҃"
  parent: akathists-trinity
  order: 1
type: "akathist"
---

## Конда́къ а҃:

<red>П</red>редвѣ́чный цр҃ю̀ вѣкѡ́въ и҆ гдⷭ҇и, всеѧ̀ тва́ри ви́димыѧ и҆ неви́димыѧ содѣ́телю, є҆мꙋ́же въ трⷪ҇цѣ ст҃ѣ́й сла́вимомꙋ бг҃ꙋ, всѧ́ко колѣ́но покланѧ́етсѧ нбⷭ҇ныхъ, земны́хъ и҆ преиспо́днихъ: тѣ́мже и҆ мы̀, ꙗ҆́кѡ кр҃ще́нїи въ трист҃о́е и҆́мѧ твоѐ, а҆́ще и҆ недосто́йнїи, хвале́бное сїѐ дерза́емъ принестѝ тебѣ̀ пѣ́нїе: ты́ же, ꙗ҆́кѡ творе́цъ, промысли́тель и҆ сꙋдїѧ̀ на́шъ, вонмѝ гла́сꙋ ра̑бъ твои́хъ, и҆ не ѿста́ви ми́лости твоеѧ̀ ѿ на́съ, да и҆з̾ глꙋбины̀ дꙋшѝ вы́нꙋ зове́мъ тѝ:

<rubric>Ст҃ъ, ст҃ъ, ст҃ъ є҆сѝ гдⷭ҇и бж҃е на́шъ, поми́лꙋй ны̀, па́дшее созда́нїе твоѐ, и҆́мене ра́ди ст҃а́гѡ твоегѡ̀.</rubric>
