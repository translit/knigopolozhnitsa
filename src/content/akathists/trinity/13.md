---
title: "Конда́къ з҃"
navigation:
  key: akathists-trinity-13
  title: "Конда́къ з҃"
  parent: akathists-trinity
  order: 13
type: "akathist"
---

## Конда́къ з҃:

<red>Х</red>отѧ̀ проѧви́ти вели́чїе любвѐ и҆ милосе́рдїѧ твоегѡ̀ къ па́дшемꙋ ро́дꙋ чл҃вѣ́ческомꙋ, є҆гда̀ прїи́де кончи́на лѣ́та, посла́лъ є҆сѝ є҆диноро́днаго сн҃а твоего̀, ражда́ема ѿ жены̀, быва́ема под̾ зако́номъ, да подзакѡ́нныѧ и҆скꙋ́питъ, и҆́же пожи́въ на землѝ ꙗ҆́кѡ чл҃вѣ́къ и҆ и҆скꙋпи́въ ны̀ крⷭ҇то́мъ свои́мъ, вознесе́сѧ на н҃бо, ѿню́дꙋже, и҆сполнѧ́ѧй ѡ҆бѣтова́нїе, низпосла̀ на́мъ прест҃а́го дх҃а своего̀, да зове́мъ всѝ: <red>А҆</red>ллилꙋ́їа.
