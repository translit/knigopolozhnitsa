---
title: "І҆́косъ в҃"
navigation:
  key: akathists-trinity-4
  title: "І҆́косъ в҃"
  parent: akathists-trinity
  order: 4
type: "akathist"
---

## І҆́косъ в҃:

<red>Р</red>а́зꙋмъ неꙋразꙋме́нный разꙋмѣ́ти и҆ща̀ вели́кїй во прⷪ҇ро́цѣхъ мѡѷсе́й, гл҃го́лаше: ꙗ҆вѝ мнѣ̀ лицѐ твоѐ, да разꙋ́мнѡ ви́ждꙋ тѧ̀. ты́ же къ немꙋ̀: за̑днѧѧ моѧ̑ ѹ҆́зриши, лице́ же моѐ не ꙗ҆ви́тсѧ тебѣ̀: не бо̀ ѹ҆́зритъ человѣ́къ лицѐ моѐ и҆ жи́въ бꙋ́детъ. На́мъ же, а҆́ще и҆ недостѡ́йнымъ, благоволи́лъ є҆сѝ ꙗ҆ви́ти себѐ въ лицѣ̀ є҆диноро́днагѡ сн҃а твоегѡ̀: тѣ́мже благода́рнѣ вопїе́мъ:

<red>С</red>т҃ъ, ст҃ъ, ст҃ъ є҆сѝ гдⷭ҇и бж҃е на́шъ, сераѳі́мѡвъ пламенногорѧ́щаѧ любы̀ и҆ херꙋві́мѡвъ вы́нꙋ свѣтѧ́щаѧ премꙋ́дросте. Ст҃ъ є҆сѝ гдⷭ҇и бж҃е на́шъ, небе́сныхъ престо́лѡвъ превы́шнїй цр҃ю̀ и҆ премі́рныхъ госпо́дствїй всеи́стинный гдⷭ҇и. Ст҃ъ є҆сѝ гдⷭ҇и бж҃е на́шъ, вы́шнихъ си́лъ непобѣди́маѧ крѣ́посте и҆ го́рнихъ власте́й всѣмогꙋ́щїй власти́телю. Ст҃ъ є҆сѝ гдⷭ҇и бж҃е на́шъ, а҆рха́гг҃лѡвъ всера́достное благовѣ́стїе и҆ а҆́гг҃лѡвъ неꙋмолка́ющаѧ про́повѣдь. Ст҃ъ є҆сѝ гдⷭ҇и бж҃е на́шъ, разꙋ́мныхъ нача̑лъ верхо́вное всенача́ло, и҆ всѣ́хъ про́чихъ небе́сныхъ чинѡ́въ держа́вный повели́телю. Ст҃ъ є҆сѝ гдⷭ҇и бж҃е на́шъ, є҆ди́нъ и҆мѣ́ѧй безсме́ртїе и҆ живы́й во свѣ́тѣ непристꙋ́пнѣмъ, со и҆збра́нными же твои́ми, ꙗ҆́кѡ со дрꙋ́ги, лице́мъ къ лицꙋ̀ бесѣ́дꙋѧй.

<rubric>Ст҃ъ, ст҃ъ, ст҃ъ є҆сѝ гдⷭ҇и бж҃е на́шъ, поми́лꙋй ны̀, па́дшее созда́нїе твоѐ, и҆́мене ра́ди ст҃а́гѡ твоегѡ̀.</rubric>
