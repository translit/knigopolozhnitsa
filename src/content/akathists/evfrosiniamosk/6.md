---
title: "І҆́косъ г҃"
navigation:
  key: akathists-evfrosiniamosk-6
  title: "І҆́косъ г҃"
  parent: akathists-evfrosiniamosk
  order: 6
type: "akathist"
---

## І҆́косъ г҃:

<red>И҆</red>мꙋ́щи се́рдце ми́лостивное и҆ къ лю́демъ стра́ждꙋщымъ ѹ҆до́бь прекло́нное, во всѣ́хъ гра́да и҆ кнѧже́нїѧ напа́стѣхъ, въ запале́нїих ѻ҆́гненныхъ, въ нахожде́нїихъ и҆ гꙋби́тельствѣхъ вра́жїихъ, пе́рвѣе къ бг҃ꙋ ѡ҆бы́кла є҆сѝ, прпⷣбнаѧ, съ мл҃твою те́плою прибѣга́ти, и҆ къ то́й всѧ̑ лю́ди подвиза́ти. тѣ́мже почита́юще твоѐ те́плое къ бг҃ꙋ ѡ҆ лю́дехъ хода́тайство, и҆ ско́рꙋю бѣ́дствꙋющымъ по́мощь, вопїе́мъ тѝ сицева̑ѧ:

<red>Р</red>а́дꙋйсѧ, гнѣ́въ бж҃їй мл҃твами твои́ми ѹ҆молѧ́вшаѧ: ра́дꙋйсѧ, въ бѣда́хъ и҆ напа́стѣхъ по́мощь бж҃їю ѡ҆брета́вшаѧ. Ра́дꙋйсѧ, кро́ва лишє́ннымъ приста́нище ѹ҆готовлѧ́вшаѧ: ра́дꙋйсѧ, ѿ врагѡ́въ разорє́ннымъ снабдѣ́нїе подава́вшаѧ. Ра́дꙋйсѧ, сострада́нїемъ скѡ́рби бѣ́дствꙋющихъ ѹ҆толѧ́вшаѧ: ра́дꙋйсѧ, милосе́рдїемъ нищетꙋ̀ ѡ҆бнища́вшихъ ѿгонѧ́вшаѧ. Ра́дꙋйсѧ, дꙋ́шꙋ ко всѣ̑мъ милосе́рдꙋ и҆мѣ́вшаѧ: ра́дꙋйсѧ, во мно́зѣхъ благотворе́нїихъ любо́вь къ лю́демъ показа́вшаѧ.

<red>Р</red>а́дꙋйсѧ, прпⷣбнаѧ кн҃ги́не є҆ѵфросѵ́нїе.
