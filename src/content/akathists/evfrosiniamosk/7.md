---
title: "Конда́къ д҃"
navigation:
  key: akathists-evfrosiniamosk-7
  title: "Конда́къ д҃"
  parent: akathists-evfrosiniamosk
  order: 7
type: "akathist"
---

## Конда́къ д҃:

<red>Б</red>ꙋ́рѧ ско́рбныхъ помышле́нїй ѡ҆бдержа́ше тѧ̀ прпⷣбнаѧ, є҆гда̀ ю҆́ный кнѧ́зь, блага̀ ра́ди люде́й свои́хъ, во́лею по́йде въ жили́ще ꙗ҆рѧ́щихсѧ ѕлонра́вныхъ а҆га́рѧнъ, ꙗ҆́кѡ ѻ҆вча̀ въ лѡ́жа ди́вїихъ ѕвѣре́й, и҆ па́ки є҆гда̀ сы́нъ тво́й два̀ лѣ́та преживѐ въ плѣне́нїи ѹ҆ безбожныхъ врагѡ́въ. ты̀ же, скѡ́рби се́рдца твоегѡ̀ пред̾ гдⷭ҇е́мъ є҆ди́нымъ въ мл҃твахъ те́плыхъ и҆злива́ющи, є҆мꙋ̀ непреста́ннѡ взыва́ла є҆сѝ: <red>А҆</red>ллилꙋ́їа.
