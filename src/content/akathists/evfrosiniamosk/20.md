---
title: "І҆́косъ і҃"
navigation:
  key: akathists-evfrosiniamosk-20
  title: "І҆́косъ і҃"
  parent: akathists-evfrosiniamosk
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ тве́рдаѧ, и҆ ѡ҆гражде́нїе неѡбори́мое ѡ҆би́тели тобо́ю созда́ннѣй прпⷣбнаѧ, є҆́же и҆ ꙗ҆вѝ гдⷭ҇ь, є҆щѐ грѧдꙋ́щей тебѣ̀ во ѡ҆би́тель: мнѡ́ги бо на пꙋтѝ недꙋ́жныѧ и҆сцѣли́ла є҆сѝ не ꙗ҆́кѡ новонача́льнаѧ, но ꙗ҆́кѡ сла́внаѧ чꙋдотво́рица. Тѣ́мже прославлѧ́юще тѧ̀, вопїе́мъ тѝ прпⷣбнаѧ:

<red>Р</red>а́дꙋйсѧ, ꙗ҆вле́нїемъ твои́мъ слѣпцꙋ̀ и҆сцѣле́нїе ѡ҆бѣща́вшаѧ: ра́дꙋйсѧ, прикоснове́нїемъ ри́зы зрѣ́нїе томꙋ̀ пода́вшаѧ. Ра́дꙋйсѧ, болѧ́щихъ въ житїѝ твое́мъ нꙋ́жнымъ снабдѣ́вавшаѧ: ра́дꙋйсѧ, три́десѧти недꙋ́жнымъ при вхожде́нїи во ѡ҆би́тель и҆сцѣле́нїе дарова́вшаѧ. Ра́дꙋйсѧ, во ѡ҆би́тель шедшаѧ по смире́нїю, ꙗ҆́кѡ новонача́льнаѧ: ра́дꙋйсѧ, въ тꙋ́ю вше́дшаѧ по блгⷣти бж҃їей, ꙗ҆́кѡ чꙋдотво́рица прехва́льнаѧ. Ра́дꙋйсѧ, блгⷣть бж҃їю съ собо́ю во ѡ҆би́тель вводѧ́щаѧ: ра́дꙋйсѧ, вхожде́нїемъ свои́мъ ѹ҆краше́нїе ст҃олѣ́пное є҆́й препода́вшаѧ.

<red>Р</red>а́дꙋйсѧ, прпⷣбнаѧ кн҃ги́не є҆ѵфросѵ́нїе.
