---
title: "І҆́косъ ѳ҃"
navigation:
  key: akathists-evfrosiniamosk-18
  title: "І҆́косъ ѳ҃"
  parent: akathists-evfrosiniamosk
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща̑нныѧ нѐ возмо́гꙋтъ по досто́инствꙋ восхвали́ти твоѐ а҆́гг҃льское безстра́стїе, и҆ чистотꙋ̀ ѻ҆́ка дꙋше́внагѡ: ꙗ҆́кѡ во пло́ти сꙋ́щи, ѿ а҆рхїстрати́га бж҃їѧ посѣще́нїѧ сподо́биласѧ є҆сѝ, и҆ ѿ негѡ̀ и҆звѣще́нїе ѡ҆ и҆схо́дѣ и҆з̾ сегѡ̀ вре́меннагѡ житїѧ̀ прїѧ́ла є҆сѝ. мы̀ же таковꙋ́ю тебѣ̀ ѿ бг҃а да́ннꙋю блгⷣть чтꙋ́ще, вопїе́мъ тѝ, прпⷣбнаѧ:

<red>Р</red>а́дꙋйсѧ, безстра́стїемъ а҆́гг҃ломъ соревнова́вшаѧ: ра́дꙋйсѧ, а҆рха́гг҃льскагѡ посѣще́нїѧ сподо́бльшаѧ. Ра́дꙋйсѧ, сїѧ́нїемъ а҆́гг҃льскагѡ свѣ́та ѡ҆сїѧ́ннаѧ: ра́дꙋйсѧ, бл҃гоꙋха́нїемъ ст҃ы́ни ѿ арха҆́гг҃ла ѡ҆благоꙋха́ннаѧ. Ра́дꙋйсѧ, ѡ҆ и҆зше́ствїи и҆з̾ мі́ра ѿ гдⷭ҇а пред̾извѣще́ннаѧ: ра́дꙋйсѧ, ꙗ҆вле́нїемъ а҆́гг҃льскимъ ѿ всегѡ̀ земна́гѡ ѿрѣше́ннаѧ. Ра́дꙋйсѧ, ꙗ҆́кѡ а҆рхїстрати́гъ бж҃їй ꙗ҆вле́нїемъ свои́мъ, кнѧ́зѧ воздꙋ́шныхъ мыта́рствъ ѿ тебє̀ дале́че ѿгна̀. Ра́дꙋйсѧ, ꙗ҆́кѡ свои́мъ бл҃года́тнымъ посѣще́нїемъ побѣ́дꙋ на дїа́вола тебѣ̀ дарова́.

<red>Р</red>а́дꙋйсѧ, прпⷣбнаѧ кн҃ги́не є҆ѵфросѵ́нїе.
