---
title: "І҆́косъ и҃"
navigation:
  key: akathists-evfrosiniamosk-16
  title: "І҆́косъ и҃"
  parent: akathists-evfrosiniamosk
  order: 16
type: "akathist"
---

## І҆́косъ и҃:

<red>В</red>е́сь со́нмъ злосло́вѧщихъ люде́й хотѧ́хꙋ ча̑да твоѧ̑ наказа́ти, є҆гда̀ ѹ҆вѣ́даша твоегѡ̀ житїѧ̀ чистотꙋ̀, и҆ ѹ҆разꙋмѣ́ша ве́лїю ѕло́бꙋ поноша́ющихъ тѧ̀: ты̀ же ꙗ҆́кѡ неѕло́биваѧ, ника́коже попꙋсти́ла є҆сѝ ѿмсти́ти ѡби́дѧщымъ, ѿ бг҃а є҆ди́нагѡ ча́ющи ѡ҆правда́нїѧ своегѡ̀. тѣ́мже вопїе́мъ тѝ прпⷣбнаѧ:

<red>Р</red>а́дꙋйсѧ, се́рдцемъ кро́ткаѧ: ра́дꙋйсѧ, дꙋ́хомъ неѕло́биваѧ. Ра́дꙋйсѧ, ко ѡ҆би́дамъ терпели́ваѧ: ра́дꙋйсѧ, ѡ҆би́дѧщымъ негнѣвли́ваѧ. Ра́дꙋйсѧ, въ терпѣ́нїи ѡ҆би́дъ хрⷭ҇тꙋ̀ бг҃ꙋ подо́бѧщаѧсѧ: ра́дꙋйсѧ, ѿ бг҃а є҆ди́нагѡ своегѡ̀ ѡ҆правда́нїѧ ѡ҆жида́вшаѧ. Ра́дꙋйсѧ, поноше́нїе терпе́нїемъ побѣди́вшаѧ: ра́дꙋйсѧ, ко ѡ҆би́дѧщымъ любо́вь сохрани́вшаѧ.

<red>Р</red>а́дꙋйсѧ, прпⷣбнаѧ кн҃ги́не є҆ѵфросѵ́нїе.
