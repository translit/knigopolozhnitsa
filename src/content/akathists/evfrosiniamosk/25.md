---
title: "Конда́къ г҃і"
navigation:
  key: akathists-evfrosiniamosk-25
  title: "Конда́къ г҃і"
  parent: akathists-evfrosiniamosk
  order: 25
type: "akathist"
---

## Конда́къ г҃і:

<red>Ѽ</red> прехва́льнаѧ ѹ҆го́днице бж҃їѧ, прпⷣбнаѧ кн҃ги́не є҆ѵфросѵ́нїе! прїимѝ смире́нное сїѐ хвале́нїе на́ше, и҆ твои́мъ те́плымъ предста́тельствомъ ѹ҆ цр҃ѧ̀ сла́вы и҆спросѝ на́мъ въ не́мощехъ и҆сцѣле́нїе, въ добродѣ́телехъ преспѣѧ́нїе, ѿ врагѡ́въ ви́димыхъ и҆ невиди́мыхъ и҆збавле́нїе, ѿ вѣ́чныѧ мꙋ́ки свобожде́нїе, и҆ црⷭ҇тва нбⷭ҇нагѡ наслѣ́дїе, да съ тобо́ю при́снѡ пое́мъ бг҃ꙋ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆</red>гг҃льское вои́стинꙋ:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нной ѿ ро́да:</incipit></rubric>
