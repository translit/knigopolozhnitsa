---
title: "Конда́къ з҃"
navigation:
  key: akathists-evfrosiniamosk-13
  title: "Конда́къ з҃"
  parent: akathists-evfrosiniamosk
  order: 13
type: "akathist"
---

## Конда́къ з҃:

<red>Х</red>отѧ́й гдⷭ҇ь та́йныѧ твоѧ̑ въ добродѣ́телехъ по́двиги вѣ́домы лю́демъ содѣ́лати, попꙋстѝ дїа́волꙋ бꙋ́рю воздви́гнꙋти на тѧ̀ поноше́нїй и҆ ѡ҆клевета́ний, да и҆звѣ́стнѡ ѹ҆вѣ́дѣвши ст҃о́е твоѐ житїѐ, просла́вѧтъ всѝ бг҃а ди́внагѡ въ та́йныхъ рабѣ́хъ свои́хъ, при́снѡ вопїю́ще є҆мꙋ̀: <red>А҆</red>ллилꙋ́їа.
