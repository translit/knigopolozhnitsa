---
title: "І҆́косъ є҃"
navigation:
  key: akathists-evfrosiniamosk-10
  title: "І҆́косъ є҃"
  parent: akathists-evfrosiniamosk
  order: 10
type: "akathist"
---

## І҆́косъ є҃:

<red>В</red>и́дѧщи прпⷣбнаѧ себѐ по сме́рти мꙋ́жа сиро́тствꙋющꙋ, возжела̀ на слꙋже́нїе є҆ди́номꙋ бг҃ꙋ себѐ преда́ти: ѻ҆ба́че, воспита́нїѧ ра́ди ча̑дъ до вре́мени въ черто́зѣхъ кнѧ́жескихъ жи́ти, и҆ въ дѣ́лѣхъ земны́хъ попече́нїе и҆мѣ́ти понꙋжда́ема, ѹ҆мы́сли въ та́йнѣ бг҃ꙋ рабо́тати, ѕѣ́льнымъ поще́нїемъ тѣ́ло ю҆́ное изнꙋрѧ́ющи, лю́демъ же въ свѣ́тлыхъ ри́захъ и҆ кра́снꙋ лице́мъ себе́ ꙗ҆влѧ́ющи. тоѧ̀ є҆ди́номꙋ бг҃ꙋ вѣ́дѡмыѧ по́двиги почита́юще, возопїи́мъ къ не́й такова̑ѧ:

<red>Р</red>а́дꙋйсѧ, въ та́йнѣ бг҃ꙋ послꙋжи́вшаѧ: ра́дꙋйсѧ, сокрове́ннѡ ѿ люде́й томꙋ̀ ѹ҆годи́вшаѧ. Ра́дꙋйсѧ, дв҃дски въ полꙋ́нощи на мл҃твꙋ востава́вшаѧ: ра́дꙋйсѧ, во днѝ бо́дрственнѡ дѣла̀ земна̑ѧ совершавшаѧ. Ра́дꙋйсѧ, ѱало́мски ѹ҆́тро въ моле́нїихъ предварѧ́вшаѧ: ра́дꙋйсѧ, до но́щи во ѡ҆бы́чныхъ ѡ҆ ча́дѣхъ и҆ лю́дехъ попече́нїихъ пребыва́вшаѧ. Ра́дꙋйсѧ, ꙗ҆́кѡ пред̾ бг҃омъ, ѱало́мски, во вре́тищи и҆ стена́нїи дꙋ́шꙋ твою̀ смири́ла є҆сѝ: ра́дꙋйсѧ, ꙗ҆́кѡ пред̾ людьмѝ, єѵⷢ҇льски во ѹ҆маще́нїи главы̀, и҆ свѣ́тлости лица̀, ѡ҆дѣѧ́нїи себѐ ꙗ҆влѧ́ла є҆сѝ.

<red>Р</red>а́дꙋйсѧ, прпⷣбнаѧ кн҃ги́не є҆ѵфросѵ́нїе.
