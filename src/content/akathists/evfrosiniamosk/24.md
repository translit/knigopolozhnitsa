---
title: "І҆́косъ в҃і"
navigation:
  key: akathists-evfrosiniamosk-24
  title: "І҆́косъ в҃і"
  parent: akathists-evfrosiniamosk
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ многоѡбра̑знаѧ лю́демъ бл҃годѣѧ́нїѧ, восхвалѧ́емъ тѧ̀ всѝ, прпⷣбнаѧ мт҃и є҆ѵфросѵ́нїе, незави́стнѡ подаю́щꙋю и҆сцѣле́нїѧ съ вѣ́рою къ тебѣ̀ прибѣга́ющымъ, и҆ вопию́щымъ тѝ:

<red>Р</red>а́дꙋйсѧ, ꙗ҆́кѡ на нб҃сѣ́хъ ны́нѣ пред̾ гдⷭ҇е́мъ предстои́ши: ра́дꙋйсѧ, ꙗ҆́кѡ ѡ҆ лю́дехъ пред̾ бг҃омъ вы́нꙋ предста́тельствꙋеши. Ра́дꙋйсѧ, гра́да твоегѡ̀ крѣ́пкое ѡ҆гражде́нїе: ра́дꙋйсѧ, ѡ҆би́тели твоеѧ̀ незы́блемое ѹ҆твержде́нїе. Ра́дꙋйсѧ, ѡ҆ благо́мъ преспѣ́ѧнїи и҆́ночествꙋющихъ те́плѣ молѧ́щаѧсѧ: ра́дꙋйсѧ, ѡ҆ ѹ҆твержде́нїи до́брѣ живꙋ́щихъ въ мі́рѣ бг҃а просѧ́щаѧ. Ра́дꙋйсѧ, чтꙋ́щихъ па́мѧть твою̀ пред̾ бг҃омъ помина́ющаѧ: ра́дꙋйсѧ, ѡ҆ прославлѧ́ющихъ тѧ̀ бг҃а молѧ́щаѧ.

<red>Р</red>а́дꙋйсѧ, прпⷣбнаѧ кн҃ги́не є҆ѵфросѵ́нїе.
