---
title: "Конда́къ і҃"
navigation:
  key: akathists-barbara-19
  title: "Конда́къ і҃"
  parent: akathists-barbara
  order: 19
type: "akathist"
---

## Конда́къ і҃:

<red>С</red>пастѝ хотѧ̀ дꙋ́шꙋ твою̀, ѡ҆ тѣ́лѣ твое́мъ всѧ́чески неради́ла є҆сѝ, ст҃а́ѧ варва́ро: є҆гда́ бо на тѧ̀ ме́чное на сме́рть ѡ҆сꙋжде́нїе и҆зы́де, ты̀ под̾ ме́чь ѻ҆́стрый, а҆́ки под̾ вѣне́цъ кра́сный, ра́достнѡ и҆дꙋ́щи, бг҃ꙋ, въ мч҃нческомъ по́двизѣ тебѐ ѹ҆креплѧ́ющемꙋ, воспѣва́ла є҆сѝ пѣ́снь: <red>А҆</red>ллилꙋ́їа.
