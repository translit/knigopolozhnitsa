---
title: "Конда́къ г҃"
navigation:
  key: akathists-barbara-5
  title: "Конда́къ г҃"
  parent: akathists-barbara
  order: 5
type: "akathist"
---

## Конда́къ г҃:

<red>С</red>и́ла вы́шнѧго дадѐ тогда̀ ст҃ѣ́й варва́ре, ꙗ҆́коже дре́вле прⷪ҇рокꙋ і҆езекі́илю, лицѐ а҆дама́нтово, си́льно пред̾ всѣ́ми і҆долѡслꙋжи́тельми, во є҆́же не ѹ҆боѧ́тисѧ є҆́й ѿ ѕвѣ́рскагѡ лица̀ и҆́хъ, ни ѹ҆жаса́тисѧ лю́тагѡ преще́нїѧ. Тѣ́мже со дерзнове́нїемъ мꙋжемꙋ́дреннаѧ дв҃а взыва́ше: трⷪ҇цꙋ чтꙋ̀, є҆ди́но бж҃ество̀, и҆ то́й вѣ́рою покланѧ́ющисѧ, велегла́снѡ пою̀: <red>А҆</red>ллилꙋ́їа.
