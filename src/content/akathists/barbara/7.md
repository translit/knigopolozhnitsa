---
title: "Конда́къ д҃"
navigation:
  key: akathists-barbara-7
  title: "Конда́къ д҃"
  parent: akathists-barbara
  order: 7
type: "akathist"
---

## Конда́къ д҃:

<red>Б</red>ꙋ́рѧ ꙗ҆́рости ве́лїѧ ѻ҆тца̀ твоегѡ̀, ды́шꙋщагѡ преще́нїемъ и҆ ѹ҆бі́йствомъ, возшꙋмѐ на хра́мъ дꙋшѝ твоеѧ̀, ст҃а́ѧ варва́ро, но тогѡ̀ не возмо́же поколеба́ти: ѡ҆снова́нъ бо бѣ̀ на тве́рдомъ вѣ́ры хрⷭ҇то́вы ка́мени, на не́мже ты̀, мꙋ́драѧ дв҃о, неподви́жимѡ стоѧ́щи, ѹ҆креплѧ́ющемꙋ тѧ̀ і҆и҃сꙋ хрⷭ҇тꙋ̀ пѣ́снь воспѣва́ла є҆сѝ: <red>А҆</red>ллилꙋ́їа.
