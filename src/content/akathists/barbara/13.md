---
title: "Конда́къ з҃"
navigation:
  key: akathists-barbara-13
  title: "Конда́къ з҃"
  parent: akathists-barbara
  order: 13
type: "akathist"
---

## Конда́къ з҃:

<red>Х</red>отѧ́щꙋ безꙋ́мномꙋ мꙋчи́телю жела́ніе своѐ ѹ҆лꙋчи́ти, и҆ є҆щѐ покꙋша́ющемꙋсѧ ласка́тельными словесы̀ тебѐ, ст҃а́ѧ варва́ро, ѿ и҆́стиннагѡ бг҃а ѿврати́ти ко преле́стнымъ і҆́дѡлѡмъ, ты̀, ꙗ҆́кѡ мꙋ́драѧ дв҃а, ѿвѣща́ла є҆сѝ томꙋ̀: пе́рвѣе тве́рдый а҆дама́нтъ въ мѧ́гкїй во́скъ претвори́ши, не́жели менѐ ѿврати́ши ѿ хрⷭ҇та̀ бг҃а моегѡ̀: того́ бо, со ѻ҆ц҃е́мъ и҆ ст҃ы́мъ дх҃омъ, є҆ди́наго и҆́стиннаго бг҃а и҆сповѣ́дꙋю, сла́влю, и҆ хвалю̀, и҆ пою̀ є҆мꙋ̀: <red>А҆</red>ллилꙋ́їа.
