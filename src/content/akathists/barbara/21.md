---
title: "Конда́къ а҃і"
navigation:
  key: akathists-barbara-21
  title: "Конда́къ а҃і"
  parent: akathists-barbara
  order: 21
type: "akathist"
---

## Конда́къ а҃і:

<red>П</red>ѣ́нїе на́ше похва́льное, а҆́ще бы и҆ тмочи́сленное, вѣ́мы, ꙗ҆́кѡ нѣ́сть дово́льнѡ по достоѧ́нїю восхвали́ти тѧ̀, ст҃а́ѧ и҆ всехва́льнаѧ мч҃нце варва́ро: ѻ҆ба́че мы̀, бж҃їихъ тобо́ю на́мъ ѻ҆би́льнѡ подава́емыхъ дарова́нїй бл҃года́рни сꙋ́ще, бг҃ꙋ, въ тебѣ̀ свои́ми бл҃годѣѧ́нїи прославлѧ́емомꙋ, бл҃года́рственными ѹ҆сты̀ пое́мъ: <red>А҆</red>ллилꙋ́їа.
