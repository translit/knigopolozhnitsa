---
title: "Конда́къ в҃і"
navigation:
  key: akathists-barbara-23
  title: "Конда́къ в҃і"
  parent: akathists-barbara
  order: 23
type: "akathist"
---

## Конда́къ в҃і:

<red>Б</red>л҃года́ть ѿ бг҃а дана́ ти є҆́сть, храни́ти и҆ соблюда́ти ѿ внеза́пныѧ болѣ́зни и҆ на́глыѧ сме́рти всѧ́каго чл҃овѣ́ка, вѣ́рою, любо́вїю и҆ бл҃гогове́нїемъ чтⷭ҇на̑ѧ твоѧ̀ страда́нїѧ воспомина́ющаго и҆ почита́ющаго: тоѧ̀ бл҃года́ти не лишѝ и҆ на́съ, до́браѧ дв҃о варва́ро, да и҆ мы̀, здра́ви сꙋ́ще тѣ́ломъ и҆ дх҃омъ въ ны́нѣшней и҆ бꙋ́дꙋщей жи́зни ѡ҆ тебѣ̀ пое́мъ бг҃ꙋ: <red>А҆</red>ллилꙋ́їа.
