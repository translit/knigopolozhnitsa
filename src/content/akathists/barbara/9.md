---
title: "Конда́къ є҃"
navigation:
  key: akathists-barbara-9
  title: "Конда́къ є҃"
  parent: akathists-barbara
  order: 9
type: "akathist"
---

## Конда́къ є҃:

<red>Б</red>г҃оте́чной ѕвѣздѣ̀ была̀ є҆сѝ подо́бна, ст҃а́ѧ великомꙋ́ченице варва́ро: бѣжа́щи бо пред̾ ѻ҆тце́мъ твои́мъ, наставлѧ́ла є҆сѝ того̀ та́инственнѣ на пꙋ́ть, ведꙋ́щїй ко првⷣномꙋ сл҃нцꙋ, ѿ дв҃ы возсїѧ́вшемꙋ, хрⷭ҇тꙋ̀ бг҃ꙋ. Ѻ҆ба́че ѻ҆́нъ дꙋше́вныма ѻ҆слѣпле́нъ ѻ҆чи́ма, а҆́бїе и҆ тѣле́сныма не ѹ҆зрѣ́ тѧ пред̾ собо́ю бѣжа́щꙋю: ты́ бо сквозѣ̀ ка́меннꙋю, тебѣ̀ велѣ́нїемъ бж҃їимъ разстꙋпи́вшꙋюсѧ го́рꙋ проше́дши, скры́ласѧ є҆сѝ ѿ ѻ҆́чїю є҆гѡ̀ въ ка́менней пеще́рѣ, да ѿ среды̀ ка́менїѧ, ꙗ҆́кѡ пти́ца, да́си гла́съ бг҃ꙋ, воспѣва́ющи: <rubric class="inline">А҆ллилꙋ́іа.</rubric>
