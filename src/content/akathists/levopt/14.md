---
title: "І҆́косъ з҃"
navigation:
  key: akathists-levopt-14
  title: "І҆́косъ з҃"
  parent: akathists-levopt
  order: 14
type: "akathist"
---

## І҆́косъ з҃:

<red>М</red>е́дъ ѹ҆́мнагѡ дѣ́ланїѧ въ се́рдцѣ твое́мъ собра́лъ є҆сѝ бг҃омꙋ́дре ѻ҆́тче, ꙗ҆́кѡ і҆и҃сово сла́дкое и҆́мѧ бы́сть тебѣ̀ ѹ҆тѣше́нїѧ и҆сто́чникъ, и҆́мже го́речь страсте́й на сла́дость добродѣ́телей преложи́лъ є҆сѝ, понꙋжде́нїемъ дꙋхо́внымъ. Сегѡ̀ ра́ди сла̑дкїѧ со́ты похвалы̀ тебѣ̀ прино́симъ:

<red>Р</red>а́дꙋйсѧ, а҆́гг҃лѡмъ сла́дкое пѣ́нїе. Ра́дꙋйсѧ, де́монѡмъ го́рькое воспомина́нїе. Ра́дꙋйсѧ, цвѣ́тниче цѣломꙋ́дрїѧ дꙋхо́внагѡ. Ра́дꙋйсѧ, раю̀ мл҃твосло́вїѧ цр҃ко́внагѡ. Ра́дꙋйсѧ, ѹ҆́мныѧ мл҃твы дѣ́лателю бг҃овдохнове́нный. Ра́дꙋйсѧ, серде́чнагѡ ѹ҆миле́нїѧ носи́телю всебл҃гоговѣ́йный. Ра́дꙋйсѧ, ꙗ҆́кѡ сле́зныѧ стрꙋи̑ и҆сточи́лъ є҆сѝ всецѣлє́бныѧ. Ра́дꙋйсѧ, ꙗ҆́кѡ бл҃года́тїю просвѣти́лъ є҆сѝ дꙋ́ши вожделѣ́нїе. Ра́дꙋйсѧ, непреста́нное па́мѧтованїе ѡ҆ бз҃ѣ. Ра́дꙋйсѧ, пламенѣ́ющаѧ любы̀ въ дꙋ́сѣ. Ра́дꙋйсѧ, медотѡ́чнаѧ словеса̑ и҆сточаѧ́й. Ра́дꙋйсѧ, сладкозрѣ́нїе ча́дѡмъ твои́мъ.

<red>Р</red>а́дꙋйсѧ, ѻ҆́тче львѐ, ста́рчества ѻ҆́птискагѡ глави́зно.
