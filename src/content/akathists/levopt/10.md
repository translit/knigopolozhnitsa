---
title: "І҆́косъ є҃"
navigation:
  key: akathists-levopt-10
  title: "І҆́косъ є҃"
  parent: akathists-levopt
  order: 10
type: "akathist"
---

## І҆́косъ є҃:

<red>Ц</red>ѣломꙋ́дрїемъ ѹ҆кра́силсѧ є҆сѝ ѻ҆́тче львѐ, ꙗ҆́кѡ препоѧ́санъ бы́лъ є҆сѝ подви́жничествомъ, въ схи́мꙋ же вели́кꙋю ꙗ҆́кѡ въ а҆́гг҃лоподо́бнꙋю си́лꙋ ѡ҆бле́клсѧ є҆сѝ, а҆́гг҃льскїѧ ѡ҆бвеселѧ́ѧ чи̑ны. Сегѡ̀ ра́ди мона́шества красота̀ на тебѣ̀ и҆зѻбрази́сѧ, мы́ же тѧ̀ ꙗ҆́кѡ наста́вника и҆́ноческихъ чинѡ́въ похвалѧ́емъ си́це:

<red>Р</red>а́дꙋйсѧ, кꙋ́колемъ неѕло́бїѧ покры́выйсѧ. Ра́дꙋйсѧ, въ ма́нтїю любомꙋ́дрїѧ ѡ҆блекі́йсѧ. Ра́дꙋйсѧ, парама́нъ на себѣ̀ возложи́въ терпѣ́нїѧ. Ра́дꙋйсѧ, препоѧ́савыйсѧ по́ѧсомъ сꙋгꙋ́багѡ раче́нїѧ. Ра́дꙋйсѧ, санда́лїи ѡ҆бꙋ́вый бл҃говѣствова́нїѧ мі́рꙋ. Ра́дꙋйсѧ, щито́мъ послꙋша́нїѧ стрѣ̑лы вра́жїѧ ѿрази́вый. Ра́дꙋйсѧ, мече́мъ мл҃твеннымъ по́лчища де́монскїѧ сокрꙋши́вый. Ра́дꙋйсѧ, бг҃одарова́нное разсꙋжде́нїе ꙗ҆́кѡ свѣщꙋ̀ неꙋгаси́мꙋю вже́глъ є҆сѝ. Ра́дꙋйсѧ, ꙗ҆́кѡ на крⷭ҇тъ сꙋгꙋ́бымъ ѿрече́нїемъ ѿ мі́ра возше́лъ є҆сѝ. Ра́дꙋйсѧ, ꙗ҆́кѡ въ нищетѣ̀ дꙋхо́вной пожи́лъ є҆сѝ. Ра́дꙋйсѧ, бога́тство нестѧжа́нїѧ. Ра́дꙋйсѧ, мі́ра попра́нїе.

<red>Р</red>а́дꙋйсѧ, ѻ҆́тче львѐ, ста́рчества ѻ҆́птискагѡ глави́зно.
