---
title: "І҆́косъ і҃"
navigation:
  key: akathists-levopt-20
  title: "І҆́косъ і҃"
  parent: akathists-levopt
  order: 20
type: "akathist"
---

## І҆́косъ і҃:

<red>А҆́</red>гг҃лоподо́бное житїѐ твоѐ, ѻ҆́тче львѐ, вписа̀ тѧ̀ въ нб҃ожи́тели и҆ бг҃одарова́нное разсꙋжде́нїе твоѐ над̾ мно́гими людьмѝ поста́ви тѧ̀ въ рꙋководи́телѧ. Сегѡ̀ ра́ди ѿ мно́гихъ бѣ́дъ и҆ заблꙋжде́нїй и҆зба́вилъ є҆сѝ па́ствꙋ твою̀, любо́вїю тебѣ̀ пою́щꙋю:

<red>Р</red>а́дꙋйсѧ, па́стырю на́шъ до́брый. Ра́дꙋйсѧ, слове́сныхъ пита́телю ѻ҆вє́цъ. Ра́дꙋйсѧ, неꙋдобореши́мыхъ вопро́сѡвъ раз̾ѧсне́нїе. Ра́дꙋйсѧ, неꙋдободержи́мыхъ страсте́й ѹ҆смире́нїе. Ра́дꙋйсѧ, ꙗ҆́кѡ пре́лести пꙋ́ты ꙗ҆́кѡ паꙋчи́нꙋ растерза́лъ є҆сѝ. Ра́дꙋйсѧ, ꙗ҆́кѡ ра́зꙋма дꙋхо́внагѡ стезѝ сказа́лъ є҆сѝ. Ра́дꙋйсѧ, смиренномꙋ́дрый врагѡ́въ примири́телю. Ра́дꙋйсѧ, заматорѣ́вшїѧ горды́ни и҆скорени́телю. Ра́дꙋйсѧ, забы́тыхъ грѣхѡ́въ ѡ҆бнарꙋже́нїе. Ра́дꙋйсѧ, сокры́тыхъ тала́нтѡвъ ꙗ҆вле́нїе. Ра́дꙋйсѧ, ꙗ҆́кѡ тобо́ю и҆сцѣлѧ́ютсѧ ꙗ҆́звы неисцѣ́льныѧ. Ра́дꙋйсѧ, ꙗ҆́кѡ тобо́ю и҆зсꙋша́ютсѧ сле́зъ и҆сто́чницы.

<red>Р</red>а́дꙋйсѧ, ѻ҆́тче львѐ, ста́рчества ѻ҆́птискагѡ глави́зно.
