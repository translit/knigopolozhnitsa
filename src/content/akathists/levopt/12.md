---
title: "І҆́косъ ѕ҃"
navigation:
  key: akathists-levopt-12
  title: "І҆́косъ ѕ҃"
  parent: akathists-levopt
  order: 12
type: "akathist"
---

## І҆́косъ ѕ҃:

<red>Є҆</red>гда̀ въ ѻ҆́птинꙋ пꙋ́стынь прише́лъ є҆сѝ ѻ҆́тче львѐ, ꙗ҆́коже въ вертогра́дъ бг҃онасажде́нный, тогда̀ ꙗ҆́кѡ дѣ́латель премꙋ́дрый водрꙋзи́лъ є҆сѝ сто́лпъ ста́рческагѡ ѡ҆кормле́нїѧ и҆ мл҃твеннꙋю ѡ҆гра́дꙋ и҆ точи́ло сми́ренїѧ по є҆ѵⷢ҇льскомꙋ сло́вꙋ, сегѡ̀ ра́ди пꙋ́стынь процвѣ́те хвала́ми тебѣ̀ славосло́вѧщи:

<red>Р</red>а́дꙋйсѧ, мѡѷсе́ю и҆ а҆нтѡ́нїю сподви́жниче бг҃одарова́нный. Ра́дꙋйсѧ, фїларе́тꙋ і҆ера́рхꙋ дрꙋ́же и҆ наста́вниче и҆збра́нный. Ра́дꙋйсѧ, мака́рїю смиренномꙋ́дромꙋ вождю̀ бг҃овдохнове́нный. Ра́дꙋйсѧ, и҆саа́кїю препро́стомꙋ прⷪ҇ро́че бг҃оѿкрове́нный. Ра́дꙋйсѧ, ѳео́дѡра бл҃же́ннагѡ ѹ҆чени́че бл҃гопослꙋ́шный. Ра́дꙋйсѧ, паі́сїева любомꙋ́дрїѧ лѵ́ро вдохнове́ннаѧ. Ра́дꙋйсѧ, ѻ҆те́ческихъ и҆зрече́нїй кни́го ѡ҆дꙋшевле́ннаѧ. Ра́дꙋйсѧ, а҆мвро́сїѧ бл҃гослове́ннагѡ и҆з̾ полы̀ въ полꙋ̀ мака́рїю преда́вый. Ра́дꙋйсѧ, ст҃оѻте́ческими наставле́ньми є҆гѡ̀ ꙗ҆́кѡ ѻ҆те́цъ чадолюби́вый наказа́вый. Ра́дꙋйсѧ, ст҃и́телѧ і҆гна́тїѧ бг҃омꙋ́дрый воспита́телю. Ра́дꙋйсѧ, въ новонача́лїи є҆гѡ̀ ѹ҆ро́кѡвъ смире́нїѧ пода́телю. Ра́дꙋйсѧ, мно́гїѧ ча̑да твоѧ̑ къ бг҃ꙋ приве́дый.

<red>Р</red>а́дꙋйсѧ, ѻ҆́тче львѐ, ста́рчества ѻ҆́птискагѡ глави́зно.
