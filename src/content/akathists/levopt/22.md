---
title: "І҆́косъ а҃і"
navigation:
  key: akathists-levopt-22
  title: "І҆́косъ а҃і"
  parent: akathists-levopt
  order: 22
type: "akathist"
---

## І҆́косъ а҃і:

<red>В</red>озже́глъ є҆сѝ въ дꙋшѝ твое́й свѣти́льникъ мл҃твы ѹ҆́мныѧ, ѿ неѧ́же всѧ̑ бл҃га̑ѧ прїѧ́лъ є҆сѝ, ꙗ҆́кѡ дѣ́латель бы́лъ є҆сѝ смиренномꙋ́дрый. Тѣ́мже наста́ви и҆ на́съ на стезю̀ сїю̀ тѣ́снꙋю ѻ҆ба́че блгⷣти и҆спо́лненнꙋю, вопїю́щихъ тебѣ̀ сїѧ̀:

<red>Р</red>а́дꙋйсѧ, дѣ́лателю непреле́стный. Ра́дꙋйсѧ, подви́жниче нелѣ́ностный. Ра́дꙋйсѧ, свѣ́тлаѧ стезѐ ѹ҆́мнагѡ дѣ́ланїѧ. Ра́дꙋйсѧ, сла́дкаѧ стрꙋѐ серде́чнагѡ ѹ҆миле́нїѧ. Ра́дꙋйсѧ, сто́лпе, восходѧ́й терпѣ́нїемъ къ нб҃ꙋ. Ра́дꙋйсѧ, же́зле, поража́ѧй де́монѡвъ въ бе́зднѣ. Ра́дꙋйсѧ, чи́стагѡ се́рдца ѻ҆би́телище. Ра́дꙋйсѧ, бл҃гі́ѧ со́вѣсти поко́ище. Ра́дꙋйсѧ, бжⷭ҇твеннагѡ свѣ́та та́иниче. Ра́дꙋйсѧ, преле́стныѧ тмы̀ прогони́телю. Ра́дꙋйсѧ, зри́тельныѧ мл҃твы достиже́нїе. Ра́дꙋйсѧ, слѣпо́тствꙋющихъ серде́цъ просвѣще́нїе.

<red>Р</red>а́дꙋйсѧ, ѻ҆́тче львѐ, ста́рчества ѻ҆́птискагѡ глави́зно.
