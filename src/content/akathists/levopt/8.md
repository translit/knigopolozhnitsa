---
title: "І҆́косъ д҃"
navigation:
  key: akathists-levopt-8
  title: "І҆́косъ д҃"
  parent: akathists-levopt
  order: 8
type: "akathist"
---

## І҆́косъ д҃:

<red>Р</red>азꙋ́мнѡ вше́лъ є҆сѝ въ приста́нище безмо́лвїѧ ꙗ҆́кѡ въ бжⷭ҇твенное поко́ище, и҆дѣ́же со бл҃же́ннымъ ѳео́дѡромъ ꙗ҆́кѡ земны́й а҆́гг҃лъ непреста́ннѡ бесѣ́довалъ є҆сѝ ко хрⷭ҇тꙋ̀. Мы́ же зрѧ́ще тѧ̀ ꙗ҆́кѡ нбⷭ҇нагѡ чл҃вѣ́ка, прино́симъ тебѣ̀ похвалꙋ̀ сїю̀:

<red>Р</red>а́дꙋйсѧ, го́рлице пꙋстыннолюби́ваѧ, хрⷭ҇та̀ взыскꙋ́ющаѧ. Ра́дꙋйсѧ, пте́нче ѻ҆рли́ный, ѡ҆бнови́вый ю҆́ность твою̀. Ра́дꙋйсѧ, бг҃озво́нкꙋю возлюби́вый тишинꙋ̀ а҆́гг҃льскꙋю. Ра́дꙋйсѧ, ѕлошꙋ́мнагѡ ѹ҆дали́выйсѧ мѧте́жа страсте́й. Ра́дꙋйсѧ, ꙗ҆́кѡ херꙋві́мъ носи́лъ є҆сѝ бг҃а, въ тебѣ̀ почива́ющагѡ. Ра́дꙋйсѧ, ꙗ҆́кѡ серафі́мъ зрѣ́лъ є҆сѝ та́йны, въ се́рдцѣ твое́мъ ꙗ҆влѧ́ющїѧсѧ. Ра́дꙋйсѧ, ꙗ҆́кѡ со́лнце возше́лъ є҆сѝ, въ пꙋсты́нѣ и҆зсꙋша́ѧй коре́нїѧ страсте́й. Ра́дꙋйсѧ, всено́щными бдѣ́нїи твои́ми ꙗ҆́кѡ по́лнаѧ лꙋна̀ разто́рглъ є҆сѝ тмꙋ̀ вра́жїихъ сѣ́тей. Ра́дꙋйсѧ, безмо́лвїѧ сто́лпе непоколеби́мый. Ра́дꙋйсѧ, подви́жничества ѻ҆снова́нїе неиспровержи́мое. Ра́дꙋйсѧ, по́стничества похвало̀ и҆зрѧ́днаѧ. Ра́дꙋйсѧ, пꙋстынножи́тельства тишино̀ домови́таѧ.

<red>Р</red>а́дꙋйсѧ, ѻ҆́тче львѐ, ста́рчества ѻ҆́птискагѡ глави́зно.
