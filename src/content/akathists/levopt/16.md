---
title: "І҆́косъ и҃"
navigation:
  key: akathists-levopt-16
  title: "І҆́косъ и҃"
  parent: akathists-levopt
  order: 16
type: "akathist"
---

## І҆́косъ и҃:

<red>С</red>ла́ва по́двигѡвъ твои́хъ промча́сѧ по лицꙋ̀ землѝ рѡссі́йскїѧ и҆ зарѧ̀ чꙋде́съ твои́хъ ѡ҆блиста̀ концы̀ є҆ѧ̀, сегѡ̀ ра́ди притека́хꙋ цѣли́тисѧ къ тебѣ̀ бѣсны̑ѧ и҆ недꙋ́жныѧ, вопїю́ще тебѣ̀ сїѧ̀:

<red>Р</red>а́дꙋйсѧ, недꙋ́гѡвъ и҆збавле́нїе. Ра́дꙋйсѧ, грѣхѡ́въ разрѣше́нїе. Ра́дꙋйсѧ, врачева́нїе болѣ́зней неꙋдобоисцѣли́мыхъ. Ра́дꙋйсѧ, ѡ҆свобожде́нїе ѿ вери́гъ неꙋдобоно́сныхъ. Ра́дꙋйсѧ, бы́строе премене́нїе ско́рби на ра́дость. Ра́дꙋйсѧ, ско́рое и҆сцѣле́нїе ра́ковыѧ ꙗ҆́звы. Ра́дꙋйсѧ, ѡ҆держи́мыхъ ѿ бѣ́сѡвъ и҆збавлѧ́ѧй. Ра́дꙋйсѧ, ѿча́ѧннымъ ѿра́дꙋ подава́ѧй. Ра́дꙋйсѧ, безнадє́жнымъ вѣ́рꙋ возраща́ѧй. Ра́дꙋйсѧ, є҆ле́емъ ѿ лампа́ды и҆сцѣлѧ́ѧй. Ра́дꙋйсѧ, ꙗ҆́кѡ тобо́ю здра́вїе полꙋча́емъ. Ра́дꙋйсѧ, ꙗ҆́кѡ тобо́ю ѹ҆ны́нїе побѣжда́емъ.

<red>Р</red>а́дꙋйсѧ, ѻ҆́тче львѐ, ста́рчества ѻ҆́птискагѡ глави́зно.
