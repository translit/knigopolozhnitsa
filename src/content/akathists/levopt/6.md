---
title: "І҆́косъ г҃"
navigation:
  key: akathists-levopt-6
  title: "І҆́косъ г҃"
  parent: akathists-levopt
  order: 6
type: "akathist"
---

## І҆́косъ г҃:

<red>А҆</red>дама́нта крѣпча́йшее житїѐ ѳео́дѡра, бы́сть тебѣ̀, ѻ҆́тче львѐ, ꙗ҆́кѡ ѡ҆брѣ́тенїе сокро́вища многоцѣ́ннагѡ, є҆мꙋ́же послѣ́дꙋѧ житїю̀ и҆ ѹ҆че́нїю дꙋ́шꙋ снабди́лъ є҆сѝ дара́ми блгⷣти многоцѣле́бныѧ. Сегѡ̀ ра́ди цѣли́ши и҆ богати́ши вопїю́щїѧ тебѣ̀ такова̑ѧ:

<red>Р</red>а́дꙋйсѧ, бога́тство тлѣ́нное ни во что́ же вмѣни́вый. Ра́дꙋйсѧ, сокро́вище непреходѧ́щее на нбⷭ҇ѝ стѧжа́вый. Ра́дꙋйсѧ, златоꙋкра́шеннаѧ две́ре та́инъ цр҃ко́вныхъ. Ра́дꙋйсѧ, златоко́ванный ключꙋ̀ та́инствъ дꙋхо́вныхъ. Ра́дꙋйсѧ, ѿверза́ѧй вхо́дъ мл҃твѣ ѹ҆́мнѣй. Ра́дꙋйсѧ, затворѧ́ѧй вхо́дъ страстє́мъ безꙋ́мнымъ. Ра́дꙋйсѧ, ѹ҆че́ниче бл҃гі́й и҆ вѣ́рный. Ра́дꙋйсѧ, храни́телю паі́сїевыхъ ѹ҆че́нїй. Ра́дꙋйсѧ, бл҃гоꙋмиле́нное къ мл҃твѣ прилежа́нїе. Ра́дꙋйсѧ, бл҃годерзнове́нное страсте́й ѹ҆мерщвле́нїе. Ра́дꙋйсѧ, свѣ́точе добродѣ́телей бжⷭ҇твенныхъ. Ра́дꙋйсѧ, и҆сто́чниче дарѡ́въ дꙋхо́вныхъ.

<red>Р</red>а́дꙋйсѧ, ѻ҆́тче львѐ, ста́рчества ѻ҆́птискагѡ глави́зно.
