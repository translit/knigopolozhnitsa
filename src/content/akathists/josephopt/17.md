---
title: "Конда́къ ѳ҃"
navigation:
  key: akathists-josephopt-17
  title: "Конда́къ ѳ҃"
  parent: akathists-josephopt
  order: 17
type: "akathist"
---

## Конда́къ ѳ҃:

<red>Н</red>а высо́цѣмъ прⷭ҇то́лѣ разсꙋжде́нїѧ ѹ҆тверди́лъ є҆сѝ сво́й ѹ҆́мъ, і҆ѡ́сифе, и҆ порфѵ́рою цѣломꙋ́дрїѧ, ꙗ҆́кѡ ѻ҆де́ждею ца́рскою, ѻ҆дѣ́ѧвсѧ, но́въ і҆ѡ́сифъ прекра́сный ꙗ҆ви́лсѧ є҆сѝ, бг҃омꙋ́дре ѻ҆́тче, и҆ над̾ страстьмѝ ꙗ҆́кѡ то́й над̾ є҆гѵ́птомъ ца́рствовалъ є҆сѝ. Сегѡ̀ ра́ди бг҃овѣ́дѣнїѧ хлѣ́бы напита́й ча̑да твоѧ̑, и҆ ѿ стра́стнагѡ и҆зба́ви плѣне́нїѧ вопїю́щихъ хрⷭ҇тꙋ̀: <red>А҆</red>ллилꙋ́їа.
