---
title: "І҆́косъ г҃"
navigation:
  key: akathists-josephopt-6
  title: "І҆́косъ г҃"
  parent: akathists-josephopt
  order: 6
type: "akathist"
---

## І҆́косъ г҃:

<red>П</red>ри и҆схо́дищахъ премꙋ́дрости ста́рчестѣй водвори́лсѧ є҆сѝ, ѻ҆́тче і҆ѡ́сифе, при ногꙋ̀ а҆мвро́сїевꙋ тридесѧ́ть лѣ́тъ пожи́въ. Тѣ́мже по стезѧ́мъ любомꙋ́дрїѧ ста́рца твоегѡ̀ ходи́ти и҆зво́лилъ є҆сѝ, къ ни́мже и҆ на́съ напра́ви, вопїю́щихъ тебѣ̀ сїѧ̀:

<red>Р</red>а́дꙋйсѧ, бл҃гопослꙋ́шное ча́до ѻ҆теч́ескагѡ преда́нїѧ. Ра́дꙋйсѧ, любомꙋ́дрый ѹ҆чени́че сщ҃е́ннагѡ писа́нїѧ. Ра́дꙋйсѧ, а҆мвро́сїевыхъ мл҃твъ пло́де бг҃одарова́нный. Ра́дꙋйсѧ, ѻ҆́птинскагѡ ста́рчества прее́мственнаѧ сла́во. Ра́дꙋйсѧ, ѻ҆́бразе любвѐ сы́на къ своемꙋ̀ ста́рцꙋ. Ра́дꙋйсѧ, наслѣ́дниче дарѡ́въ бг҃оно́снагѡ а҆́ввы. Ра́дꙋйсѧ, ꙗ҆́кѡ бл҃гопокоре́нїемъ разори́вый де́монскїѧ тверды́ни. Ра́дꙋйсѧ, ꙗ҆́кѡ бл҃говоле́нїемъ подража́вый а҆́гг҃льскимъ си́ламъ.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
