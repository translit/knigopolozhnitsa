---
title: "І҆́косъ є҃"
navigation:
  key: akathists-josephopt-10
  title: "І҆́косъ є҃"
  parent: akathists-josephopt
  order: 10
type: "akathist"
---

## І҆́косъ є҃:

<red>Н</red>а ѻ҆дрѣ̀ болѣ́зненнѣмъ лежа́щꙋ тѝ, ѻ҆́тче бг҃оно́се, сама̀ пречⷭ҇таѧ дв҃а бцⷣа прїи́де къ тебѣ̀ и҆ ѹ҆крѣпѝ тѧ̀ въ по́двизѣ, и҆ словеса̀ и҆зречѐ сладча́йшаѧ: потерпѝ, люби́миче мо́й, немногѡ̀ є҆щѐ, тѣ́мже, чꙋдѧ́щесѧ ѡ҆ таково́мъ къ тебѣ̀ бж҃їѧ мт҃ре смотрѣ́нїи, со стра́хомъ и҆ любо́вїю тебѣ̀ зове́мъ:

<red>Р</red>а́дꙋйсѧ, ѿ младе́нства и҆збра́нный бж҃їѧ мт҃ре люби́миче. Ра́дꙋйсѧ, є҆́юже ѿ ѻ҆дра̀ сме́ртнагѡ возста́вленный. Ра́дꙋйсѧ, ѻ҆́бразе пламенѣ́ющей любвѐ къ бж҃їей мт҃ри. Ра́дꙋйсѧ, непосты́дный пред̾ не́ю ѡ҆ на́съ хода́таю. Ра́дꙋйсѧ, мона́шескихъ чи́нѡвъ невѣстоводи́телю. Ра́дꙋйсѧ, под̾ покро́вомъ бг҃омт҃ре и҆̀хъ предводи́телю. Ра́дꙋйсѧ, ꙗ҆́кѡ невѣ́стъ хрⷭ҇то́выхъ врꙋчи́вый бг҃омт҃ри. Ра́дꙋйсѧ, ѻ҆би́тели ша́мординскїѧ дꙋхо́вный воспита́телю.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
