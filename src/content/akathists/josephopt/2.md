---
title: "І҆́косъ а҃"
navigation:
  key: akathists-josephopt-2
  title: "І҆́косъ а҃"
  parent: akathists-josephopt
  order: 2
type: "akathist"
---

## І҆́косъ а҃:

<red>Ѿ</red> ю҆́ности твоеѧ̀, ѻ҆́тче прпⷣбне, и҆́грамъ не внима́лъ є҆сѝ младе́нческимъ, но всѐ жела́нїе дꙋшѝ твоеѧ̀ въ нбⷭ҇наѧ напра́вивъ, сегѡ̀ ра́ди ꙗ҆ви́сѧ тѝ бцⷣа на ѻ҆́блацѣ, назна́менꙋющи, ꙗ҆́кѡ ѹ҆го́дникъ є҆ѧ̀ бꙋ́деши ѿ ю҆́ности твоеѧ̀. Тѣ́мже сицево́мꙋ ꙗ҆вле́нїю чꙋдѧ́щесѧ, похва́льнаѧ тебѣ́ пое́мъ:

<red>Р</red>а́дꙋйсѧ, ѻ҆́трочище, бцⷣею и҆збра́нное. Ра́дꙋйсѧ, роди́телей твои́хъ пресла́вное велича́нїе. Ра́дꙋйсѧ, бл҃гочести́вое вѣ́ры процвѣте́нїе. Ра́дꙋйсѧ, плоды̀ ꙗ҆ви́вый бг҃опозна́нїѧ. Ра́дꙋйсѧ, ѻ҆́трокѡмъ прекра́сный ѻ҆́бразъ подража́нїѧ. Ра́дꙋйсѧ, ю҆́ношамъ бл҃гоꙋха́нный крі́не цѣломꙋ́дрїѧ. Ра́дꙋйсѧ, ꙗ҆́кѡ и҆з̾ ѹ҆́стъ младе́нческихъ бг҃ъ тобо́ю похвалѧ́етсѧ. Ра́дꙋйсѧ, ꙗ҆́кѡ ѿ ю҆́ности твоеѧ̀ бцⷣа прославлѧ́етсѧ.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
