---
title: "І҆́косъ в҃"
navigation:
  key: akathists-josephopt-4
  title: "І҆́косъ в҃"
  parent: akathists-josephopt
  order: 4
type: "akathist"
---

## І҆́косъ в҃:

<red>И҆</red>з̾ мі́ра и҆зше́лъ є҆сѝ, ꙗ҆́кѡ ѿ ра́бства фараѡ́нѧ, и҆ бг҃ꙋ въ ри́зѣ дѣ́вства твоегѡ̀ предста́лъ є҆сѝ, тѣ́мже ꙗ҆́кѡ втора́гѡ и҆ прекра́снагѡ і҆ѡ́сифа тѧ̀ похвалѧ́емъ и҆ цѣломꙋ́дреннѣй дꙋшѣ̀ твое́й пое́мъ:

<red>Р</red>а́дꙋйсѧ, дꙋхо́внагѡ дѣ́вства и҆збра́нный сосꙋ́де. Ра́дꙋйсѧ, чⷭ҇тоты̀ и҆ цѣломꙋ́дрїѧ вѣ́рный сꙋпрꙋ́же. Ра́дꙋйсѧ, ꙗ҆́кѡ дꙋ́шꙋ свою̀ ѹ҆невѣ́стивый хрⷭ҇тꙋ̀ женихꙋ̀. Ра́дꙋйсѧ, ꙗ҆́кѡ тѣ́ло твоѐ ѡ҆бле́клъ є҆сѝ въ нетлѣ́нїѧ чⷭ҇тотꙋ̀. Ра́дꙋйсѧ, ꙗ҆́кѡ копїе́мъ воздержа́нїѧ пробо́лъ є҆сѝ ѕмі́ѧ. Ра́дꙋйсѧ, ꙗ҆́кѡ дости́глъ є҆сѝ а҆́гг҃льскїѧ чи̑ны. Ра́дꙋйсѧ, ча́ша бжⷭ҇твенныѧ любвѐ и҆спо́лнена. Ра́дꙋйсѧ, є҆́юже напаѧ́еши ча̑да твоѧ̑.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
