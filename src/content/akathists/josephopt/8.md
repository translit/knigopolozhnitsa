---
title: "І҆́косъ д҃"
navigation:
  key: akathists-josephopt-8
  title: "І҆́косъ д҃"
  parent: akathists-josephopt
  order: 8
type: "akathist"
---

## І҆́косъ д҃:

<red>В</red>ид́ѧ ст҃о́е твоѐ ѡ҆ бз҃ѣ преспѣѧ́нїе, бг҃омꙋ́дрый а҆мвро́сїй въ та́инники своѧ̀ тебѐ и҆збра̀, не то́кмо дармѝ тѧ̀ ѡ҆богатѝ сыноположе́нїѧ, но и҆ па́ствꙋ свою̀ тебѣ̀ врꙋчѝ, мы́ же, па́стырскимъ твои́мъ ѡ҆корми́вшесѧ води́тельствомъ, бл҃года́рнѡ тебѣ̀ пое́мъ:

<red>Р</red>а́дꙋйсѧ, мы́сленныхъ волкѡ́въ ѿ ста́да хрⷭ҇то́ва ѿгна́нїе. Ра́дꙋйсѧ, слове́сныхъ ѻ҆вє́цъ ст҃оѻте́ческое воспита́нїе. Ра́дꙋйсѧ, бг҃омꙋ́дрыѧ па́ствы твоеѧ̀ ѡ҆кормле́нїе. Ра́дꙋйсѧ, ѹ҆сꙋгꙋби́вый ста́рческое на тебѣ̀ бл҃гослове́нїе. Ра́дꙋйсѧ, ꙗ҆́кѡ послꙋша́нїемъ ꙗ҆ви́лъ є҆сѝ ѡ҆ бз҃ѣ бы́строе преспѣѧ́нїе. Ра́дꙋйсѧ, ꙗ҆́кѡ сота́инникъ бы́лъ є҆сѝ а҆мвро́сїевыхъ ѿкрове́нїй. Ра́дꙋйсѧ, ꙗ҆́кѡ въ мѣ́рꙋ ѻ҆тца̀ твоегѡ̀ дости́глъ є҆сѝ. Ра́дꙋйсѧ, ꙗ҆́кѡ ѡ҆ не́мже дерзнове́нїе пред̾ бг҃омъ возымѣ́лъ є҆сѝ.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
