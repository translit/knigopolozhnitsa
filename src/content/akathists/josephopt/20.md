---
title: "І҆́косъ і҃"
navigation:
  key: akathists-josephopt-20
  title: "І҆́косъ і҃"
  parent: akathists-josephopt
  order: 20
type: "akathist"
---

## І҆́косъ і҃:

<red>Ꙗ҆́</red>кѡ воздѣ́лыватель бг҃омꙋ́дрый вертогра́да мона́шескагѡ, цвѣта́ми дх҃а ѹ҆кра́силъ є҆сѝ и҆́ноческїѧ чи̑ны и҆ а҆мвро́сїевыхъ дѣ́лъ продолжа́тель ꙗ҆ви́лсѧ є҆сѝ, бг҃обл҃же́нне, бл҃гоцвѣтꙋ́щими добродѣ́тельми и҆спле́лъ є҆сѝ себѣ̀ сꙋгꙋ́быѧ вѣнцы̀: мы́ же похва́льнаѧ глаго́лемъ тѝ си́це:

<red>Р</red>а́дꙋйсѧ, ꙗ҆́кѡ ке́дръ лїва́нскїй возвы́сивыйсѧ въ ѻ҆́птинстѣмъ скитꙋ̀. Ра́дꙋйсѧ, ꙗ҆́кѡ бл҃гово́нный кѷпарі́съ ѡ҆бл҃гоꙋха́вый мона́шеское сосло́вїе. Ра́дꙋйсѧ, ꙗ҆́кѡ ѹ҆подо́бивыйсѧ ма́слинѣ мно́гимъ твои́мъ милосе́рдїемъ. Ра́дꙋйсѧ, ꙗ҆́кѡ бл҃гово́нный ѳѷмїа́мъ, и҆спо́лненъ бы́лъ є҆сѝ бг҃опрїѧ́тнымъ моле́нїемъ. Ра́дꙋйсѧ, ꙗ҆́кѡ росо́ю чꙋде́съ кропи́ши тебѣ̀ молѧ́щїѧсѧ. Ра́дꙋйсѧ, ѿ ра́ки моще́й твои́хъ и҆сцѣле́нїѧ подава́ѧй къ тебѣ̀ приходѧ́щимъ. Ра́дꙋйсѧ, ꙗ҆́кѡ бл҃гокра́сный шипо́къ, ѻ҆би́тель ѻ҆́птинскꙋю ѹ҆краша́ѧй. Ра́дꙋйсѧ, ꙗ҆́кѡ бл҃гопло́днаѧ лоза̀, ѻ҆би́тель ша́мординскꙋю ѡ҆сѣнѧ́ѧй.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
