---
title: "Конда́къ в҃"
navigation:
  key: akathists-josephopt-3
  title: "Конда́къ в҃"
  parent: akathists-josephopt
  order: 3
type: "akathist"
---

## Конда́къ в҃:

<red>С</red>и́лою свы́ше ѡ҆сѣне́нъ бы́лъ є҆сѝ блгⷣтїю прест҃а́гѡ дх҃а, и҆́же ѡ҆бꙋчѝ тѧ̀ пра́во не внима́ти ѡ҆больще́нїємъ лꙋка́вагѡ дꙋ́ха, сегѡ̀ ра́ди ѿ мїрски́хъ красѡ́тъ ꙗ҆́кѡ ѿ ѹ҆мѣ̑тъ ѿврати́лсѧ є҆сѝ и҆ стопы̑ твоѧ̑ напра́вилъ є҆сѝ по и҆́ноческомꙋ пꙋтѝ, поѧ̀ бг҃ꙋ: <red>А҆</red>ллилꙋ́їа.
