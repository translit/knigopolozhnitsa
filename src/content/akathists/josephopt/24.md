---
title: "І҆́косъ в҃і"
navigation:
  key: akathists-josephopt-24
  title: "І҆́косъ в҃і"
  parent: akathists-josephopt
  order: 24
type: "akathist"
---

## І҆́косъ в҃і:

<red>П</red>осѣща́ти на́съ ѿ нбⷭ҇ныѧ высоты̀ непреста́й, прпⷣбне і҆ѡ́сифе, ѿгонѧ́ѧ всю̀ жите́йскꙋю тѣснотꙋ̀ къ бг҃ꙋ твои́ми мл҃твами, ꙗ҆́кѡ попремно́гꙋ ѹ҆бл҃жа́емъ болѣ̑зни и҆ трꙋды̀ твоѧ̑, ꙗ҆́же во бдѣ́нїи и҆ поще́нїи со всѣ̑ми и҆збра́нники бж҃їѧ мт҃ре всеꙋсе́рднѣ поне́слъ є҆сѝ. Сегѡ̀ ра́ди, бл҃года́рни сꙋ́ще сицево́мꙋ предста́тельствꙋ твоемꙋ̀, ѹ҆ми́льнѡ зове́мъ тѝ:

<red>Р</red>а́дꙋйсѧ, ꙗ҆́кѡ тесното́ю по́двига въ широтꙋ̀ ра́йскꙋю дости́глъ є҆сѝ. Ра́дꙋйсѧ, ꙗ҆́кѡ ѿ нбⷭ҇ныхъ вы́сей въ тѣснотѣ̀ живꙋ́щимъ снисхо́диши. Ра́дꙋйсѧ, ско́рый предста́телю ѡ҆ всѣ́хъ, тѧ̀ призыва́ющихъ. Ра́дꙋйсѧ, ѿ и҆скꙋше́нїй внеза́пныхъ па́че ча́ѧнїѧ и҆збавлѧ́ѧй. Ра́дꙋйсѧ, въ ско́рбѣхъ сꙋ́щихъ къ весе́лїю незри́мо приводѧ́й. Ра́дꙋйсѧ, сатанꙋ̀ ѕлоꙋ́мнагѡ пѧто́ю смиренномꙋ́дрїѧ попира́ѧй. Ра́дꙋйсѧ, ꙗ҆́кѡ къ мт҃ри бж҃їей прино́сиши на́ша молє́нїѧ. Ра́дꙋйсѧ, ꙗ҆́кѡ со ста́рцы ѻ҆́птинскими вкꙋша́еши ра́йское весе́лїе.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
