---
title: "І҆́косъ ѕ҃"
navigation:
  key: akathists-josephopt-12
  title: "І҆́косъ ѕ҃"
  parent: akathists-josephopt
  order: 12
type: "akathist"
---

## І҆́косъ ѕ҃:

<red>С</red>ки́томъ ѻ҆́птинскимъ бг҃омꙋ́дрое воспрїи́мъ ѹ҆правле́нїе, по завѣ́тꙋ ста́рцєвъ ѻ҆́птинскихъ води́ти потща́лсѧ є҆сѝ мона́шєскаѧ ста́да, тѣ́мже, блгⷣть ста́рческꙋю на тебѣ̀ зрѧ́ще почива́ющꙋю, ѻ҆́вцы слове́сныѧ є҆диногла́снѡ воззва́ша тебѣ̀:

<red>Р</red>а́дꙋйсѧ, ста́рца твоегѡ̀ досто́йный прее́мниче. Ра́дꙋйсѧ, а҆мвро́сїевыхъ дарѡ́въ наслѣ́дниче. Ра́дꙋйсѧ, прозорли́выма ѻ҆чи́ма зрѣ́вый та́йны серде́чныѧ. Ра́дꙋйсѧ, и҆сповѣ́данїемъ врачева́вый ꙗ҆́звы дꙋшє́вныѧ. Ра́дꙋйсѧ, бг҃омꙋ́дрыми совѣ́ты къ нбⷭ҇ѝ восхо́дъ ѹ҆каза́вый. Ра́дꙋйсѧ, ѡ҆бличи́тельными словесы̀ ѿ грѣхо́вныхъ ѹ҆́зъ разрѣша́вый. Ра́дꙋйсѧ, ѻ҆́птинскагѡ ста́рчества свѣ́тлое зерца́ло. Ра́дꙋйсѧ, ѹ҆тѣше́нїе бога́тнѡ всѣ̑мъ подава́ѧй.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
