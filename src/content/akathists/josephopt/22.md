---
title: "І҆́косъ а҃і"
navigation:
  key: akathists-josephopt-22
  title: "І҆́косъ а҃і"
  parent: akathists-josephopt
  order: 22
type: "akathist"
---

## І҆́косъ а҃і:

<red>Н</red>о́вое чꙋ́до во ѻ҆брѣ́тенїи моще́й твои́хъ ꙗ҆ви́сѧ, бг҃обл҃же́нне ста́рче і҆ѡ́сифе, ꙗ҆́кѡ во сла́вꙋ ста́рца твоегѡ̀ ѡ҆бле́клсѧ є҆сѝ, и҆ ѿ земны́хъ не́дръ чꙋдодѣ́йствовавъ пресла́вными зна́меньми, смиренномꙋ́дрїемъ бг҃опослꙋ́шнѡ покры́лсѧ є҆сѝ. Тѣ́мже, промышле́нїю бж҃їю ѡ҆ тебѣ̀ чꙋдѧ́щесѧ, похва́льнаѧ тебѣ̀ зове́мъ:

<red>Р</red>а́дꙋйсѧ, ꙗ҆́кѡ всѧ̑ ѻ҆те́ческаѧ хотѣ́нїѧ ѡ҆ тебѣ̀ и҆спо́лнивый. Ра́дꙋйсѧ, крѣ́пкїй послꙋ́шниче во́ли бж҃їей. Ра́дꙋйсѧ, ꙗ҆́кѡ и҆ по сме́рти послꙋша́нїе ста́рцꙋ твоемꙋ̀ ꙗ҆ви́вый. Ра́дꙋйсѧ, ꙗ҆́кѡ таи́нственнымъ ѻ҆брѣте́нїемъ моще́й твои́хъ всѣ́хъ ѹ҆диви́вый. Ра́дꙋйсѧ, ꙗ҆́кѡ ѹ҆наслѣ́довалъ є҆сѝ а҆мвро́сїевꙋ сла́вꙋ. Ра́дꙋйсѧ, ꙗ҆́кѡ чꙋдесы̀ бжⷭ҇твенными ѹ҆кра́сивый є҆гѡ̀ чтⷭ҇нꙋ́ю ра́кꙋ. Ра́дꙋйсѧ, ѻ҆́птиной пꙋ́стыни нетлѣ́нїѧ пе́рвый цвѣ́тъ ꙗ҆ви́вый. Ра́дꙋйсѧ, раѧ̀ і҆и҃сова крі́не, бл҃гоꙋха́нїѧ и҆спо́лненный.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
