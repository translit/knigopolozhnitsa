---
title: "І҆́косъ и҃"
navigation:
  key: akathists-josephopt-16
  title: "І҆́косъ и҃"
  parent: akathists-josephopt
  order: 16
type: "akathist"
---

## І҆́косъ и҃:

<red>К</red>ъ бг҃ꙋ прибли́живсѧ непреста́ннымъ моле́нїемъ и҆ прича́стїемъ ѡ҆бж҃а́емь, ꙗ҆́кѡ свѣти́льникъ бжⷭ҇твенъ бы́лъ є҆сѝ, чꙋдодѣ́йствы свѣтѧ̀, сегѡ̀ ра́ди просвѣти́вшихсѧ житїе́мъ твои́мъ, ѻ҆́тче бг҃оно́се, свѣтлоплодови́тыхъ сотворѝ на́съ, пою́щихъ тебѣ̀ сїѧ̀:

<red>Р</red>а́дꙋйсѧ, свѣтоза́рное цр҃кве рꙋ́сскїѧ сїѧ́нїе. Ра́дꙋйсѧ, непоколеби́мое бл҃гоче́стїѧ ѹ҆твержде́нїе. Ра́дꙋйсѧ, премꙋ́дрости бжⷭ҇твенныѧ возглаго́ланїе. Ра́дꙋйсѧ, сꙋєты̀ мїрскі́ѧ ѡ҆глаго́ланїе. Ра́дꙋйсѧ, свѣ́томъ бжⷭ҇твеннымъ съ нбⷭ҇ѝ ѡ҆блиста́выйсѧ. Ра́дꙋйсѧ, земномꙋ́дрствꙋющихъ на́съ просвѣща́ѧй. Ра́дꙋйсѧ, ꙗ҆́кѡ наста́вилъ є҆сѝ на сп҃си́тельныѧ стезѝ заблꙋжда́ющихъ. Ра́дꙋйсѧ, ꙗ҆́кѡ та́йны бжⷭ҇твенныѧ вѣ́рнымъ ѿкрыва́еши.

<red>Р</red>а́дꙋйсѧ, і҆ѡ́сифе, бж҃їѧ мт҃ре люби́миче бл҃же́нный.
