---
title: "І҆́косъ а҃"
navigation:
  key: akathists-borisgleb-2
  title: "І҆́косъ а҃"
  parent: akathists-borisgleb
  order: 2
type: "akathist"
---

## І҆́косъ а҃:

<red>А҆́</red>гг҃льскимъ чи́нѡмъ ра́дость сотвори́ли є҆стѐ, пресла́внаѧ дво́ице, цѣломꙋ́дренный бори́се съ кро́ткимъ глѣ́бомъ, житїе́мъ свои́мъ, занѐ хрⷭ҇та̀ ра́ди преходѧ́щее ца́рство земно́е ѡ҆ста́вльше, гдⷭ҇а ѿ всеѧ̀ дꙋшѝ возлюби́сте. Сегѡ̀ ра́ди и҆ мы̀, бл҃годарѧ́ще бг҃а, показа́вшагѡ въ ва́съ си́лꙋ блгⷣти своеѧ̀, съ любо́вїю вопїе́мъ къ ва́мъ:

<red>Р</red>а́дꙋйтесѧ, ꙗ҆́кѡ вкꙋ́пѣ со ѻ҆тце́мъ свои́мъ, кн҃земъ влади́мїромъ, сꙋ́етныхъ богѡ́въ ѹ҆клони́стесѧ. Ра́дꙋйтесѧ, ꙗ҆́кѡ ко и҆́стинномꙋ бг҃ꙋ все́ю дꙋше́ю прилѣпи́стесѧ. Ра́дꙋйтесѧ, прекра́снїи цвѣтѝ новопросвѣще́нныѧ землѝ рꙋ́сскїѧ. Ра́дꙋйтесѧ, пресвѣ̑тлыѧ ѕвѣзды̑ присносꙋ́щнагѡ свѣ́та хрⷭ҇то́ва въ странѣ̀ на́шей. Ра́дꙋйтесѧ, чистотꙋ̀ дꙋше́внꙋю возлюби́вшїи. Ра́дꙋйтесѧ, до́мъ дх҃ꙋ ст҃о́мꙋ себѐ содѣ́лавшїи.

<red>Р</red>а́дꙋйтесѧ, ст҃і́и страстоте́рпцы бори́се и҆ глѣ́бе, те́плїи ѡ҆ на́съ пред̾ бг҃омъ мл҃твенницы.
