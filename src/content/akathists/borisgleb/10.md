---
title: "І҆́косъ є҃"
navigation:
  key: akathists-borisgleb-10
  title: "І҆́косъ є҃"
  parent: akathists-borisgleb
  order: 10
type: "akathist"
---

## І҆́косъ є҃:

<red>В</red>и́дѣвше, ка́кѡ ст҃і́и бра́тїѧ бори́съ и҆ глѣ́бъ, вожделѣ́вше бꙋ́дꙋщихъ бл҃гъ, па́че же любвѐ ра́ди хрⷭ҇то́вы, ца́рство земно́е и҆ сла́вꙋ є҆гѡ̀ ни во что́же вмѣни́ша, ника́коже проти́вѧщесѧ закала́ющемꙋ и҆̀хъ бра́тꙋ, вѣнцы̀ мꙋ́ченичєскїѧ полꙋчи́ша, пѣ́сньми дꙋхо́вными лю́дїе рꙋ́сстїи и҆̀хъ прославлѧ́ютъ и҆ ра́достнѡ зовꙋ́тъ:

<red>Р</red>а́дꙋйтесѧ, вселе́нныѧ застꙋ́пницы. Ра́дꙋйтесѧ, странѣ̀ на́шей побо́рницы на врагѝ. Ра́дꙋйтесѧ, ма̑слины плодови̑тыѧ, въ домꙋ̀ бж҃їи возра́стшїи. Ра́дꙋйтесѧ, фі́нїѯы, добродѣ́телми процвѣ́тшїи. Ра́дꙋйтесѧ, вра́чеве болѧ́щихъ и҆ бѣсѡ́въ прогони́телїе. Ра́дꙋйтесѧ, въ бѣда́хъ и҆ ско́рбѣхъ призыва́ющимъ ва́съ съ вѣ́рою ско́рїи помо́щницы.

<red>Р</red>а́дꙋйтесѧ, ст҃і́и страстоте́рпцы бори́се и҆ глѣ́бе, те́плїи ѡ҆ на́съ пред̾ бг҃омъ мл҃твенницы.
