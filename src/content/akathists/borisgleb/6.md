---
title: "І҆́косъ г҃"
navigation:
  key: akathists-borisgleb-6
  title: "І҆́косъ г҃"
  parent: akathists-borisgleb
  order: 6
type: "akathist"
---

## І҆́косъ г҃:

<red>И҆́</red>мꙋще пред̾ ѹ҆́мныма ѻ҆чи́ма свои́ма ѻ҆́бразъ хрⷭ҇та̀ гдⷭ҇а, ѹ҆се́рднїи подража́телїе є҆мꙋ̀ въ житїѝ ва́шемъ ꙗ҆ви́стесѧ: полꙋчи́вше же ѿ ѻ҆тца̀ ва́шегѡ, кн҃зѧ влади́мїра, во ѡ҆блада́нїе гра́ды росто́въ и҆ мꙋ́ромъ, ѡ҆ насажде́нїи въ землѝ ва́шей вѣ́ры хрⷭ҇то́вы и҆ бл҃гоче́стїѧ па́че всегѡ̀ потрꙋди́стесѧ, и҆ правосꙋ́дїемъ, кро́тостїю, смире́нїемъ и҆ млⷭ҇рдїемъ къ бѣ̑днымъ любо́вь наро́да своегѡ̀ стѧжа́ли є҆стѐ, до́блїи страстоте́рпцы бори́се и҆ глѣ́бе. Сегѡ̀ ра́ди прїими́те и҆ ѿ на́шегѡ ѹ҆се́рдїѧ къ ва́мъ похвалы̀ сицевы̑ѧ:

<red>Р</red>а́дꙋйтесѧ, вѣ́рнїи ѹ҆ченицы̀ сп҃совы. Ра́дꙋйтесѧ, бл҃гоче́стїѧ столпѝ непоколеби́мїи. Ра́дꙋйтесѧ, роди́телей ва́шихъ съ любо́вїю почита́вшїи. Ра́дꙋйтесѧ, дрꙋ́гъ дрꙋ́га и҆ бра́тїю све́ю и҆́скреннею любо́вїю возлюби́вшїи. Ра́дꙋйтесѧ, цѣломꙋ́дрїѧ ревни́телїе. Ра́дꙋйтесѧ, дѣ́вства и҆ чⷱ҇тоты̀ храни́телїе.

<red>Р</red>а́дꙋйтесѧ, ст҃і́и страстоте́рпцы бори́се и҆ глѣ́бе, те́плїи ѡ҆ на́съ пред̾ бг҃омъ мл҃твенницы.
