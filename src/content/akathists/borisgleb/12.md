---
title: "І҆́косъ ѕ҃"
navigation:
  key: akathists-borisgleb-12
  title: "І҆́косъ ѕ҃"
  parent: akathists-borisgleb
  order: 12
type: "akathist"
---

## І҆́косъ ѕ҃:

<red>В</red>озсїѧ́ли є҆стѐ, ꙗ҆́кѡ два̀ свѣти̑ла на тве́рди цр҃ко̑внѣй, ст҃і́и страстоте́рпцы бори́се и҆ глѣ́бе, бг҃оꙋго́днымъ житїе́мъ свои́мъ и҆ мꙋ́ченическою кончи́ною показꙋ́ющїи на́мъ пꙋ́ть къ незаходи́момꙋ свѣ́тꙋ хрⷭ҇тꙋ̀. Тѣ́мже мо́лимъ ва́съ тмꙋ̀ невѣ́рїѧ и҆ развраще́нїѧ въ странѣ̀ на́шей разгна́ти, да є҆диномы́сленнѡ всѝ взыва́ютъ ва́мъ си́це:

<red>Р</red>а́дꙋйтесѧ, просвѣти́телѧ рꙋ́сскїѧ страны̀, кн҃зѧ влади́мїра ѿра́сли чєстны́ѧ. Ра́дꙋйтесѧ, ко́рене правовѣ́рїѧ вѣ́тви бг҃онасаждє́нныѧ, цвѣтѝ бл҃гоꙋха́нїѧ процвѣ́тшїи. Ра́дꙋйтесѧ, ꙗ҆́кѡ во ѹ҆дѣ́лѣхъ свои́хъ, росто́вѣ и҆ мꙋ́ромѣ, і҆́дѡлы потреби́ли є҆стѐ. Ра́дꙋйтесѧ, ꙗ҆́кѡ тмꙋ̀ ꙗ҆зы́чества та́мо прогна́ли є҆стѐ. Ра́дꙋйтесѧ, ꙗ҆́кѡ свѣ́томъ бг҃овѣ́дѣнїѧ просвѣща́ете помрачє́нныѧ ѹ҆мы̀. Ра́дꙋйтесѧ, ꙗ҆́кѡ теплото́ю мл҃твъ ва́шихъ согрѣва́ете хла́днаѧ сердца̀.

<red>Р</red>а́дꙋйтесѧ, ст҃і́и страстоте́рпцы бори́се и҆ глѣ́бе, те́плїи ѡ҆ на́съ пред̾ бг҃омъ мл҃твенницы.
