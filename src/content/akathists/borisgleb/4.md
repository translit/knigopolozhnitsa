---
title: "І҆́косъ в҃"
navigation:
  key: akathists-borisgleb-4
  title: "І҆́косъ в҃"
  parent: akathists-borisgleb
  order: 4
type: "akathist"
---

## І҆́косъ в҃:

<red>Р</red>а́зꙋмъ сво́й просвѣти́въ кни́жнымъ ѹ҆че́нїемъ, чте́нїе бж҃е́ственныхъ писа́нїй, наипа́че же дꙋшеполе́зныхъ повѣствова́нїй ѡ҆ страда́нїихъ мꙋ́ченикѡвъ, ѕѣлѡ̀ возлюби́лъ є҆сѝ, бл҃же́ннѣ бори́се: и҆́миже себѐ и҆ бра́та твоегѡ̀ глѣ̑ба назида́лъ є҆сѝ, гдⷭ҇а і҆и҃са хрⷭ҇та̀ со слеза́ми молѧ́ще, да не ѹ҆влекꙋ́тсѧ сꙋето́ю мі́ра сегѡ̀, но да послѣ́дꙋютъ стопа́мъ ст҃ы́хъ мꙋ́ченикѡвъ. Сегѡ̀ ра́ди прїими́те ѿ на́съ, ст҃і́и бра́тїѧ, похвалы̑ сицевы̑ѧ:

<red>Р</red>а́дꙋйтесѧ, пꙋ́ть пра́вый въ црⷭ҇твїе нбⷭ҇ное ѡ҆брѣ́тшїи. Ра́дꙋйтесѧ, си́мъ пꙋте́мъ невозвра́тнѡ ше́ствовавшїи. Ра́дꙋйтесѧ, ра́зꙋмъ сво́й въ послꙋша́нїе вѣ́ры преда́вшїи. Ра́дꙋйтесѧ, се́рдцемъ свои́мъ є҆ди́номꙋ хрⷭ҇тꙋ̀ слꙋжи́ти вожделѣ́вшїи. Ра́дꙋйтесѧ, рꙋ́сскїѧ землѝ ѹ҆добре́нїе. Ра́дꙋйтесѧ, всегѡ̀ мі́ра пресвѣ́тлїи свѣти́льницы.

<red>Р</red>а́дꙋйтесѧ, ст҃і́и страстоте́рпцы бори́се и҆ глѣ́бе, те́плїи ѡ҆ на́съ пред̾ бг҃омъ мл҃твенницы.
