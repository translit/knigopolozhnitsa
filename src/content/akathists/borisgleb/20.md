---
title: "І҆́косъ і҃"
navigation:
  key: akathists-borisgleb-20
  title: "І҆́косъ і҃"
  parent: akathists-borisgleb
  order: 20
type: "akathist"
---

## І҆́косъ і҃:

<red>С</red>тѣна̀ и҆ застꙋпле́нїе, бг҃омꙋ́дрїи ѹ҆го́дницы бори́се и҆ глѣ́бе, є҆стѐ ѻ҆те́чествꙋ въ годи́нꙋ ско́рби и҆ нестрое́нїй, и҆ прибѣ́жище всѣ́мъ, съ вѣ́рою призыва́ющимъ ва́съ на по́мощь во всѧ́кихъ бѣ́дахъ и҆ напа́стѣхъ, дерзнове́нїе бо ве́лїе и҆́мꙋще, ст҃і́и, ѹ҆ хрⷭ҇та̀ бг҃а помога́ти и҆ сп҃са́ти вопїю́щихъ ва́мъ такова́ѧ:

<red>Р</red>а́дꙋйтесѧ, неисчерпа́емїи и҆сто́чницы бж҃е́ственныхъ и҆сцѣле́нїй. Ра́дꙋйтесѧ, рѣ́ки чꙋде́съ и҆ дарова́нїй дꙋхо́вныхъ. Ра́дꙋйтесѧ, ꙗ҆́кѡ сꙋ́щимъ въ бѣда́хъ и҆ напа́стѣхъ и҆збавле́нїе подае́те. Ра́дꙋйтесѧ, ѡ҆слѣплє́ннымъ влади́мїрцємъ кн҃зємъ мстисла́вꙋ и҆ ꙗ҆ропо́лкꙋ ꙗ҆росла́вичємъ, въ цр҃ковь ва́шꙋ на смѧды́ни прише́дшимъ, прозрѣ́нїе дарова́вшїи. Ра́дꙋйтесѧ, дими́трїю донско́мꙋ побѣди́ти тата́рскагѡ царѧ̀ мама́ѧ помо́гшїи. Ра́дꙋйтесѧ, бл҃говѣ́рномꙋ кн҃зю а҆леѯа́ндрꙋ не́вскомꙋ на по́мощь проти́вꙋ велге́ра свѣ́йскагѡ съ нб҃съ ꙗ҆́вльшїисѧ.

<red>Р</red>а́дꙋйтесѧ, ст҃і́и страстоте́рпцы бори́се и҆ глѣ́бе, те́плїи ѡ҆ на́съ пред̾ бг҃омъ мл҃твенницы.
