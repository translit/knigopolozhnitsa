---
title: "Конда́къ ѕ҃"
navigation:
  key: akathists-borisgleb-11
  title: "Конда́къ ѕ҃"
  parent: akathists-borisgleb
  order: 11
type: "akathist"
---

## Конда́къ ѕ҃:

<red>П</red>ро́повѣди хрⷭ҇то́вѣ ѡ҆ любвѝ къ бли́жнимъ послѣ́дꙋѧ, геѡ́ргїй, вѣ́рный слꙋга̀ тво́й, кн҃же бори́се, дꙋ́шꙋ свою̀ за тѧ̀ положѝ: хотѧ̀ тѣ́ломъ свои́мъ прикры́ти тѧ̀ ѿ врагѡ́въ, вкꙋ́пѣ съ тобо́ю ѹ҆бїе́нъ бы́сть. По ма́лѣ же вре́мени бра́тъ твой, бл҃говѣ́рный кн҃зь глѣ́бъ, ꙗ҆́кѡ а҆́гнѧ неѕло́бивъ, ѿ своегѡ̀ ѕла́гѡ раба̀ закла́нїе прїѧ́тъ, и҆ та́кѡ вы̀ трі́е въ черто́гъ нбⷭ҇ный внидо́сте, и҆дѣ́же со а҆́гг҃льскими чи́ны бг҃ꙋ вопїе́те: <red>А҆</red>ллилꙋ́їа.
