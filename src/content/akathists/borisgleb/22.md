---
title: "І҆́косъ а҃і"
navigation:
  key: akathists-borisgleb-22
  title: "І҆́косъ а҃і"
  parent: akathists-borisgleb
  order: 22
type: "akathist"
---

## І҆́косъ а҃і:

<red>С</red>вѣ́тоза́рнїи свѣти́льницы незаходи́магѡ со́лнца пра́вды, хрⷭ҇та̀ гдⷭ҇а, ꙗ҆ви́стесѧ, добропобѣ́днїи бори́се и҆ глѣ́бе, землѝ рꙋ́сскїѧ покрови́телїе и҆ защи́тницы, и҆̀хже ны́нѣ сщ҃е́ннꙋю па́мѧть соверша́юще, во ѹ҆миле́нїи дꙋ́шъ и҆ серде́цъ вопїе́мъ:

<red>Р</red>а́дꙋйтесѧ, весе́лїе и҆ ра́дованїе странѣ̀ на́шей. Ра́дꙋйтесѧ, крѣ́пѡсти и҆ забра̑ла во́инѡвъ хрⷭ҇толюби́выхъ. Ра́дꙋйтесѧ, прⷭ҇то́лꙋ гдⷭ҇а сла́вы предстоѧ́щїи. Ра́дꙋйтесѧ, заре́ю трисо́лнечнагѡ свѣ́та ѡ҆заре́ннїи. Ра́дꙋйтесѧ, ꙗ҆́кѡ ѿверзо́шасѧ ва́мъ врата̀ є҆дє́мскаѧ. Ра́дꙋйтесѧ, ꙗ҆́кѡ лице́мъ къ лицꙋ̀ гдⷭ҇а зри́те.

<red>Р</red>а́дꙋйтесѧ, ст҃і́и страстоте́рпцы бори́се и҆ глѣ́бе, те́плїи ѡ҆ на́съ пред̾ бг҃омъ мл҃твенницы.
