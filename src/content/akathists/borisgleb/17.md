---
title: "Конда́къ ѳ҃"
navigation:
  key: akathists-borisgleb-17
  title: "Конда́къ ѳ҃"
  parent: akathists-borisgleb
  order: 17
type: "akathist"
---

## Конда́къ ѳ҃:

<red>В</red>сѧ́кїѧ недꙋ́ги и҆сцѣлѧ́ти въ землѝ рꙋ́сстѣй даде́сѧ ва́мъ блгⷣть ѿ бг҃а, ꙗ҆́коже великомꙋ́ченикъ геѡ́ргїй, во снѣ̀ ꙗ҆́вльсѧ нѣ́коемꙋ слѣпцꙋ̀ повѣ́да, посла́въ є҆гѡ̀ къ ва́мъ: то́й же, прише́дъ въ вышго́родъ, пребыва́ше днѝ нѣ́кїѧ при цр҃кви ва́шей, ѹ҆се́рднѡ молѧ́сѧ, и҆ полꙋчи́въ прозрѣ́нїе, бл҃года́рнѣ возопѝ бг҃ꙋ: <red>А҆</red>ллилꙋ́їа.
