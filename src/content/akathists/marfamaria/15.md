---
title: "Конда́къ и҃"
navigation:
  key: akathists-marfamaria-15
  title: "Конда́къ и҃"
  parent: akathists-marfamaria
  order: 15
type: "akathist"
---

## Конда́къ и҃:

<red>С</red>ла́вꙋ свою̀, ꙗ҆́кѡ є҆диноро́днагѡ ѿ ѻ҆ц҃а̀, всѣ́мъ вѣ̑рнымъ ꙗ҆влѧ́ѧ, хвалꙋ̀ ѻ҆ц҃ꙋ̀ своемꙋ̀ возда́въ, і҆и҃съ гла́сомъ ве́лїимъ возгласѝ: ла́заре, грѧдѝ во́нъ. И҆ бездыха́нный, дыха́нїе даю́щагѡ послꙋ́шавъ, а҆́бїе ѿ сме́рти воста̀ и҆ ѹ҆кро́емъ рꙋка́ма и҆ нога́ма ѡ҆бѧ́занъ, и҆зыде; да чꙋ́до сїѐ зрѧ́ще, кꙋ́пнѡ съ ни́мъ и҆ мы̀ побѣди́телю сме́рти воспои́мъ: <red>А҆</red>ллилꙋ́їа.
