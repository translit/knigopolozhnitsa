---
title: "І҆́косъ а҃і"
navigation:
  key: akathists-marfamaria-22
  title: "І҆́косъ а҃і"
  parent: akathists-marfamaria
  order: 22
type: "akathist"
---

## І҆́косъ а҃і:

<red>В</red>сѧ́кое и҆скꙋше́нїе преитѝ молѧ́щисѧ и҆ живо́тъ вѣ́чный ѹ҆лꙋчи́ти хотѧ́ше, ꙗ҆́кѡ вѣ̑рныѧ ѹ҆чени́цы хрⷭ҇тѡ́вы, ка́ѧждо во свое́мъ пꙋтѝ, ѻ҆ба́че є҆ди́нымъ дꙋ́хомъ вѣ́ры и҆ любвѐ є҆мꙋ̀ порабо́тасте, ѿонꙋ́дꙋже и҆ ра́достей во цр҃ствїи є҆гѡ̀ сподо́бистесѧ. Сегѡ̀ ра́ди, трꙋды̀ и҆ по́двиги ва́ша воспомина́юще и҆ сла́вѣ ва́шей во цр҃ствїи хрⷭ҇то́вѣ ра́дꙋющесѧ, воспѣва́емъ ва́мъ такова̑ѧ:

<red>Р</red>а́дꙋйтесѧ, вѣ̑рныѧ ѹ҆чени́цы хрⷭ҇тѡ́вы, не человѣ́кѡмъ, но бг҃ꙋ въ житїѝ ва́шемъ ѹ҆годи́вшыѧ. Ра́дꙋйтесѧ, нището́ю дꙋхо́вною цр҃ствїе нбⷭ҇ное стѧжа́вшыѧ. Ра́дꙋйтесѧ, дꙋ́хомъ кро́тости зе́млю ѡ҆бѣтова́нїѧ наслѣ́довавшыѧ. Ра́дꙋйтесѧ, милосе́рдїѧ дѣла́ми ми́лостей ѿ гдⷭ҇а во цр҃ствїи є҆гѡ̀ сподо́бльшыѧсѧ. Ра́дꙋйтесѧ, се́рдцемъ чи́стымъ бг҃а зрѣ́ти начє́ншыѧ. Ра́дꙋйтесѧ, и҆сповѣ̑дницы вѣ́ры хрⷭ҇то́вы, мздꙋ̀ мно́гꙋ на небесѣ́хъ прїѧ́вшыѧ.

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
