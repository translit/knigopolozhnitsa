---
title: "І҆́косъ ѕ҃"
navigation:
  key: akathists-marfamaria-12
  title: "І҆́косъ ѕ҃"
  parent: akathists-marfamaria
  order: 12
type: "akathist"
---

## І҆́косъ ѕ҃:

<red>В</red>ои́стинꙋ ѻ҆гне́мъ любвѐ бжⷭ҇твенныѧ горѧ́щаѧ марі́е, бл҃гослове́нъ ѡ҆ бра́тѣ твое́мъ пла́чъ тво́й, є҆го́же ви́дѧ прослези́сѧ і҆и҃съ. Сегѡ̀ ра́ди, сицево́мꙋ спаси́телѧ на́шегѡ бжⷭ҇твенномꙋ и҆стоща́ншю чꙋдѧ́щесѧ, со ѹ҆миле́нїемъ ѹ҆блажа́емъ тѧ̀ си́це:

<red>Р</red>а́дꙋйсѧ, бг҃олюби́ваѧ марі́е, въ серафі́мстѣй любвѝ тво́ей ко гдⷭ҇ꙋ любвѐ къ сро́дникѡмъ не ѹ҆гаси́вшаѧ. Ра́дꙋйсѧ, пла́чемъ твои́мъ ѡ҆ ла́зарѣ глаго́лющихъ себѣ̀ бг҃олю́бцевъ бы́ти, къ при̑снымъ же въ ѡ҆камене́нїи серде́чнемъ пребыва́ющихъ, ѡ҆бличи́тельница несꙋмнѣ́ннаѧ. Ра́дꙋйсѧ, хрⷭ҇та бг҃а сле́зы и҆сточи́ти ѡ҆ па́дшемъ созда́нїи свое́мъ подви́гшаѧ. Ра́дꙋйсѧ, въ слеза́хъ гдⷭ҇а і҆и҃са, не́мощємъ на́шимъ состра́ждꙋща, є҆ле́й ѹ҆тѣше́нїѧ всѣ̑мъ пла́чꙋщимъ и҆ болѣ́знꙋющимъ показа́вшаѧ. Ра́дꙋйсѧ, и҆ сама̀ въ ско́рбѣхъ на́шихъ сострада́ти на́мъ могꙋ́щаѧ. Ра́дꙋйсѧ, съ сестро́ю твое́ю ма́рѳою милосе́рдїѧ сестра́мъ первонача́льница бг҃оꙋго́днаѧ.

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
