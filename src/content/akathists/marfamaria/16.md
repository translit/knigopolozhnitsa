---
title: "І҆́косъ и҃"
navigation:
  key: akathists-marfamaria-16
  title: "І҆́косъ и҃"
  parent: akathists-marfamaria
  order: 16
type: "akathist"
---

## І҆́косъ и҃:

<red>Ч</red>ꙋ́до ве́лїе и҆ стра́шное сотворѝ хрⷭ҇то́съ бг҃ъ на́шъ, ла́зарѧ четверодне́внаго ѿ ме́ртвыхъ воздви́гнꙋвъ. Да ма́рѳы и҆ марїи, съ ни́ми же и҆ на́съ всѣ́хъ вѣ́рꙋ въ него̀, ꙗ҆́кѡ сн҃а бж҃їѧ, ѹ҆тверди́тъ, безсме́ртїе дꙋшѝ и҆ ѻ҆́бщее всѣ́хъ воскресе́нїе ѹ҆вѣрѧ́ѧ. Мы́ же, бжⷭ҇твенное поклоне́нїе сїѐ сотво́ршемꙋ воздаю́ще, ѹ҆блажи́мъ сестры̀ воскреше́ннагѡ и҆́мъ и҆ воззове́мъ къ ни́мъ сицєва́ѧ:

<red>Р</red>а́дꙋйтесѧ, пра́веднагѡ ла́зарѧ сестры̀, хрⷭ҇та̀ нелицемѣ́рнѣ возлю́бльшыѧ и҆ и҆́мъ возлюблє́нныѧ. Ра́дꙋйтесѧ, ѻ҆́бщее воскресе́нїе пре́жде стра́стей хрⷭ҇то́вы въ вѣ́рѣ ѹ҆зрѣ́вшыѧ. Ра́дꙋйтесѧ, вѣ́рою ва́шею и҆ на́шꙋ вѣ́рꙋ ѹ҆крѣплѧ́ющїѧ. Ра́дꙋйтесѧ, ѹ҆чени́цы хрⷭ҇тѡ́вы достосла̑вныѧ. Ра́дꙋйтесѧ, ли́ка а҆пⷭ҇тольскагѡ и҆́стинныѧ прича̑стницы.

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
