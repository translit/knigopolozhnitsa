---
title: "І҆́косъ ѳ҃"
navigation:
  key: akathists-marfamaria-18
  title: "І҆́косъ ѳ҃"
  parent: akathists-marfamaria
  order: 18
type: "akathist"
---

## І҆́косъ ѳ҃:

<red>П</red>ресла̑внаѧ и҆ стра̑шнаѧ въ виѳа́нїи сотвори́въ, і҆и҃съ, пре́жде шестѝ дне́й па́схи, па́ки прїи́де въ вѐсь сїю̀ и҆ сотвори́ша є҆мꙋ̀ ве́черю тꙋ̀ и҆ бѣ̀ ла́зарь є҆ди́нъ ѿ возлежа́щихъ съ ни́мъ. Вы̀ же, ма́рѳо и҆ марі́е присноблаже́нныѧ, пода́телю всѧ́ческихъ бл҃года́рни сꙋ́ще, ѻ҆́ва слꙋжа́ше є҆мꙋ̀ всеꙋсе́рднѣ, ѻ҆́ва же мѵ́ро на но́зѣ є҆гѡ̀ возлїѧ̀. Сегѡ̀ ра́ди, въ ра́дость ва́шꙋ вни́ти жела́юще, и҆ мы̀ со ѹ҆миле́нїемъ зове́мъ ва́мъ:

<red>Р</red>а́дꙋйтесѧ, бг҃омꙋ̑дрыѧ жены̑, хвалы̀ и҆ бл҃годарє́нїѧ бл҃годѣ́ющемꙋ гдⷭ҇ꙋ преиспо́лнєнныѧ. Ра́дꙋйсѧ, ма́рѳо трꙋдолю́бнаѧ, на ве́чери гдⷭ҇ꙋ се ѹ҆жѐ второ́е, послꙋжи́вшаѧ. Ра́дꙋйсѧ, въ бл҃года́рномъ слꙋже́нїи се́мъ гдⷭ҇омъ ми́лостивно прїѧ́таѧ. Ра́дꙋйсѧ, марі́е, сладча́йшемꙋ і҆и҃сꙋ но́зѣ мѵ́ромъ многоцѣ́ннымъ пома́завшаѧ. Ра́дꙋйсѧ, во ѡ҆бличе́нїе і҆ꙋ́диныхъ ѕлохꙋле́нїй похвале́нїѧ і҆и҃сова за сиѐ сподо́биласѧ є҆сѝ. Ра́дꙋйсѧ, ꙗ҆́кѡ многоцѣ́ннагѡ мѵ́ра на но́зѣ хрⷭ҇то́вы возлїѧ́нїемъ и҆ на́съ бл҃голѣ́пїе до́мꙋ бж҃їѧ люби́ти и҆ ѡ҆ то́мъ прилежа́ти поꙋча́еши.

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
