---
title: "Конда́къ а҃"
navigation:
  key: akathists-marfamaria-1
  title: "Конда́къ а҃"
  parent: akathists-marfamaria
  order: 1
type: "akathist"
---

## Конда́къ а҃:

<red>И҆</red>збра̑нныѧ ѿ бг҃а слꙋжи̑тельницы но́выѧ бл҃года́ти, пра́веднагѡ ла́зарѧ бг҃олюби́выѧ сєстры̀, ма́рѳо и҆ марі́е, вы̀ дѣѧ́нїемъ и҆ разꙋмѣ́нїемъ въ вѣ́рѣ и҆ любвѝ хрⷭ҇тꙋ̀ послѣ́довали є҆стѐ и҆ ны́нѣ съ ли́ки свѧты́хъ же́нъ пребыва́ете, наслажда́ющесѧ ра́йскихъ красѡ́тъ и҆ весе́лїѧ. Тѣ́мже, ꙗ҆́кѡ и҆мꙋ́щїѧ дерзнове́нїе ко гдⷭ҇ꙋ, того̀ прилѣ́жно моли́те ѿ бѣ́дъ и҆ скорбе́й и҆ паде́нїй грѣхѡ́вныхъ и҆зба́вити на́съ, да и҆ мы̀, ва́ми наꙋчи́вшесѧ ѹ҆гожда́ти хрⷭ҇тꙋ бг҃ꙋ, не преста́немъ съ ѹ҆миле́нїемъ взыва́ти ва́мъ:

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
