---
title: "І҆́косъ в҃"
navigation:
  key: akathists-marfamaria-4
  title: "І҆́косъ в҃"
  parent: akathists-marfamaria
  order: 4
type: "akathist"
---

## І҆́косъ в҃:

<red>Н</red>аꙋча́ѧ на́съ и҆ страннолю́бїѧ не ѡ҆ставлѧ́ти, и҆ ѡ҆ сло́ве бж҃їемъ прилежа́ти, не ѡ҆ хлѣ́бѣ бо є҆ди́номъ жи́въ бꙋ́детъ человѣ́къ, но ѡ҆ всѧ́комъ глаго́лѣ бж҃їи, гдⷭ҇ь и҆ ѹ҆чи́тель на́шъ и҆ слꙋ́жбы ма́рѳы трꙋдолю́бныѧ не ѿве́рже, и҆ марі́ино присѣде́нїе прѝ ногꙋ̀ є҆гѡ̀ попремно́гꙋ ѹ҆блажѝ. Тѣ́мже и҆ мы бг҃олюби́вѣй дво́ице ѻ҆́ной воспое́мъ:

<red>Р</red>а́дꙋйсѧ, ма́рѳо, хрⷭ҇та̀, на́съ ра́ди воплоти́вшегѡсѧ, въ домꙋ̀ твое́мъ прїѧ́вшаѧ. Ра́дꙋйсѧ, въ слꙋже́нїи твое́мъ на потре́бꙋ пло́ти є҆гѡ̀ не ѿве́рженнаѧ. Ра́дꙋйсѧ, и҆ на́съ дѣ́лы милосе́рдїѧ къ бли̑жнимъ слꙋжи́ти є҆мꙋ̀ наꙋча́ющаѧ. Ра́дꙋйсѧ, марі́е, прѝ ногꙋ̀ і҆и҃совꙋ сло́вомъ ѹ҆́стъ є҆гѡ̀ насыща́вшаѧсѧ. Ра́дꙋйсѧ, є҆ди́ное на потре́бꙋ, ꙗ҆́кѡ бл҃гꙋ́ю ча́сть, и҆збра́вшаѧ. Ра́дꙋйсѧ, ре́вности ра́ди ѡ҆ слы́шанїи слове́съ гдⷭ҇нихъ со блаже́нными сами́мъ хрⷭ҇то́мъ сопричте́ннаѧ.

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
