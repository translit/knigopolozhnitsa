---
title: "І҆́косъ з҃"
navigation:
  key: akathists-marfamaria-14
  title: "І҆́косъ з҃"
  parent: akathists-marfamaria
  order: 14
type: "akathist"
---

## І҆́косъ з҃:

<red>Н</red>е́мощь є҆стества̀ человѣ́ческагѡ ꙗ҆влѧ́ющи, сестра̀ ѹ҆ме́ршагѡ, ма́рѳа, глаго́ла і҆и҃сꙋ: гдⷭ҇и, ѹ҆жѐ смерди́тъ: четверодне́венъ бо є҆́сть. Марі́ѧ же, зрѧ́ще ка́мень ѿвале́нъ ѿ гро́ба, въ молча́нїи пребыва́ше. Се́мꙋ марі́инꙋ молча́нїю со ѹ҆миле́нїемъ внима́юще, съ ма́рѳою же маловѣ́рїе своѐ гдⷭ҇ꙋ дерзнове́ннѡ и҆сповѣ́дающе, воззове́мъ къ ни́мъ такова̑ѧ:

<red>Р</red>а́дꙋйсѧ, марі́е, ꙗ҆́кѡ ко гро́бꙋ смердѧ́щагѡ въ претре́петномъ молча́нїи за хрⷭ҇то́мъ, вѣ́рꙋ соблюда́ющи, текла̀ є҆сѝ. Ра́дꙋйсѧ, ꙗ҆́кѡ си́мъ всѣ́хъ на́съ ра́зꙋмъ въ послꙋша́нїе вѣ́ры покорѧ́ти наꙋчи́ла є҆сѝ. Ра́дꙋйсѧ, ма́рѳо, не́мощь вѣ́ры твоеѧ́ самомꙋ̀ хрⷭ҇тꙋ̀, ѹ҆крѣпле́нїѧ ѿ негѡ̀ и҆́щꙋщи, ꙗ҆кѡже и҆ пе́тръ, и҆сповѣ́дати не постыди́ласѧ є҆сѝ. Ра́дꙋйсѧ, ꙗ҆́кѡ си́мъ и҆ всѣ́мъ на́мъ: вѣ́рꙋю гдⷭ҇и, помозѝ моемꙋ̀ невѣ́рїю, со смире́нїемъ и҆сповѣ́дати є҆мꙋ̀ ѹ҆каза́ла є҆сѝ. Ра́дꙋйтесѧ, блажє́нныѧ сестры̀, въ не́мощехъ дꙋ́шъ и҆ тѣле́съ ва́шихъ ѿ хрⷭ҇та не ѿстꙋпи́вшыѧ и҆ є҆мꙋ̀ съ любо́вїю послѣ́довавшыѧ. Ра́дꙋйтесѧ, на высотꙋ̀ бл҃года́тнагѡ разꙋмѣ́нїѧ сами́мъ всевѣ́дцемъ возведє́нныѧ.

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
