---
title: "І҆́косъ д҃"
navigation:
  key: akathists-marfamaria-8
  title: "І҆́косъ д҃"
  parent: akathists-marfamaria
  order: 8
type: "akathist"
---

## І҆́косъ д҃:

<red>М</red>но́зи ѿ і҆ꙋдє́й прїидо́ша къ ма́рѳѣ и҆ марі́и, да ѹ҆тѣ́шатъ и҆̀хъ ѡ҆ бра́тѣ є҆ю̀. Ѻ҆́нѣже же, ѿбѣ́ще и҆̀хъ, ꙗ҆́кѡ не и҆мꙋ́щихъ ѡ҆ хрⷭ҇тѣ̀ і҆и҃се ѹ҆пова́нїѧ, къ семꙋ̀ є҆ди́номꙋ ѹ҆тѣ́шителю всѣ́хъ а҆́бїе стопы̀ своѧ̑ съ ра́достїю направи́ста, є҆гда̀ то́й бли́зъ виѳа́нїи дости́же. Таковꙋ́ю крѣ́пкꙋю любо́вь сесте́ръ ла́заревыхъ ко хрⷭ҇тꙋ и҆ вѣ́рꙋ и҆́хъ зрѧ́ще, ра́достными гла́сы воспое́мъ и҆̀мъ такова̑ѧ:

<red>Р</red>а́дꙋйтесѧ, добро́тою дꙋ́шъ ва́шихъ самѣ́хъ невѣ́рныхъ і҆ꙋдє́й ѡ҆каменє́нныѧ сердца̀ покори́ти возмо́гшыѧ. Ра́дꙋйтесѧ, не сꙋ́етномꙋ прельще́нїю, но бж҃їю непрело́жномꙋ во хрⷭ҇тѣ̀ бл҃говоле́нїю себѐ самѣ́хъ преда́вшыѧ. Ра́дꙋйтесѧ, на є҆ди́нꙋю бла́гость хрⷭ҇то́вꙋ въ печа́ли ва́шей наде́ждꙋ возложи́вшыѧ. Ра́дꙋйтесѧ, въ срѣ́тенїе є҆гѡ̀, ѹ҆жѐ ко четверодне́вномꙋ грѧдꙋ́щагѡ, со тща́нїемъ стопы̀ ва̑ша напра́вившыѧ. Ра́дꙋйтесѧ, во ѹ҆пова́нїи ва́шемъ ѿ могꙋ́щагѡ спастѝ ѡ҆правда̑нныѧ. Ра́дꙋйтесѧ, ѿ бг҃а то́кмѡ, а҆ не ѿ человѣ́кѡвъ ѹ҆тѣше́нїѧ въ ско́рбѣхъ и҆ска́ти и҆ на́съ наꙋча́ющыѧ.

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
