---
title: "Мл҃тва"
navigation:
  key: akathists-marfamaria-26
  title: "Мл҃тва"
  parent: akathists-marfamaria
  order: 26
type: "akathist"
---

## Мл҃тва:

<versal>П</versal>ра́ведгагѡ ла́зарѧ бг҃олюби́выѧ сєстры̀, ма́рѳо и҆ марі́е пресла̑вныѧ, чи́стымъ се́рдцемъ хрⷭ҇та̀ въ житїѝ ва́шемъ возлюби́ли є҆стѐ, мѷроно́сицъ взе́мши чи́нъ и҆ є҆го̀, ꙗ҆́кѡ сн҃а бж҃їѧ, безбоѧ́зненнѡ и҆сповѣ́дали є҆стѐ: сегѡ̀ ра́ди ны́нѣ во ѡ҆би́телѣхъ ѻ҆ц҃а̀ нбⷭ҇нагѡ со а҆́гг҃лы и҆ всѣ́ми ст҃ы́ми сла́внѡ црⷭ҇твꙋете. Ѹ҆моли́те, є҆го́же возлюби́ли є҆стѐ, и҆ на́мъ грѣ̑шнымъ въ вѣ́рѣ и҆ любвѝ хрⷭ҇то́вой ѹ҆тверди́тисѧ и҆ црⷭ҇твїѧ нбⷭ҇нагѡ сподо́битисѧ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
