---
title: "І҆́косъ в҃і"
navigation:
  key: akathists-marfamaria-24
  title: "І҆́косъ в҃і"
  parent: akathists-marfamaria
  order: 24
type: "akathist"
---

## І҆́косъ в҃і:

<red>П</red>ою́ще ны́нѣ со всѣ́ми нбⷭ҇ными си́лами трисвѧтꙋ́ю пѣ́снь ди́вномꙋ во ст҃ы́хъ свои́хъ бг҃ꙋ, ѽ преблажє́нныѧ сєстры̀ ла́зарєвы, при́зрите съ высоты̀ нбⷭ҇ныѧ на на́съ грѣ́шныхъ, волна́ми мо́рѧ жите́йскагѡ ѡ҆бꙋрева́емыхъ, ти́хагѡ приста́нища жа́ждꙋщихъ и҆ ва́съ си́це любо́вїю велича́ющихъ:

<red>Р</red>а́дꙋйтесѧ, на нб҃си во сла́вѣ со а҆́гг҃лы и҆ всѣ́ми ст҃ы́ми ца́рствꙋющыѧ. Ра́дꙋйтесѧ, и҆ на землѝ, въ цр҃кви хрⷭ҇то́вой пѣ́сненнѡ прославлѧ́ємыѧ. Ра́дꙋйтесѧ, ꙗ҆́кѡ ѕвѣ́зды нбⷭ҇ныѧ во тьмѣ́ вѣ́ка сегѡ̀ добродѣ́тельми ва́шими сїѧ́ющыѧ. Ра́дꙋйтесѧ, бг҃омъ да́нныѧ на́мъ въ житїѝ на́шемъ наста̑вницы. Ра́дꙋйтесѧ, слꙋженїѧ на́шегѡ хрⷭ҇тꙋ бг҃ꙋ первонача́льницы. Ра́дꙋйтесѧ, тє́плыѧ ѡ҆ на́съ къ бг҃ꙋ моли́твєнницы.

<red>Р</red>а́дꙋйтесѧ, ма́рѳо и҆ марі́е, ѡ҆́бразъ вѣ́ры и҆ любви́ на́мъ показꙋ́ющыѧ.
