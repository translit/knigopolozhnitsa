---
title: "І҆́косъ ѕ҃"
navigation:
  key: akathists-unexpected-12
  title: "І҆́косъ ѕ҃"
  parent: akathists-unexpected
  order: 12
type: "akathist"
---

## І҆́косъ ѕ҃:

<red>В</red>озсїѧ́ на́мъ, ꙗ҆́кѡ пресвѣ́тлаѧ зарѧ̀, чꙋдотво́рнаѧ і҆кѡ́на твоѧ̀, бг҃омт҃и, прогонѧ́ѧ тмꙋ̀ бѣ́дъ и҆ скорбе́й ѿ всѣ́хъ, съ любо́вїю вопїю́щихъ тѝ си́це:

<red>Р</red>а́дꙋйсѧ, цѣли́тельнице на́ша въ болѣ́знехъ тѣле́сныхъ. Ра́дꙋйсѧ, бл҃га́ѧ ѹ҆тѣ́шительнице въ печа́лехъ на́шихъ дꙋше́вныхъ. Ра́дꙋйсѧ, ско́рбь на́шꙋ въ ра́дость претворѧ́ющаѧ. Ра́дꙋйсѧ, ненадѣ́ющихсѧ несꙋмне́нною наде́ждою возвеселѧ́ющаѧ. Ра́дꙋйсѧ, а҆́лчꙋщихъ пита́тельнице. Ра́дꙋйсѧ, наги́хъ ѻ҆дѣѧ́нїе. Ра́дꙋйсѧ, вдѡ́въ ѹ҆тѣ́шительнице. Ра́дꙋйсѧ, безмт҃рнихъ сирѡ́тъ незри́маѧ воспита́тельнице. Ра́дꙋйсѧ, непра́веднѡ гони́мыхъ и҆ ѡ҆би́димыхъ застꙋ́пнице. Ра́дꙋйсѧ, гонѧ́щихъ и҆ ѡ҆би́дѧщихъ правосꙋ́днаѧ ѿмсти́тельнице.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
