---
title: "І҆́косъ и҃"
navigation:
  key: akathists-unexpected-16
  title: "І҆́косъ и҃"
  parent: akathists-unexpected
  order: 16
type: "akathist"
---

## І҆́косъ и҃:

<red>В</red>сѧ̀ въ вы́шнихъ пребыва́ющи, и҆ ни́жнихъ ника́коже ѿстꙋпи́ла є҆сѝ, премлⷭ҇рдаѧ цр҃и́це нб҃сѐ и҆ землѝ̀: а҆́ще бо по ѹ҆спе́нїи твое́мъ и҆ взошла̀ на нб҃са̀ съ пречⷭ҇тою твое́ю пло́тїю, ѻ҆ба́че и҆ грѣ́шныѧ землѝ не ѡ҆ста́вила є҆сѝ, ꙗ҆влѧ́ющисѧ прича́стница промышле́нїѧ сн҃а твоегѡ̀ ѡ҆ ро́дѣ хрⷭ҇тїа́нстѣ́мъ. Сегѡ̀ ра́ди тѧ̀ по до́лгꙋ ѹ҆бл҃жа́емъ:

<red>Р</red>а́дꙋйсѧ, сїѧ́нїемъ пречⷭ҇тыѧ дꙋшѝ твоеѧ̀ всю̀ зе́млю просвѣти́вшаѧ. Ра́дꙋйсѧ, чⷭ҇то́тою тѣлесѐ твоегѡ̀ всѧ̀ нб҃са̀ возвесели́вшаѧ. Ра́дꙋйсѧ, промышле́нїѧ сн҃а твоегѡ̀ ѡ҆ ро́дѣ хрⷭ҇тїа́нстѣмъ ст҃аѧ слꙋжи́тельнице. Ра́дꙋйсѧ, ѡ҆ всѣ́мъ мі́рѣ ѹ҆се́рднаѧ предста́тельнице. Ра́дꙋйсѧ, всѣ́хъ на́съ при крⷭ҇тѣ̀ сн҃а твоегѡ̀ ѹ҆сн҃ови́вшаѧ. Ра́дꙋйсѧ, всегда̀ мт҃рнюю любо́вь къ на́мъ ꙗ҆влѧ́ющаѧ. Ра́дꙋйсѧ, всѣ́хъ дарѡ́въ, дꙋхо́вныхъ и҆ тѣле́сныхъ, незави́стнаѧ пода́тельнице. Ра́дꙋйсѧ, бл҃гъ вре́менныхъ хода́таице. Ра́дꙋйсѧ, две́ри цр҃ствїѧ хрⷭ҇то́ва вѣ́рнымъ ѿверза́ющаѧ. Ра́дꙋйсѧ, и҆ на землѝ̀ чи́стагѡ весе́лїѧ сердца̀ и҆̀хъ и҆сполнѧ́ющаѧ.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
