---
title: "І҆́косъ є҃"
navigation:
  key: akathists-unexpected-10
  title: "І҆́косъ є҃"
  parent: akathists-unexpected
  order: 10
type: "akathist"
---

## І҆́косъ є҃:

<red>В</red>и́дѣвше а҆́гг҃ли храни́тели хрⷭ҇тїа́нъ, ꙗ҆́кѡ бж҃їѧ мт҃рь споспешествꙋ́етъ и҆́мъ въ наставле́нїи тѣ́хъ, застꙋпле́нїи и҆ сп҃се́нїи, потща́шасѧ си́це возопи́ти чтⷭ҇нѣ́йшѣй херꙋві̑мъ и҆ сла́внѣйшѣй без̾ сравне́нїѧ серафі̑мъ:

<red>Р</red>а́дꙋйсѧ, съ сн҃омъ твои́мъ и҆ бг҃омъ вѣ́чнѡ ца́рствꙋющаѧ. Ра́дꙋйсѧ, є҆мꙋ̀ всегда̀ ѡ҆ ро́дѣ хрⷭ҇тїа́нстѣ́мъ моле́нїѧ приносѧ́щаѧ. Ра́дꙋйсѧ, въ хрⷭ҇тїа́нстѣй вѣрѣ и҆ бл҃гоче́стїи наста́внице. Ра́дꙋйсѧ, є҆́ресей и҆ тлетво́рныхъ раско́лѡвъ и҆скорени́тельнице. Ра́дꙋйсѧ, ѿ растлѣва́ющихъ дꙋ́шꙋ и҆ тѣ́ло собла́знѡвъ сохранѧ́ющаѧ. Ра́дꙋйсѧ, ѿ ѡ҆па́сныхъ ѡ҆бстоѧ́нїй и҆ внеза́пныѧ сме́рти, без̾ покаѧ́ннїѧ и҆ ст҃а́гѡ причаще́нїѧ, и҆збавлѧ́ющаѧ. Ра́дꙋйсѧ, ѹ҆пова́ющимъ на тѧ̀ живота̀ непосты́дный коне́цъ да́рꙋющаѧ. Ра́дꙋйсѧ, и҆ по сме́рти за ѿше́дшꙋю на сꙋ́дъ гдⷭ҇ень дꙋ́шꙋ пред̾ сн҃омъ твои́мъ неѿстꙋ́пнѡ хода́тайствꙋющаѧ. Ра́дꙋйсѧ, твои́мъ мт҃рнимъ предста́тельствомъ ѿ вѣ́чнагѡ мꙋче́нїѧ сїю̀ и҆збавлѧ́ющаѧ.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
