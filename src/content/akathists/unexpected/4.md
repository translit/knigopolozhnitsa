---
title: "І҆́косъ в҃"
navigation:
  key: akathists-unexpected-4
  title: "І҆́косъ в҃"
  parent: akathists-unexpected
  order: 4
type: "akathist"
---

## І҆́косъ в҃:

<red>Р</red>а́зꙋмъ чл҃вѣ́ческїй вои́стинꙋ превосхо́дитъ любо́вь твоѧ̀ къ ро́дꙋ хрⷭ҇тїа́нскомꙋ, ꙗ҆́кѡ и҆ тогда̀ не преста́ла є҆сѝ ѿ хода́тайства твоегѡ̀ ѡ҆ чл҃вѣ̑цѣ беззако́ннѣмъ, є҆гда̀ сн҃ъ тво́й показа̀ тебѣ̀ ꙗ҆́звы гвозди́нныѧ, грѣхѝ чл҃вѣ́ческими є҆мꙋ̀ содѣ́ланныѧ. Зрѧ́ще тѧ̀ толи́кѡ неѿстꙋ́пнꙋю предста́тельницꙋ за на́съ грѣ́шныхъ, со сле́зами вопїе́мъ тѝ:

<red>Р</red>а́дꙋйсѧ, застꙋ́пнице ѹ҆се́рднаѧ ро́да хрⷭ҇тїа́нскагѡ, ѿ бг҃а на́мъ дарова́ннаѧ. Ра́дꙋйсѧ, пꙋтеводи́тельнице на́ша, къ нбⷭ҇номꙋ ѻ҆те́чествꙋ на́съ возводѧ́щаѧ. Ра́дꙋйсѧ, вѣ́рныхъ ѡ҆гражде́нїе и҆ прибѣ́жище. Ра́дꙋйсѧ, по́моще всѣ́хъ, призыва́ющихъ и҆́мѧ твоѐ ст҃о́е. Ра́дꙋйсѧ, всѣ́ми презрѣ́нныхъ и҆ ѿве́рженныхъ ѿ ро́ва поги́бели и҆схища́ющаѧ. Ра́дꙋйсѧ, тѣ́хъ на пꙋ́ть пра́вый ѡ҆браща́ющаѧ. Ра́дꙋйсѧ, непреста́нное ѹ҆ны́нїе и҆ мра́къ дꙋше́вный ѿгонѧ́ющаѧ. Ра́дꙋйсѧ, и҆жди́вшимъ ѿ недꙋ́га ѹ҆́мъ но́вый и҆ лꙋ́чшїй смы́слъ подаю́щаѧ. Ра́дꙋйсѧ, ѡ҆ста́вленныхъ врача́ми на своѧ̀ всемо́щныѧ рꙋ́цѣ прїе́млющаѧ.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
