---
title: "І҆́косъ д҃"
navigation:
  key: akathists-unexpected-8
  title: "І҆́косъ д҃"
  parent: akathists-unexpected
  order: 8
type: "akathist"
---

## І҆́косъ д҃:

<red>С</red>лы́шавше нб҃ожи́тели ѡ҆ чꙋде́снѣмъ мл҃тва́ми твои́ми сп҃се́нїи и҆̀хъ земна́гѡ ги́бнꙋщагѡ бра́та, просла́виша тѧ̀, бл҃гсе́рдꙋю цр҃и́цꙋ нб҃сѐ и҆ землѝ̀: и҆ мы̀, грѣ́шнїи, свѣ́давше таково́е подо́бнагѡ на́мъ грѣ́шника застꙋпле́нїе, а҆́ще и҆ недоꙋмѣва́етъ ѧ҆зы́къ на́шъ восхвали́ти тѧ̀ по достоѧ́нїю, ѿ глꙋбины̀ ѹ҆миле́ннагѡ се́рдца на́шегѡ воспѣва́емъ тѝ си́це:

<red>Р</red>а́дꙋйсѧ, спорꙋ́чнице сп҃се́нїѧ грѣ́шныхъ. Ра́дꙋйсѧ, взыска́нїе поги́бшихъ. Ра́дꙋйсѧ, неча́ѧннаѧ грѣ́шныхъ ра́досте. Ра́дꙋйсѧ, па́дшихъ возста́нїе. Ра́дꙋйсѧ, предста́тельнице къ бг҃ꙋ, мі́ръ ѿ бѣ́дъ сп҃са́ющаѧ. Ра́дꙋйсѧ, ꙗ҆́кѡ гла́са мл҃твъ твои́хъ бѣ́си трепе́щꙋтъ. Ра́дꙋйсѧ, ꙗ҆́кѡ а҆́гг҃ли семꙋ̀ ра́дꙋютсѧ. Ра́дꙋйсѧ, ꙗ҆́кѡ и҆ на́съ, земноро́дныхъ, си́ла мл҃твъ твои́хъ весе́лїѧ и҆сполнѧ́етъ. Ра́дꙋйсѧ, ꙗ҆́кѡ тѣ́ми ѿ ти́ны грѣ́хѡвъ на́съ и҆зыма́еши. Ра́дꙋйсѧ, ꙗ҆́кѡ пла́мень страсте́й на́шихъ ѹ҆гаша́еши.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
