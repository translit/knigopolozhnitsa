---
title: "І҆́косъ а҃і"
navigation:
  key: akathists-unexpected-22
  title: "І҆́косъ а҃і"
  parent: akathists-unexpected
  order: 22
type: "akathist"
---

## І҆́косъ а҃і:

<red>С</red>вѣтопода́тельнꙋю свѣщꙋ̀, сꙋ́шимъ во тмѣ̀ грѣха̀ и҆ ю҆до́ли пла́ча ꙗ҆ви́вшꙋюсѧ, зри́мъ ст҃ꙋ́ю дв҃ꙋ: дх҃о́вный бо ѻ҆́гнь мл҃твъ свои́хъ, наставле́нїѧ и҆ ѹ҆тѣше́нїѧ возжига́ющи, приво́дитъ къ свѣ́тꙋ невече́рнемꙋ всѣ́хъ, воззва́нїи почита́ющихъ ю҆̀ си́ми:

<red>Р</red>а́дꙋйсѧ, лꙋчѐ ѿ со́лнца пра́вды хрⷭ҇та̀ бг҃а на́шегѡ. Ра́дꙋйсѧ, нечи́стꙋю со́вѣсть просвѣща́ющаѧ. Ра́дꙋйсѧ, та́йнаѧ и҆ неꙋдо́бь предви́дѣннаѧ всѧ̑ до́брѣ вѣ́дꙋщаѧ и҆ и҆́мже подоба́етъ сказꙋ́ющаѧ. Ра́дꙋйсѧ, лжи́выхъ прови́дцєвъ и҆ сꙋ́етнаѧ гада́нїѧ посрамлѧ́ющаѧ. Ра́дꙋйсѧ, въ ча́съ недоꙋмѣ́нїй мы́сль бл҃гꙋ на се́рдце полага́ющаѧ. Ра́дꙋйсѧ, въ постѣ̀, мл҃твѣ̀ и҆ бг҃омы́слїи пребыва́ющимъ при́снѡ спребыва́ющаѧ. Ра́дꙋйсѧ, вѣ́рныхъ па́стырєй цр҃квѣ ѡ҆бодрѧ́ющаѧ и҆ вразꙋмлѧ́ющаѧ. Ра́дꙋйсѧ, бг҃обоѧ́зненныхъ и҆́нокѡвъ и҆ и҆́нокинь при́сное ѹ҆тѣше́нїе. Ра́дꙋйсѧ, ка́ющихсѧ пред̾ бг҃омъ грѣ́шникѡвъ непосты́днаѧ застꙋ́пнице. Ра́дꙋйсѧ, всѣ́хъ хрⷭ҇тїа́нъ те́плаѧ хода́таице.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
