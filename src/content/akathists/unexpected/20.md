---
title: "І҆́косъ і҃"
navigation:
  key: akathists-unexpected-20
  title: "І҆́косъ і҃"
  parent: akathists-unexpected
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ дѣ́вамъ, бцⷣе дв҃о, и҆ всѣ́мъ къ тебѣ̀ притека́ющимъ, и҆́бо нб҃сѐ и҆ землѝ̀ творе́цъ, всели́выйсѧ во ѹ҆тро́бꙋ твою̀ и҆ ѿ тебѣ̀ роди́выйсѧ, ꙗ҆вѝ тѧ̀, приснодв҃ꙋ, стра́жа дѣ́вства, чⷭ҇тоты̀ и҆ цѣломꙋ́дрїѧ и҆ сосꙋ́дъ всѧ́кїѧ добродѣ́тели, и҆ всѣ́хъ возглаша́ти тебѣ̀ наꙋчѝ:

<red>Р</red>а́дꙋйсѧ, сто́лпе и҆ ѡ҆гражде́нїе дѣ́вства. Ра́дꙋйсѧ, чⷭ҇тоты̀ и҆ цѣломꙋ́дрїѧ незри́маѧ ѡ҆храни́тельнице. Ра́дꙋйсѧ, до́браѧ дѣ́вамъ наста́внице. Ра́дꙋйсѧ, невѣ́стъ бл҃га́ѧ ѹ҆краси́тельнице и҆ спорꙋ́чнице. Ра́дꙋйсѧ, всежела́нное соверше́нїе бл҃ги́хъ сꙋпрꙋ́жествъ. Ра́дꙋйсѧ, матере́й дѣтородѧ́щихъ ско́рое разрѣше́нїе. Ра́дꙋйсѧ, младе́нцєвъ воспита́нїе и҆ бл҃года́тное ѡ҆хране́нїе. Ра́дꙋйсѧ, безча́дныхъ роди́телей плода́ми вѣ́ры и҆ дх҃а веселѧ́щаѧ. Ра́дꙋйсѧ, матере́й скорбѧ́щихъ ѹ҆тѣше́нїе. Ра́дꙋйсѧ, та́йное весе́лїе чⷭ҇тыхъ дѣ́въ и҆ вдови́цъ.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
