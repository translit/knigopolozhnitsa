---
title: "Конда́къ ѳ҃"
navigation:
  key: akathists-unexpected-17
  title: "Конда́къ ѳ҃"
  parent: akathists-unexpected
  order: 17
type: "akathist"
---

## Конда́къ ѳ҃:

<red>В</red>сѧ́кое є҆стество̀ а҆́гг҃льское ѹ҆диви́сѧ дѣ́лꙋ твоегѡ̀ млⷭ҇рдїѧ, гдⷭ҇и, ꙗ҆́кѡ дарова́лъ є҆сѝ толи́ко тве́рдꙋю и҆ те́плꙋю застꙋ́пницꙋ и҆ помо́щницꙋ ро́дꙋ хрⷭ҇тїа́нскомꙋ, на́мъ неви́димѡ спребыва́ющꙋ, слы́шащꙋ же тебѣ̀ пою́щихъ: <red>А҆</red>ллилꙋ́їа.
