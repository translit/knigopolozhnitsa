---
title: "І҆́косъ а҃"
navigation:
  key: akathists-unexpected-2
  title: "І҆́косъ а҃"
  parent: akathists-unexpected
  order: 2
type: "akathist"
---

## І҆́косъ а҃:

<red>А҆́</red>гг҃ли и҆ првⷣныхъ дꙋ́ши ѹ҆диви́шасѧ, є҆гда̀ предста́ла є҆сѝ пред̾ сн҃омъ твои́мъ и҆ бг҃омъ и҆ мно́гимъ моле́нїемъ хода́тайствовала є҆сѝ ѡ҆ чл҃вѣ́цѣ, при́снѡ во грѣсѣ́хъ пребыва́ющемъ: мы́ же, ѻ҆чи́ма вѣ́ры то́ликое твоѐ бл҃гоꙋтро́бїе зрѧ́ще, со ѹ҆миле́нїемъ взыва́емъ тѝ си́це:

<red>Р</red>а́дꙋйсѧ, мл҃твы всѣ́хъ хрⷭ҇тїа́нъ прїе́млющаѧ. Ра́дꙋйсѧ, и҆ са́мыхъ ѿча́ѧнныхъ грѣ́шникѡвъ моле́нїѧ не ѿверга́ющаѧ. Ра́дꙋйсѧ, къ сн҃ꙋ твое́мꙋ ѡ҆ ни́хъ предста́тельствꙋющаѧ. Ра́дꙋйсѧ, неча́ѧннꙋю ра́дость сп҃се́нїѧ и҆́мъ подаю́щаѧ. Ра́дꙋйсѧ, предста́тельствомъ твои́мъ ве́сь мі́ръ сп҃са́ющаѧ. Ра́дꙋйсѧ, всѧ̀ на́ша печа́ли ѹ҆толѧ́ющаѧ. Ра́дꙋйсѧ, мт҃и всѣ́хъ бг҃а, ѡ҆ѕло́бленныхъ дꙋ́ши ѹ҆тѣша́ющаѧ. Ра́дꙋйсѧ, житїѐ на́ше до́брѣ ѹ҆строѧ́ющаѧ. Ра́дꙋйсѧ, и҆збавле́нїе ѿ грѣ́хѡвъ всѣ́мъ чл҃вѣ́кѡмъ прине́сшаѧ. Ра́дꙋйсѧ, ра́дость всемꙋ̀ мі́рꙋ роди́вшаѧ.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
