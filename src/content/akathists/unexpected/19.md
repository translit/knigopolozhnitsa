---
title: "Конда́къ і҃"
navigation:
  key: akathists-unexpected-19
  title: "Конда́къ і҃"
  parent: akathists-unexpected
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ чл҃вѣ́ка нѣ́коегѡ беззако́нна ѿ заблꙋжде́нїѧ жи́зненнагѡ пꙋтѝ є҆гѡ̀, ди́вное видѣ́нїе ѿ пречтⷭ҇ныѧ і҆кѡ́ны твоеѧ̀ показа́ла є҆сѝ є҆мꙋ̀, пребл҃гослове́ннаѧ, да чꙋ́до ви́дѧ, пока́етсѧ и҆, и҆з̾ глꙋбины̀ грѣхо́вныѧ млⷭ҇рднымъ промышле́нїемъ твои́мъ воздви́гнꙋтый, вопїе́тъ бг҃ꙋ: <red>А҆</red>ллилꙋ́їа.
