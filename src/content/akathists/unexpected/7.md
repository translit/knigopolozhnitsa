---
title: "Конда́къ д҃"
navigation:
  key: akathists-unexpected-7
  title: "Конда́къ д҃"
  parent: akathists-unexpected
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ́трь и҆мѣ́ѧ грѣ́ховныхъ помышле́нїй, чл҃вѣ́къ беззако́ненъ молѧ́шесѧ пред̾ чтⷭ҇ною і҆кѡ́ною твое́ю и҆, ви́дѣвъ кро́вь ѿ ꙗ҆́звъ предвѣ́чнагѡ сн҃а твоегѡ̀ пото́ками, ꙗ҆́коже на крⷭ҇тѣ̀, текꙋ́щꙋю, падѐ ѿ стра́ха и҆ съ рыда́нїемъ та́кѡ вопїѧ́ше тѝ: поми́лꙋй мѧ̀, ѡ҆ мт҃и млⷭ҇рдїѧ, да не преѡдолѣ́етъ ѕло́ба моѧ̀ неизрече́нныѧ бл҃гости и҆ млⷭ҇рдїѧ твоегѡ̀, ты̀ бо є҆сѝ всѣ́мъ грѣ́шникѡмъ є҆ди̑на наде̑жда и҆ прибѣ́жище: преклони́сѧ ѹ҆́бѡ на млⷭ҇ть, бл҃га́ѧ мт҃и, и҆ ѹ҆молѝ ѡ҆ мнѣ̀ сн҃а твоегѡ̀ и҆ творца̀ моегѡ̀, да непреста́ннѡ зовꙋ̀ є҆мꙋ̀: <red>А҆</red>ллилꙋ́їа.
