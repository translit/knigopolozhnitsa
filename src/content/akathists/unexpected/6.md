---
title: "І҆́косъ г҃"
navigation:
  key: akathists-unexpected-6
  title: "І҆́косъ г҃"
  parent: akathists-unexpected
  order: 6
type: "akathist"
---

## І҆́косъ г҃:

<red>И҆́</red>мꙋщи къ ро́дꙋ хрⷭ҇тїа́нскомꙋ мт҃рнее млⷭ҇рдїе, всѣ́мъ съ вѣ́рою и҆ ѹ҆пова́нїемъ прибѣга́ющимъ къ тебѣ̀ подае́ши рꙋ́кꙋ по́мощи, влⷣчице, да всѝ є҆ди́немъ се́рдцемъ и҆ є҆ди́ны ѹ҆сты̀ славосло́вїе прино́сѧтъ тѝ си́цевое:

<red>Р</red>а́дꙋйсѧ, ꙗ҆́кѡ тобо́ю къ на́мъ нисхо́дитъ бж҃їе бл҃говоле́нїе. Ра́дꙋйсѧ, ꙗ҆́кѡ тобо́ю и҆ мы̀ и҆́мамы вѧ́щшее къ бг҃ꙋ дерзнове́нїе. Ра́дꙋйсѧ, ꙗ҆́кѡ во всѣ́хъ бѣ́дахъ и҆ ѡ҆бстоѧ́нїихъ на́шихъ прино́сиши сн҃ꙋ твоемꙋ̀ ѹ҆се́рдныѧ ѡ҆ на́съ мл҃твы. Ра́дꙋйсѧ, ꙗ҆́кѡ и҆ на́ша мл҃твы прїѧ́тными бг҃ꙋ содѣ́ловаеши. Ра́дꙋйсѧ, ꙗ҆́кѡ неви́димыхъ врагѡ́въ ѿ на́съ ѿгонѧ́еши. Ра́дꙋйсѧ, ꙗ҆́кѡ ѿ ви́димыхъ врагѡ́въ на́съ и҆збавлѧ́еши. Ра́дꙋйсѧ, ꙗ҆́кѡ сердца̀ ѕлы́хъ чл҃вѣ́къ ѹ҆мѧгча́еши. Ра́дꙋйсѧ, ꙗ҆́кѡ ѿ клеветы̀, досажде́нїѧ и҆ ѹ҆коре́нїѧ на́съ и҆зыма́еши. Ра́дꙋйсѧ, ꙗ҆́кѡ тобо́ю всѧ̑ бл҃га́ѧ жела́нїѧ на́ша и҆сполнѧ́ютсѧ. Ра́дꙋйсѧ, ꙗ҆́кѡ мно́гѡ мо́жетъ мл҃тва твоѧ̑ пред̾ сн҃омъ твои́мъ и҆ бг҃омъ.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
