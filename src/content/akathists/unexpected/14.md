---
title: "І҆́косъ з҃"
navigation:
  key: akathists-unexpected-14
  title: "І҆́косъ з҃"
  parent: akathists-unexpected
  order: 14
type: "akathist"
---

## І҆́косъ з҃:

<red>Н</red>о́вое ди́вное и҆ сла́вное зна́менїе всѣ́мъ вѣ́рнымъ ꙗ҆ви́сѧ, ꙗ҆́кѡ не то́кмѡ мт҃ри твое́й, но и҆ пречⷭ҇томꙋ є҆ѧ̀ ли́кꙋ, на дскѣ̀ и҆зѡбраже́нномꙋ, си́лꙋ чꙋдотворе́нїѧ дарова́лъ є҆сѝ, гдⷭ҇и: семꙋ̀ та́инствꙋ дивѧ́щесѧ, во ѹ҆миле́нїи се́рдца вопїе́мъ къ не́й такова̑ѧ:

<red>Р</red>а́дꙋйсѧ, премꙋ́дрости и҆ бл҃гости бж҃їѧ ѿкрове́нїе. Ра́дꙋйсѧ, вѣ́ры ѹ҆твержде́нїе. Ра́дꙋйсѧ, бл҃года́ти ꙗ҆вле́нїе. Ра́дꙋйсѧ, дꙋшеполе́зныхъ зна́нїй дарова́нїе. Ра́дꙋйсѧ, дꙋшевре́дныхъ ѹ҆че́нїй низложе́нїе. Ра́дꙋйсѧ, беззако́нныхъ на́выкѡвъ нетрꙋ́дное преѡдоле́нїе. Ра́дꙋйсѧ, сло́во премꙋ́дрости просѧ́щимъ да́рꙋющаѧ. Ра́дꙋйсѧ, несмы́сленныхъ разꙋ́мныѧ содѣ́ловающаѧ. Ра́дꙋйсѧ, дѣ́тємъ, неꙋдо́бь ѹ҆ча́щимсѧ, ра́зꙋмъ подаю́щаѧ. Ра́дꙋйсѧ, ю҆́ности бл҃га́ѧ ѻ҆храни́тельнице и҆ наста́внице.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
