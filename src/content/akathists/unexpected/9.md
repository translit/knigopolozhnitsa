---
title: "Конда́къ є҃"
navigation:
  key: akathists-unexpected-9
  title: "Конда́къ є҃"
  parent: akathists-unexpected
  order: 9
type: "akathist"
---

## Конда́къ є҃:

<red>Б</red>г҃оте́чнꙋю ѕвѣздꙋ̀, чꙋдотво́рнꙋю і҆кѡ́нꙋ мт҃ре твоеѧ̀ показа́лъ є҆сѝ на́мъ, гдⷭ҇и, и҆́бо, взира́юще на ѻ҆́бразъ є҆ѧ̀ тѣле́сныма ѻ҆чи́ма, ѹ҆мо́мъ и҆ се́рдцемъ къ первоѻ́бразней возвыша́емсѧ и҆ є҆́ю къ тебѣ̀ востека́емъ, пою́ще: <red>А҆</red>ллилꙋ́їа.
