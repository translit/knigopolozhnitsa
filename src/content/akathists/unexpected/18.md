---
title: "І҆́косъ ѳ҃"
navigation:
  key: akathists-unexpected-18
  title: "І҆́косъ ѳ҃"
  parent: akathists-unexpected
  order: 18
type: "akathist"
---

## І҆́косъ ѳ҃:

<red>В</red>иті̑и многовѣща́ннїи, но не бг҃опросвѣще́ннїи сꙋесло́вѧтъ, ꙗ҆́кѡ поклоне́нїе ст҃о́мꙋ ѻ҆́бразꙋ а҆́ки бы поклоне́нїе і҆́дѡлꙋ є҆́сть: не разꙋмѣ́ютъ бо, ꙗ҆́кѡ че́сть, ст҃омꙋ ѻ҆́бразꙋ воздава́емаѧ, на первоѻ́бразнаѧ восхо́дитъ. Мы́ же не то́кмо сїѧ̀ до́брѣ вѣ́дꙋще, но и҆ ѿ вѣ́рныхъ чл҃вѣ́къ ѡ҆ мно́гихъ чꙋдотворє́нїихъ ѿ ли́ка бг҃омт҃ре слы́шаще, и҆ са́ми поклоне́нїемъ є҆мꙋ̀ потре́бнаѧ ко вре́меннѣй и҆ вѣ́чнѣй жи́зни прїе́млюще, съ весе́лїемъ бцⷣѣ взыва́емъ:

<red>Р</red>а́дꙋйсѧ, ꙗ҆́кѡ ѿ сщ҃е́ннагѡ ли́ка твоегѡ̀ чꙋдеса̀ дѣ́ютсѧ. Ра́дꙋйсѧ, ꙗ҆́кѡ ѹ҆таи́сѧ премꙋ́дрость и҆ бл҃года́ть сїѧ̀ ѿ мꙋ́дрыхъ и҆ разꙋ́мныхъ вѣ́ка сегѡ̀. Ра́дꙋйсѧ, ꙗ҆́кѡ ѿкры́сѧ та младе́нцємъ въ вѣ́рѣ. Ра́дꙋйсѧ, ꙗ҆́кѡ прославлѧ́ющихъ тѧ̀ прославлѧ́еши. Ра́дꙋйсѧ, ꙗ҆́кѡ ѿверга́ющихъ тѧ̀ пред̾ всѣ́ми посрамлѧ́еши. Ра́дꙋйсѧ, ꙗ҆́кѡ ѿ потопле́нїѧ, ѻ҆гнѧ̀ и҆ меча̀, ѿ смертоно́сныѧ ꙗ҆́звы и҆ ѿ всѧ́кагѡ ѕла̀ прибѣга́ющихъ къ тебѣ̀ и҆збавлѧ́еши. Ра́дꙋйсѧ, ꙗ҆́кѡ всѧ̀ болѣ́зни чл҃вѣ́честїи, дꙋше́вныѧ и҆ тѣле́сныѧ, млⷭ҇тивнѡ врачꙋ́еши. Ра́дꙋйсѧ, ꙗ҆́кѡ првⷣный гнѣ́въ бж҃їй на на́съ твои́мъ моле́нїемъ ско́рѡ ѹ҆толѧ́еши. Ра́дꙋйсѧ, ꙗ҆́кѡ ты̀ є҆сѝ ти́хое приста́нище ѿ бꙋ́рь пла́вающимъ по мо́рю жите́йскомꙋ. Ра́дꙋйсѧ, ꙗ҆́кѡ и҆ по концѣ̀ жите́йскагѡ пла́ванїѧ на́шегѡ наде́жнѡ приво́диши на́съ въ неѡбꙋрева́емꙋю странꙋ̀ цр҃ствїѧ хрⷭ҇то́ва.

<red>Р</red>а́дꙋйсѧ, неча́ѧннꙋю ра́дость вѣ́рнымъ да́рꙋющаѧ.
