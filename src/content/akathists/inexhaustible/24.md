---
title: "І҆́косъ в҃і"
navigation:
  key: akathists-inexhaustible-24
  title: "І҆́косъ в҃і"
  parent: akathists-inexhaustible
  order: 24
type: "akathist"
---

## І҆́косъ в҃і:

<red>П</red>ою́ще твоѧ̀ чꙋдеса̀ и҆ ве́лїю млⷭ҇ть лю́демъ, ѡ҆держи́мымъ стра́стїю пїѧ́нства, ꙗ҆вле́нныѧ, мо́лимъ тѧ̀, влⷣчице: сп҃сѝ, и҆ поми́лꙋй, и҆ наста́ви на́съ на стезю̀ пра́вꙋ, и҆ не ѡ҆ста́ви на́съ, покро́ва твоегѡ̀ и҆́щꙋщихъ и҆ зовꙋ́щихъ тѝ:

<red>Р</red>а́дꙋйсѧ, воздержа́нїю ѿ грѣха̀ пїѧ́нства всѣ́хъ подвиза́ющаѧ. Ра́дꙋйсѧ, ѿ пристра́стїѧ къ вїнꙋ̀ росо̑ю млⷭ҇ти твоеѧ̀ свобожда́ющаѧ. Ра́дꙋйсѧ, стра́ждꙋщихъ ѿ тѧ́жкагѡ грѣха̀ пїѧ́нства при́сное врачева́нїе. Ра́дꙋйсѧ, бѣ́дствꙋющимъ въ стра́стехъ ско́раѧ помо́щнице. Ра́дꙋйсѧ, малодꙋ́шныхъ ди́вное ѡ҆бодре́нїе. Ра́дꙋйсѧ, бл҃годꙋ́шныхъ ве́лїѧ ра́досте. Ра́дꙋйсѧ, го́рдыхъ смирѧ́ющаѧ. Ра́дꙋйсѧ, смире́нныѧ возвыша́ющаѧ и҆ всѣ́мъ сп҃се́нїѧ жела́ющаѧ.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
