---
title: "І҆́косъ а҃"
navigation:
  key: akathists-inexhaustible-2
  title: "І҆́косъ а҃"
  parent: akathists-inexhaustible
  order: 2
type: "akathist"
---

## І҆́косъ а҃:

<red>А҆́</red>гг҃льстїи чи́ни и҆ првⷣникѡвъ со́нмы непреста́ннѡ сла́вѧтъ тѧ̀, цр҃и́цꙋ бцⷣꙋ, хода́таицꙋ ѡ҆ многогрѣ́шнѣмъ ро́дѣ хрⷭ҇тїа́нстѣмъ, погрѧ́зшемъ въ беззако́нїи и҆ пребыва́ющемъ во грѣсѣ́хъ, и҆́бо во ѹ҆тѣше́нїе и҆ сп҃се́нїе да́рꙋеши є҆мꙋ̀ млⷭ҇ть свою̀ чрез̾ многоименꙋ́емыѧ чꙋдотво́рныѧ і҆кѡ́ны твоѧ̀, и҆̀хже ꙗ҆́кѡ ѕвѣ́зды нбⷭ҇ныѧ по все́й землѝ на́шей зри́мъ: къ є҆ди́номꙋ же и҆з̾ си́хъ ѻ҆́бразѡвъ, неꙋпива́емаѧ ча́ша и҆менꙋ́емомꙋ, припа́дающе, и҆з̾ глꙋбины̀ се́рдца взыва́емъ тѝ:

<red>Р</red>а́дꙋйсѧ, непристꙋ́пнагѡ бж҃ества̀ селе́нїе. Ра́дꙋйсѧ, непреста́нное люде́й ѹ҆дивле́нїе. Ра́дꙋйсѧ, ско́рбьми грѣхѝ на̑ша ѡ҆чища́ющаѧ. Ра́дꙋйсѧ, печа́льми на́ша не́мощи врачꙋ́ющаѧ. Ра́дꙋйсѧ, млⷭ҇ть свою̀ чрез̾ чꙋдотво́рныѧ і҆кѡ́ны твоѧ̀ на́мъ свы́ше посыла́ющаѧ. Ра́дꙋйсѧ, ꙗ҆вле́нїемъ и҆̀хъ ско́рбнаѧ сердца̀ на́ша возвеселѧ́ющаѧ. Ра́дꙋйсѧ, пречꙋ́дное всѣ́хъ съ бг҃омъ примире́нїе. Ра́дꙋйсѧ, гее́нны вѣ́чныѧ и҆збавле́нїе.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
