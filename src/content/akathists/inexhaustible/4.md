---
title: "І҆́косъ в҃"
navigation:
  key: akathists-inexhaustible-4
  title: "І҆́косъ в҃"
  parent: akathists-inexhaustible
  order: 4
type: "akathist"
---

## І҆́косъ в҃:

<red>Р</red>азꙋме́въ трикра́тное ꙗ҆вле́нїе прпⷣбнагѡ варлаа́ма и҆ повелѣ́нїе є҆гѡ̀ въ пꙋ́ть ше́ствовати въ бг҃осп҃са́емый гра́дъ се́рпꙋховъ, чл҃вѣ́къ нѣ́кїй, стра́стїю пїѧ́нства ѡ҆держи́мый, ѡ҆брѣ́те та́мѡ въ монастырѣ̀ і҆кѡ́нꙋ твою̀ ст҃ꙋ́ю неꙋпива́емаѧ ча́ша и҆менꙋ́емꙋю. Мы́ же, ви́дѧще такѡво́е ѡ҆ на́съ, грѣ́шныхъ, попече́нїе, съ бл҃гоговѣ́нїемъ вопїе́мъ тѝ:

<red>Р</red>а́дꙋйсѧ, чрез̾ бл҃гочести́выхъ люде́й сла́вꙋ чꙋде́съ твои́хъ грѣ́шнымъ ѿкрыва́ющаѧ. Ра́дꙋйсѧ, пꙋтеводи́тельнице прозорли́ваѧ, пꙋ́ть сп҃се́нїѧ и҆́мъ показꙋ́ющаѧ. Ра́дꙋйсѧ, всебл҃га́ѧ на́ша наста́внице, любо́вїю твое́ю на́съ привлека́ющаѧ. Ра́дꙋйсѧ, за всѧ̀ бл҃годѣѧ́нїѧ твоѧ̀ бл҃годаре́нїю на́съ наꙋча́ющаѧ. Ра́дꙋйсѧ, ско́рбь на́шꙋ въ ра́дость претворѧ́ющаѧ. Ра́дꙋйсѧ, несомнѣ́нною наде́ждою на́съ ѹ҆веселѧ́ющаѧ. Ра́дꙋйсѧ, гꙋби́тельныѧ стра́сти на́ша разрꙋша́ющаѧ. Ра́дꙋйсѧ, бл҃ги́мъ намѣ́ренїемъ спосо́бствꙋющаѧ.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
