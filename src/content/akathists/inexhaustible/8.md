---
title: "І҆́косъ д҃"
navigation:
  key: akathists-inexhaustible-8
  title: "І҆́косъ д҃"
  parent: akathists-inexhaustible
  order: 8
type: "akathist"
---

## І҆́косъ д҃:

<red>С</red>лы́ша гдⷭ҇ь тѧ́жкїѧ ско́рби, во́пли и҆ пла́чъ же́нъ, ста́рицъ, дѣте́й, сро́дницы ко́ихъ ѡ҆бꙋрева́еми сꙋ́ть пїѧ́нственною стра́стїю, дарова̀ и҆́мъ, влⷣчице, твою̀ і҆кѡ́нꙋ, ѿ неѧ́же всѝ притека́ющїи ѡ҆брѣта́ютъ ѹ҆тѣше́нїе и҆ ра́дость дꙋхо́внꙋю, и҆ вопїю́тъ тѝ со сле́зами:

<red>Р</red>а́дꙋйсѧ, а҆́гнице, рождшаѧ а҆́гнца, взе́млющагѡ грѣхѝ мі́ра. Ра́дꙋйсѧ ча́ше, че́рплющаѧ на́мъ ра́дость ѿ и҆сто́чника безсме́ртїѧ. Ра́дꙋйсѧ, ско́рбныхъ ма́терей ѹ҆тѣше́нїе. Ра́дꙋйсѧ, безнаде́жныхъ наде́ждо. Ра́дꙋйсѧ, притека́ющихъ къ тебѣ̀ бл҃года́тное ѡ҆хране́нїе. Ра́дꙋйсѧ, скорбѧ́щихъ ѿра́до и҆ ѹ҆веселе́нїе. Ра́дꙋйсѧ, волне́нїе стра́сти пїѧ́нства ѹ҆тиша́ющаѧ. Ра́дꙋйсѧ, рꙋкꙋ̀ по́мощи твоеѧ̀ тре́бꙋющимъ простира́ющаѧ.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
