---
title: "Конда́къ в҃"
navigation:
  key: akathists-inexhaustible-3
  title: "Конда́къ в҃"
  parent: akathists-inexhaustible
  order: 3
type: "akathist"
---

## Конда́къ в҃:

<red>В</red>и́дѧщи, прест҃а́ѧ влⷣчице, ско́рби серде́чныѧ, мꙋ́ки дꙋше́вныѧ, и҆́скреннее покаѧ́ннїе люде́й, ѡ҆держи́мыхъ гꙋби́тельнымъ поро́комъ пїѧ́нства, бл҃говоли́ла є҆сѝ ꙗ҆ви́ти бг҃осп҃са́емомꙋ гра́дꙋ се́рпꙋховꙋ млⷭ҇ть свою̀ ꙗ҆вле́нїемъ пречꙋ́днагѡ ѻ҆́браза своегѡ̀ неꙋпива́емаѧ ча́ша, да всѝ къ немꙋ̀ припа́дающе съ вѣ́рою и҆ сокрꙋше́ннымъ се́рдцемъ, полꙋчи́вше и҆сцѣле́нїе ѿ тѧ́жкагѡ недꙋ́га своегѡ̀, и҆з̾ глꙋбины̀ дꙋшѝ вопїю́тъ бг҃ꙋ: <red>А҆</red>ллилꙋ́їа.
