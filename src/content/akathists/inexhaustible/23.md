---
title: "Конда́къ в҃і"
navigation:
  key: akathists-inexhaustible-23
  title: "Конда́къ в҃і"
  parent: akathists-inexhaustible
  order: 23
type: "akathist"
---

## Конда́къ в҃і:

<red>Б</red>л҃года́ть бж҃їѧ, присꙋ́щаѧ і҆кѡ́нѣ твое́й неꙋпива́емаѧ ча́ша и҆менꙋ́емой, влече́тъ къ не́й, влⷣчице, всѣ́хъ скорбѧ́щихъ, ѡ҆бездо́ленныхъ, вдѡ́въ и҆ ста̑рицъ, а҆̀ наипа́че же всѣ́хъ стра́ждꙋщихъ недꙋ́гомъ пїѧ́нства, и҆ не тще́тны ѿхо́дѧтъ, пречⷭ҇таѧ, ѿ неꙋпива́емыѧ ча́ши твои́хъ бж҃е́ственныхъ дарова̑нїй, но неѡскꙋ́днѡ полꙋча́ѧ цѣльбы̑ чꙋдотво́рнагѡ ѻ҆́браза твоегѡ̀, всебл҃га́ѧ, бл҃года́рственнѡ пою́тъ бг҃ꙋ: <red>А҆</red>ллилꙋ́їа.
