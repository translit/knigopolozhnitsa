---
title: "І҆́косъ з҃"
navigation:
  key: akathists-inexhaustible-14
  title: "І҆́косъ з҃"
  parent: akathists-inexhaustible
  order: 14
type: "akathist"
---

## І҆́косъ з҃:

<red>Н</red>о́вое чꙋ́до ви́димъ, влⷣчице ѿ і҆кѡ́ны твоеѧ̀ ст҃ы́ѧ: стра́ждꙋющїй бо недꙋ́гомъ пїѧ́нства нѣ́кїй ра́бъ бж҃їй стефа́нъ, прибѣга́ѧ къ твоемꙋ̀ мт҃рнемꙋ предста́тельствꙋ, ѿ тѧ́жкагѡ недꙋ́га своегѡ̀ и҆зба́висѧ, и҆ бл҃годарѧ́ще тѧ̀, бл҃голѣ́пными да́ры і҆кѡ́нꙋ твою̀ ѹ҆кра́си, и҆ припа́дающе къ не́й, со слеза́ми возопѝ тебѣ̀ та́кѡ:

<red>Р</red>а́дꙋйсѧ, живоно́сный и҆сто́чниче и҆сцѣле́нїй. Ра́дꙋйсѧ, ча́ше нбⷭ҇наѧ бж҃е́ственныхъ дарова́нїй. Ра́дꙋйсѧ, рѣко̀ и҆сцѣле́нїй приснотекꙋ́щаѧ. Ра́дꙋйсѧ, мо́ре, всѧ̀ на́ша стра́сти потоплѧ́ющее. Ра́дꙋйсѧ, под̾ тѧ́жестїю грѣха̀ пїѧ́нства па́дающихъ мт҃рнима рꙋка́ма твои́ма возставлѧ́ющаѧ. Ра́дꙋйсѧ, бл҃года́рственныѧ да́ры не ѿверга́ющаѧ. Ра́дꙋйсѧ, сердца̀ бл҃гоче́стивыхъ люде́й возвеселѧ́ющаѧ. Ра́дꙋйсѧ, всѧ̀ бл҃га́ѧ на́ша проше́нїѧ и҆сполнѧ́ющаѧ.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
