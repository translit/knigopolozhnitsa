---
title: "І҆́косъ є҃"
navigation:
  key: akathists-inexhaustible-10
  title: "І҆́косъ є҃"
  parent: akathists-inexhaustible
  order: 10
type: "akathist"
---

## І҆́косъ є҃:

<red>В</red>и́дѧще чꙋдеса̀ пресла́вныѧ и҆ зна́менїѧ пречꙋ́дныѧ, быва́емыѧ не то́кмѡ ѿ і҆кѡ́ны твоеѧ̀, бг҃омт҃и, во гра́дѣ се́рпꙋховѣ ꙗ҆вле́нныѧ, но и҆ ѿ по подо́бїю сеѧ̀ і҆кѡ́ны спи́санныхъ и҆зѻбраже́нїй, припа́дающе къ ни́мъ, смире́ннѡ вопїе́мъ тѝ:

<red>Р</red>а́дꙋйсѧ, скоропредста́тельнаѧ помо́щнице ѹ҆се́рднѡ къ тебѣ̀ притека́ющихъ. Ра́дꙋйсѧ, бл҃госе́рднаѧ ѹ҆слы́шательнице моле́нїй на́шихъ. Ра́дꙋйсѧ, гра́дъ се́рпꙋховъ бл҃гослове́нїемъ твои́мъ ѡ҆сѣни́вшаѧ. Ра́дꙋйсѧ, въ предѣ́лахъ моско́вскихъ сла́вꙋ чꙋде́съ твои́хъ показа́вшаѧ. Ра́дꙋйсѧ, всѣ́мъ тре́бꙋющимъ сокро́вище и҆сцѣле́нїй неѡскꙋ́дное. Ра́дꙋйсѧ, въ трезве́нїи бл҃гоподвиза́ющихсѧ всемо́щнаѧ покрови́тельнице. Ра́дꙋйсѧ, ведꙋ́щимъ бра́нь проти́вꙋ мі́ра, пло́ти, дїа́вола и҆ пїѧ́нства до́браѧ споспѣ́шнице. Ра́дꙋйсѧ, въ мі́ре бл҃гоче́стнѡ живꙋ́щихъ ѹ҆се́рднаѧ застꙋ́пнице.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
