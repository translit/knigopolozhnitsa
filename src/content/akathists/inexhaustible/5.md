---
title: "Конда́къ г҃"
navigation:
  key: akathists-inexhaustible-5
  title: "Конда́къ г҃"
  parent: akathists-inexhaustible
  order: 5
type: "akathist"
---

## Конда́къ г҃:

<red>С</red>и́ла вы́шнѧгѡ и҆ бл҃года́ть влⷣчицы ѹ҆крѣплѧ́ше нѣ́коегѡ чл҃вѣ́ка, стра́ждꙋщагѡ недꙋ́гомъ пїѧ́нства, є҆гда̀ ѻ҆́нъ, но́зи рассла́бленїе и҆́мꙋще, и҆́де во гра́дъ се́рпꙋховъ, повелѣ́нїе бг҃омт҃ри, чрез̾ прпⷣбнагѡ варлаа́ма рече́нное, и҆сполнѧ́ѧ. Прише́дъ же во гра́дъ се́й, ѡ҆брѣ́те і҆кѡ́нꙋ пречⷭ҇тыѧ бг҃омт҃ри, а҆́бїе и҆сцѣле́нъ ѿ недꙋ́га своегѡ̀ дꙋше́внагѡ и҆ тѣле́снагѡ, и҆ и҆з̾ глꙋбины̀ дꙋшѝ бл҃года́рственнѡ воззва̀ бг҃ꙋ: <red>А҆</red>ллилꙋ́їа.
