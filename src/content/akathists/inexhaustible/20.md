---
title: "І҆́косъ і҃"
navigation:
  key: akathists-inexhaustible-20
  title: "І҆́косъ і҃"
  parent: akathists-inexhaustible
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ и҆ щи́тъ, бг҃омт҃и, лю́демъ, стра́ждꙋщимъ недꙋ́гомъ пїѧ́нства, и҆ всѣ́мъ, ѹ҆се́рднѡ къ тебѣ̀ притека́ющимъ и҆ і҆кѡ́нꙋ твою̀ ст҃ꙋ́ю бл҃гоговѣ́йнѡ чтꙋ́щимъ: и҆́бо сїю̀ дарова̀ на́мъ бл҃ги́хъ пода́тель гдⷭ҇ь въ по́мощь и҆ врачевство̀ ѿ гꙋби́тельной стра́сти, и҆ си́мъ внꙋша́етъ на́мъ пѣ́ти тебѣ̀:

<red>Р</red>а́дꙋйсѧ, ѿча́ѧнныхъ наде́ждо и҆ печа́лей на́шихъ ѹ҆толе́нїе. Ра́дꙋйсѧ, болѣ́зней дꙋше́вныхъ и҆ тѣле́сныхъ и҆сцѣле́нїе. Ра́дꙋйсѧ, на́шꙋ скве́рнꙋ чⷭ҇тото́ю твое́ю ѡ҆чища́ющаѧ. Ра́дꙋйсѧ, свое́ю бл҃года́тїю на́ше недосто́инство просвѣща́ющаѧ. Ра́дꙋйсѧ, бре́нїе на́ше тлѣ́нное въ нетлѣ́нїе ѡ҆блека́ющаѧ. Ра́дꙋйсѧ, моле́нїѧ на́ша твои́мъ предста́тельствомъ подкрѣплѧ́ющаѧ. Ра́дꙋйсѧ, въ неможе́нїи на́шемъ на́съ ѹ҆твержда́ющаѧ. Ра́дꙋйсѧ, ѡ҆блега́ющїй на́съ ѻ҆́блакъ страсте́й ско́рѡ разгонѧ́ющаѧ.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
