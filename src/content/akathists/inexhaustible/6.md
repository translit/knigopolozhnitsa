---
title: "І҆́косъ г҃"
navigation:
  key: akathists-inexhaustible-6
  title: "І҆́косъ г҃"
  parent: akathists-inexhaustible
  order: 6
type: "akathist"
---

## І҆́косъ г҃:

<red>И҆́</red>мꙋще и҆сто́чникъ неѡскꙋдева́емый, неꙋпива́емꙋю ча́шꙋ нбⷭ҇ныхъ дарова́нїй, не то́кмѡ лю́ди гра́да се́рпꙋхова, но и҆ всѝ правосла́внїи хрⷭ҇тїа́ны и҆ны́хъ гра́дѡвъ и҆ ве́сей, притека́ющїи къ твоемꙋ́ пречꙋ́дномꙋ ѻ҆́бразꙋ неꙋпива́емаѧ ча́ша и҆менꙋ́емомꙋ, и҆ пред̾ си́мъ полꙋчи́въ и҆сцѣле́нїе, припа́дающе, бл҃года́рными ѹ҆сты̀ вопїю́тъ тѝ:

<red>Р</red>а́дꙋйсѧ, кꙋпе́ле, въ не́йже всѧ̀ ско́рби на́ша погрꙋжа́ютсѧ. Ра́дꙋйсѧ, ча́ше, є҆́ю же ра́дость сп҃се́нїѧ на́шегѡ воспрїе́млемъ. Ра́дꙋйсѧ, на́ша не́мощи дꙋше̑вныѧ и҆ тѣле̑сныѧ врачꙋ́ющаѧ. Ра́дꙋйсѧ, стра́сти на́ша си́лою мл҃твъ твои́хъ ѹ҆кроща́ющаѧ. Ра́дꙋйсѧ, коемꙋ́ждо во всѧ́кой потре́бѣ просѧ́щимъ поле́знаѧ да́рꙋющаѧ. Ра́дꙋйсѧ, безчи́сленныѧ щедрѡ́ты всѣ́мъ подаю́щаѧ. Ра́дꙋйсѧ, млⷭ҇ти сокро́вище на́мъ ѿкрыва́ющаѧ. Ра́дꙋйсѧ, млⷭ҇рдїе къ па́дшимъ ꙗ҆влѧ́ющаѧ.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
