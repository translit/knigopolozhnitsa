---
title: "І҆́косъ ѳ҃"
navigation:
  key: akathists-inexhaustible-18
  title: "І҆́косъ ѳ҃"
  parent: akathists-inexhaustible
  order: 18
type: "akathist"
---

## І҆́косъ ѳ҃:

<red>В</red>иті̑и чл҃вѣ́честїи недоꙋмѣ́ютъ восхвали́ти по достоѧ́нїю сла́вное, влⷣчице, і҆кѡ́ны твоеѧ̀ ꙗ҆вле́нїе, нижѐ мы̀, грѣ́шнїи, ѿ скве́рныхъ ѹ҆сте́нъ на́шихъ возмо́жемъ принестѝ досто́йное похвале́нїе застꙋ́пнице на́шей. Ѻ҆ба́че неисче́тнаѧ чꙋдеса̀, і҆кѡ́ною твое́ю ꙗ҆влѧ́емаѧ, ви́дѣвше, дꙋше́ю и҆ се́рдцемъ ра́дꙋйсѧ, тебѣ̀ глаго́лемъ:

<red>Р</red>а́дꙋйсѧ, ѿ сщ҃е́ннагѡ ли́ка твоегѡ̀ чꙋдеса̀ и҆сточа́ющаѧ. Ра́дꙋйсѧ, ѿ бѣ́дъ и҆ ско́рбей ско́рѡ и҆збавлѧ́ющаѧ. Ра́дꙋйсѧ, ѿверга́ющихъ тѧ̀ посрамлѧ́ющаѧ. Ра́дꙋйсѧ, ѿ всѧ́кагѡ ѕла̀ прибѣга́ющихъ къ тебѣ̀ сохранѧ́ющаѧ. Ра́дꙋйсѧ, кро́ткимъ сїѧ́нїемъ твои́мъ мра́къ грѣха̀ и҆ мглꙋ̀ страсте́й на́шихъ разгонѧ́ющаѧ. Ра́дꙋйсѧ, дꙋ́ши на́ша любо́вїю къ тебѣ̀ и҆ сн҃ꙋ твоемꙋ̀ и҆сполнѧ́ющаѧ. Ра́дꙋйсѧ, на стезю̀ покаѧ́ннїѧ на́съ премꙋ́дрѣ наставлѧ́ющаѧ. Ра́дꙋйсѧ, до́брагѡ ѿвѣ́та пред̾ сꙋдїе́ю првⷣнымъ на́мъ ѹ҆се́рднаѧ хода́таице.

<red>Р</red>а́дꙋйсѧ, влⷣчице, неꙋпива́емаѧ ча́ша, дꙋхо́внꙋю жа́ждꙋ на́шꙋ ѹ҆толѧ́ющаѧ.
