---
title: "І҆́косъ д҃"
navigation:
  key: akathists-repentgreat-8
  title: "І҆́косъ д҃"
  parent: akathists-repentgreat
  order: 8
type: "akathist"
---

## І҆́косъ д҃:

<red>С</red>лы́ша, ꙗ҆́кѡ ѡ҆дожди́въ и҆ногда̀ гдⷭ҇ь ѻ҆́гнь, попалѝ землю̀ содо́мскꙋю, ѹ҆вы̀. Вопїю̀, дꙋшѐ, воста́ни. Да не ѡ҆пали́тъ мѧ̀ ѻ҆́гнь гее́нскїй. Бѣжѝ ѿ запале́нїѧ, бѣжѝ ѿ горѧ́щагѡ содо́ма, бѣжѝ ѿ бжⷭ҇твеннагѡ пла́мене, на горѣ̀ сп҃са́йсѧ, ꙗ҆́коже лѡ́тъ, взыва́ѧ къ бг҃ꙋ:

<red>М</red>лⷭ҇тиве, а҆́ще и҆ согрѣши́хъ, но вѣ́мъ, ꙗ҆́кѡ чл҃вѣколю́бецъ є҆сѝ, наказꙋ́еши млⷭ҇тивѡ, и҆ млⷭ҇рдствꙋеши те́плѣ, и҆ поспѣша́еши, ꙗ҆́кѡ ѻ҆те́цъ, призыва́ѧ блꙋ́днагѡ. Млⷭ҇тиве, ри́зꙋ скве́рнꙋю сотка̀ мѝ грѣ́хъ во ѡ҆бличе́нїе мои́хъ самово́льныхъ страсте́й, ѡ҆бнажи́въ мѧ̀ пе́рвыѧ бг҃отка́нныѧ ѻ҆дє́жды. Млⷭ҇тиве, прилѣпи́хсѧ а҆́зъ къ веще́мъ земны́мъ и҆ тѧ́жкимъ бре́менемъ ѡ҆бло́женъ є҆́смь. Млⷭ҇тиве, ѹ҆кра́сихъ а҆́зъ кꙋмі́ра пло́ти моеѧ̀ ѻ҆дѣѧ́нїемъ скве́рныхъ по́мыслѡвъ, презрѣ́въ внꙋ́треннюю бг҃оѻбра́знꙋю ски́нїю. Млⷭ҇тиве, погребо́хъ страстьмѝ пе́рвагѡ ѻ҆́браза красотꙋ̀, ю҆́же, ꙗ҆́кѡ нѣ́когда дра́хмꙋ, взыска́въ, ѡ҆брѧ́щи. Млⷭ҇тиве, согрѣши́хъ, взыва́ю тѝ, ꙗ҆́кѡ блꙋдни́ца, є҆ди́нъ а҆́зъ согрѣши́хъ пред̾ тобо́ю, но прїимѝ, ꙗ҆́кѡ ѻ҆́ныѧ, и҆ моѧ̀ сле́зы.

<rubric>Млⷭ҇тиве, поми́лꙋй мѧ̀, па́дшагѡ.</rubric>
