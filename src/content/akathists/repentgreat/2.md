---
title: "І҆́косъ а҃"
navigation:
  key: akathists-repentgreat-2
  title: "І҆́косъ а҃"
  parent: akathists-repentgreat
  order: 2
type: "akathist"
---

## І҆́косъ а҃:

<red>А҆</red>да́мꙋ первозда́нномꙋ поревнова́въ а҆́зъ въ престꙋпле́нїи, нарꙋ́шихъ за́повѣди бг҃а моегѡ̀, дꙋ́шꙋ бо и҆ тѣ́ло ѡ҆скверни́хъ дѣѧ́ньми лю́тыми. И҆ съ чегѡ̀ начнꙋ̀ ѡ҆пла́кивати своѐ скве́рное житїѐ; како́е же положꙋ̀ нача́ло ны́нѣшнемꙋ рыда́нїю; Но прїидѝ, ѡ҆каѧ́ннаѧ моѧ̀ дꙋшѐ, съ пло́тїю свое́ю, и҆сповѣ́дайсѧ созда́телю всѣ́хъ и҆ возопі́й є҆мꙋ̀ со слеза́ми:

<red>М</red>лⷭ҇тиве, воззрѝ на мѧ̀ ѻ҆́комъ твои́мъ бл҃гоꙋтро́бнымъ и҆ прїимѝ моѐ те́плое покаѧ́нїе. Млⷭ҇тиве, согрѣши́хъ а҆́зъ па́че всѣ́хъ чл҃вѣ̑къ, є҆ди́нъ а҆́зъ согрѣши́хъ пред̾ тобо́ю, но ты̀, ꙗ҆́кѡ бг҃ъ, поми́лꙋй созда́нїе твоѐ. Млⷭ҇тиве, ꙗ҆́кѡ блꙋдни́ца, пролива́ю и҆ а҆́зъ сле́зы, поми́лꙋй мѧ̀ по бл҃госнисхожде́нїю твоемꙋ̀. Млⷭ҇тиве, ѡ҆скверни́хъ а҆́зъ ри́зꙋ пло́ти моеѧ̀ и҆ ѡ҆черни́хъ въ себѣ̀ созда́нное по ѻ҆́бразꙋ твоемꙋ̀ и҆ подо́бїю. Млⷭ҇тиве, помрачи́хъ а҆́зъ дꙋ́шꙋ свою̀ стра́стными ѹ҆дово́льствїѧми и҆ ве́сь ѹ҆́мъ содѣ́лахъ пра́хомъ. Млⷭ҇тиве, на́гъ а҆́зъ лежꙋ̀ ѿ добродѣ́телей и҆ стыждꙋ́сѧ.

<rubric>Млⷭ҇тиве, поми́лꙋй мѧ̀, па́дшагѡ.</rubric>
