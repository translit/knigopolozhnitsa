---
title: "І҆́косъ з҃"
navigation:
  key: akathists-repentgreat-14
  title: "І҆́косъ з҃"
  parent: akathists-repentgreat
  order: 14
type: "akathist"
---

## І҆́косъ з҃:

<red>Д</red>и́вное покаѧ́нїе бг҃ꙋ принесо́ша нїнеѵі́тѧне, є҆гда̀ і҆ѡ́на прⷪ҇ро́къ возгласѝ и҆́мъ ѡ҆ поги́бели и҆̀хъ, ѡ҆бле́кшесѧ во вре́тища и҆ пе́пломъ главы̑ своѧ̑ посыпа́юще, пла́чъ ве́лїй творѧ́ще, глаго́люще: да ѿврати́тъ гдⷭ҇ь гнѣ́въ сво́й пра́ведный. Воспла́чи ѹ҆́бѡ и҆ ты̀, дꙋшѐ моѧ̀, возстенѝ къ бг҃ꙋ, ꙗ҆́кѡ нїнеѵі́тѧне, и҆ та́кѡ глаго́ли:

<red>М</red>лⷭ҇тиве, і҆смаи́лъ и҆згна́нъ бы́сть, ꙗ҆́кѡ порожде́нїе рабы́ни, да не пости́гнетъ мѧ̀ сїѐ за любостра́стїе. Млⷭ҇тиве, во́лею раболѣ́пствовахъ а҆́зъ грѣхꙋ̀ и҆, ꙗ҆́коже а҆га́рь, породи́хъ но́вагѡ і҆смаи́ла де́рзость. Млⷭ҇тиве, не ѿри́ни молє́нїѧ воспѣва́ющихъ тѧ̀ и҆ просѧ́щимъ съ вѣ́рою проще́нїе да́рꙋй. Млⷭ҇тиве, поми́лꙋй, вопїю̀ тѝ, поми́лꙋй, є҆гда̀ прїи́деши со а҆́гг҃лами возда́ти комꙋ́ждо по достоѧ́нїю дѣѧ́нїй. Млⷭ҇тиве, не пре́зри созда́нїѧ своегѡ̀, а҆́ще и҆ согрѣши́хъ па́че всѣ́хъ чл҃вѣ̑къ. Ты̀ гдⷭ҇ь вселе́нныѧ, а҆́зъ же пе́рсть, и҆ въ твое́й вла́сти ѿпꙋсти́ти грѣхѝ моѧ̑. Млⷭ҇тиве, а҆́ще и҆ ѡ҆скверни́хъ дꙋ́шꙋ и҆ тѣ́ло, но ты̀, сп҃си́телю мо́й, ѡ҆чи́сти, ѡ҆мы́й, содѣ́лай мѧ̀ бѣлѣ́е снѣ́га.

<rubric>Млⷭ҇тиве, поми́лꙋй мѧ̀, па́дшагѡ.</rubric>
