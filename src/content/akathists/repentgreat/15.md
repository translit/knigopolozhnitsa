---
title: "Конда́къ и҃"
navigation:
  key: akathists-repentgreat-15
  title: "Конда́къ и҃"
  parent: akathists-repentgreat
  order: 15
type: "akathist"
---

## Конда́къ и҃:

<red>С</red>тра́нна себє̀ сотвори́хъ пред̾ тобо́ю, і҆и҃се, предпоче́тъ кла́дѧзи ханане́йскихъ по́мыслѡвъ па́че ка́мене твоегѡ̀ съ и҆сто́чникомъ премꙋ́дрости и҆ свина́ѧ мѧ́са па́че пи́щи нбⷭ҇ныѧ. Тѣ́мже, ꙗ҆́кѡ блꙋ́дный сы́нъ, гла́домъ и҆стаѧва́ю, не разꙋмѣ́ѧ пѣ́ти: <red>А҆</red>ллилꙋ́їа.
