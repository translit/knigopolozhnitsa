---
title: "Конда́къ і҃"
navigation:
  key: akathists-repentgreat-19
  title: "Конда́къ і҃"
  parent: akathists-repentgreat
  order: 19
type: "akathist"
---

## Конда́къ і҃:

<red>С</red>п҃сти́сѧ хотѧ́й бжⷭ҇твеннагѡ пла́мене, бѣжа̀ лѡ́тъ и҆з̾ содо́ма, ꙗ҆́коже повелѣ̀ є҆мꙋ̀ гдⷭ҇ь. Дꙋшѐ моѧ̀, а҆́ще и҆ ты̀ хо́щеши сп҃сти́сѧ, пра́ведномꙋ подража́й, бѣжѝ ѿ пла́мени грѣха̀, бѣжѝ ѿ пожа́ра, вожделѣ́нїемъ безꙋ́мнымъ возжже́ннагѡ, не бꙋ́ди сто́лпъ сла́ный, возврати́вшисѧ вспѧ́ть, ѻ҆́бразъ да ѹ҆страши́тъ тѧ̀ содо́мскїй. Бг҃ꙋ воспо́й: <red>А҆</red>ллилꙋ́їа.
