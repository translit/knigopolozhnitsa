---
title: "Конда́къ д҃"
navigation:
  key: akathists-iver-7
  title: "Конда́къ д҃"
  parent: akathists-iver
  order: 7
type: "akathist"
---

## Конда́къ д҃:

<red>Б</red>ꙋ́рю внꙋ́трь и҆мѣ́ѧ помышле́нїй сꙋмни́тельныхъ, честна́ѧ вдови́ца, ꙗ҆́же въ нїке́и, смѧте́сѧ, зрѧ̀ копїе́мъ во́ина і҆кѡнобо́рца прободе́нꙋ ст҃ꙋ́ю и҆ чти́мꙋю і҆кѡ́нꙋ бг҃омт҃ре и҆ а҆́бїе и҆сточи́вшꙋ кро́вь, и҆ стра́хомъ ѡ҆бдержи́ма, да не порꙋ́гана бꙋ́детъ ст҃а́ѧ і҆кѡ́на, съ моли́твою слезоточа́щи вве́рже ю҆̀ въ мо́ре. Ѹ҆ви́дѣвъ же ю҆̀ прѧ́мѡ верхꙋ̀ воды̀ пꙋ́ть творѧ́щꙋ и҆ текꙋ́щꙋ къ за́падꙋ, возопѝ съ весе́лїемъ: <red>А҆</red>ллилꙋ́їа.
