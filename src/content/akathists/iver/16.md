---
title: "І҆́косъ и҃"
navigation:
  key: akathists-iver-16
  title: "І҆́косъ и҃"
  parent: akathists-iver
  order: 16
type: "akathist"
---

## І҆́косъ и҃:

<red>В</red>сѧ̀ сꙋ́щи въ вы́шнихъ, но и҆ ни́жнихъ не ѿстꙋпа́ѧ, бл҃гоизво́лила є҆сѝ, бг҃омт҃и, ꙗ҆́коже дре́вле а҆нтѡ́нїю дарова́сѧ благослове́нїе горы̀ а҆ѳѡ́нскїѧ на ѹ҆твержде́нїе ѻ҆би́тели пече́рскїѧ, дарова́ти и҆ но́вой ѻ҆би́тели въ странѣ̀ рѡссі́йстѣй свою̀ блгⷣть, є҆́юже бл҃гослови́ла є҆сѝ а҆ѳѡ́нъ, въ подо́бїи чⷭ҇тна́гѡ ѡ҆́браза твоегѡ̀: тѣ́мже взыва́емъ тѝ:

<red>Р</red>а́дꙋйсѧ, страны̀ рѡссі́йскїѧ покро́ве, ши́ршїй ѻ҆блака̀: ра́дꙋйсѧ, правосла́вныѧ вѣ́ры въ не́й ѡ҆гражде́нїе и҆ ѹ҆твержде́нїе. Ра́дꙋйсѧ, правосла́вныѧ цр҃кве непоколеби́мый сто́лпе: ра́дꙋйсѧ, є҆ресе́й и҆ раско́лѡвъ ѡ҆бличе́нїе. Ра́дꙋйсѧ, свѣ́тлыми лꙋча́ми чꙋдотво́рныхъ і҆кѡ́нъ всю̀ странꙋ̀ ѡ҆зарѧ́ющаѧ: ра́дꙋйсѧ, да́ры и҆сцѣле́нїй и҆ млⷭ҇тей ѿ ни́хъ и҆сточа́ющаѧ. Ра́дꙋйсѧ, врагѡ́въ ѹ҆страше́нїе: ра́дꙋйсѧ, ст҃и́телей весе́лїе. Ра́дꙋйсѧ, і҆ере́євъ похвало̀: ра́дꙋйсѧ, и҆́нокѡвъ наста́внице. Ра́дꙋйсѧ, всегѡ̀ ро́да на́шегѡ сп҃се́нїе.

<red>Р</red>а́дꙋйсѧ, бл҃га́ѧ врата́рнице, двє́ри ра̑йскїѧ вѣ̑рнымъ ѿверза́ющаѧ.
