---
title: "І҆́косъ з҃"
navigation:
  key: akathists-iver-14
  title: "І҆́косъ з҃"
  parent: akathists-iver
  order: 14
type: "akathist"
---

## І҆́косъ з҃:

<red>Н</red>ѡ́выѧ и҆ безчи́слєнныѧ чꙋдеса̀ показа̀ бг҃омт҃рь, въ ѻ҆би́тели ѡ҆скꙋде́нїе вїна̀, мꙋкѝ и҆ є҆ле́ѧ восполнѧ́ющи, бѣснꙋ́ющыѧ и҆сцѣлѧ́ѧ, хрѡмы́мъ да́рꙋѧ хожде́нїе, слєпы́мъ прозрѣ́нїе и҆ всѧ́къ недꙋ́гъ врачꙋ́ѧ, да, ви́дѧще чꙋдеса̀ сїѧ̑, воспѣва́ютъ тебѣ̀:

<red>Р</red>а́дꙋйсѧ, взбра́ннаѧ воево́до, врагѝ побѣжда́ющаѧ: ра́дꙋйсѧ, ско́раѧ на по́мощь призыва́ющымъ тѧ̀. Ра́дꙋйсѧ, не презира́ющаѧ моле́нїѧ на́шегѡ: ра́дꙋйсѧ, ѡ҆бѣща́нїѧ своегѡ̀ не ѿстꙋпа́ющаѧ. Ра́дꙋйсѧ, ско́рбь ѻ҆би́тели въ ра́дость претворѧ́ющаѧ: ра́дꙋйсѧ, ѡ҆скꙋдѣ́нїе ѻ҆би́тели восполнѧ́ющаѧ. Ра́дꙋйсѧ, слѣпы́хъ прозрѣ́нїе: ра́дꙋйсѧ, хромы́хъ хожде́нїе. Ра́дꙋйсѧ, всѣ́хъ немощны́хъ цѣли́тельнице: ра́дꙋйсѧ, всѣ́хъ ско́рбныхъ ѹ҆тѣ́шительнице. Ра́дꙋйсѧ, ꙗ҆́кѡ не престае́ши промышлѧ́ющи и҆ сп҃са́ющи на́съ: ра́дꙋйсѧ, ꙗ҆́кѡ ѿ толи́кихъ бѣ́дъ и҆збавлѧ́еши на́съ.

<red>Р</red>а́дꙋйсѧ, бл҃га́ѧ врата́рнице, двє́ри ра̑йскїѧ вѣ̑рнымъ ѿверза́ющаѧ.
