---
title: "Конда́къ г҃і"
navigation:
  key: akathists-iver-25
  title: "Конда́къ г҃і"
  parent: akathists-iver
  order: 25
type: "akathist"
---

## Конда́къ г҃і:

<red>Ѡ҆</red> всепѣ́таѧ мт҃и, прест҃а́ѧ гпⷭ҇жѐ дв҃о бцⷣе! При́зри на на́съ, приносѧ́щихъ смире́ннѡ со слеза́ми ма̑лыѧ сїѧ̑ моли̑твы пред̾ пречⷭ҇тымъ твои́мъ ѡ҆́бразомъ и҆ всѐ ѹ҆пова́нїе и҆ наде́ждꙋ возложи́вшихъ на тѧ̀, и҆ и҆зба́ви на́съ всѣ́хъ бѣ́дъ и҆ напа́стей въ животѣ̀ се́мъ, и҆ бꙋ́дꙋщїѧ и҆змѝ мꙋ́ки, да спаса́емїи тобо́ю, вопїе́мъ вы́нꙋ: <red>А҆</red>ллилꙋ́їа.

<rubric>Сей конда́къ глаго́ли три́жды.</rubric>

<rubric>И҆ па́ки чте́тсѧ і҆́косъ а҃-й: <incipit><red>А҆́</red>гг҃лъ предста́тель:</incipit></rubric>

<rubric>И҆ конда́къ а҃-й: <incipit><red>В</red>збра́нной воево́дѣ:</incipit></rubric>
