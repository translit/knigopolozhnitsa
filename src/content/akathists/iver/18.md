---
title: "І҆́косъ ѳ҃"
navigation:
  key: akathists-iver-18
  title: "І҆́косъ ѳ҃"
  parent: akathists-iver
  order: 18
type: "akathist"
---

## І҆́косъ ѳ҃:

<red>В</red>иті̑ѧ многовѣща̑нныѧ, ꙗ҆́кѡ ры̑бы безгла̑сныѧ, ви́димъ ѡ҆ тебѣ̀, бцⷣе: недоꙋмѣ́ютъ бо, ка́кѡ по досто́инствꙋ похвали́ти всѧ̑ чꙋдеса̀ твоѧ̑, ꙗ҆влє́ннаѧ ро́дꙋ на́шемꙋ ѿ ст҃ы́ѧ твоеѧ̀ і҆кѡ́ны: є҆щѐ бо на пꙋтѝ въ рѡссі́йскꙋю странꙋ̀ сїѧ̀ чꙋдодѣ́йствоваше, бл҃гочести́вомꙋ манꙋ́илꙋ повелѣва́ѧ вы́кꙋпъ да́ти невѣ̑рнымъ, возбранѧ́ющимъ ше́ствїе ст҃ы́ѧ і҆кѡ́ны въ странꙋ̀ рꙋ́сскꙋю, и҆ сꙋгꙋ́бѡ є҆мꙋ̀ по́слѣжде ѿда́вши. Мы̀ же, дивѧ́щесѧ, вѣ́рнѡ вопїе́мъ тѝ:

<red>Р</red>а́дꙋйсѧ, и҆сто́чниче чꙋде́съ неизчерпа́емый: ра́дꙋйсѧ, всѧ́кїѧ млⷭ҇ти пода́тельнице. Ра́дꙋйсѧ, всегда̀ те́плаѧ ѡ҆ на́съ хода́таице къ бг҃ꙋ: ра́дꙋйсѧ, промышле́нїѧ є҆гѡ̀ ѡ҆ на́съ сокро́вище. Ра́дꙋйсѧ, сꙋ́щымъ въ бѣда́хъ прибѣ́жище: ра́дꙋйсѧ, скорбѧ́щихъ ѹ҆тѣше́нїе. Ра́дꙋйсѧ, больны́хъ и҆сцѣле́нїе: ра́дꙋйсѧ, немощны́хъ ѹ҆крѣпле́нїе. Ра́дꙋйсѧ, вдѡ́въ застꙋпле́нїе: ра́дꙋйсѧ, сиро́тствꙋющихъ млⷭ҇рдаѧ мт҃и. Ра́дꙋйсѧ, заблꙋжда́ющихъ на пꙋ́ть и҆́стины ѡ҆браще́нїе: ра́дꙋйсѧ, грѣ́шникѡвъ къ покаѧ́нїю воззва́нїе.

<red>Р</red>а́дꙋйсѧ, бл҃га́ѧ врата́рнице, двє́ри ра̑йскїѧ вѣ̑рнымъ ѿверза́ющаѧ.
