---
title: "І҆́косъ є҃"
navigation:
  key: akathists-iver-10
  title: "І҆́косъ є҃"
  parent: akathists-iver
  order: 10
type: "akathist"
---

## І҆́косъ є҃:

<red>В</red>и́дѣша и҆́ноцы і҆́верстїи мно́гажды і҆кѡ́нꙋ бг҃омт҃ре и҆з̾ хра́ма въ верхꙋ̀ вра́тъ монасты́рскихъ, на стѣ́нꙋ гра́да незри́мою си́лою и҆знесе́ннꙋю, ѹ҆жаса́хꙋсѧ и҆ стоѧ́хꙋ, зовꙋ́ще къ не́й такова̑ѧ:

<red>Р</red>а́дꙋйсѧ, ст҃ꙋ́ю і҆кѡ́нꙋ да́ти на́мъ и҆зво́лившаѧ: ра́дꙋйсѧ, покро́въ є҆ѧ̀ бы́ти на́мъ ѡ҆бѣща́вшаѧ. Ра́дꙋйсѧ, любо́вь твою̀ къ ѻ҆би́тели на́шей показа́вшаѧ: ра́дꙋйсѧ, бл҃го́е ѡ҆ не́й промышле́нїе ꙗ҆ви́вшаѧ. Ра́дꙋйсѧ, по́мощь на́ша въ чꙋжде́й странѣ̀: ра́дꙋйсѧ, въ стра́нствїи на́шемъ ѹ҆тѣше́нїе. Ра́дꙋйсѧ, бж҃їе къ на́мъ бл҃говоле́нїе: ра́дꙋйсѧ, на́ше къ бг҃ꙋ дерзнове́нїе. Ра́дꙋйсѧ, сле́зъ на́шихъ и҆збавле́нїе: ра́дꙋйсѧ, си́рыхъ на́съ защи́тнице. Ра́дꙋйсѧ, ѡ҆гражде́нїе на́ше: ра́дꙋйсѧ, є҆ди́на ра́досте на́ша.

<red>Р</red>а́дꙋйсѧ, бл҃га́ѧ врата́рнице, двє́ри ра̑йскїѧ вѣ̑рнымъ ѿверза́ющаѧ.
