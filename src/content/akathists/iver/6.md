---
title: "І҆́косъ г҃"
navigation:
  key: akathists-iver-6
  title: "І҆́косъ г҃"
  parent: akathists-iver
  order: 6
type: "akathist"
---

## І҆́косъ г҃:

<red>И҆</red>мѣ́ѧ промышле́нїе ѡ҆ жре́бїи свое́мъ, лю́дехъ і҆́верскїѧ землѝ, ѹ҆стро́ила є҆сѝ въ мѣ́стѣ, и҆дѣ́же сама̀ къ а҆ѳѡ́нꙋ приста́ла є҆сѝ, ѻ҆би́тель ро́дꙋ и҆́хъ, въ ти́хое приста́нище и҆́щꙋщымъ сп҃се́нїѧ, хотѧ̀ дарова́ти є҆́й въ щи́тъ и҆ ѡ҆гражде́нїе і҆кѡ́нꙋ свою̀, да всѝ взыва́ютъ:

<red>Р</red>а́дꙋйсѧ, посла́вшаѧ проповѣ́дницꙋ є҆ѵⷢ҇лїѧ въ зе́млю і҆́верскꙋю: ра́дꙋйсѧ, ѡ҆брати́вшаѧ сїю̀ странꙋ̀ ѿ пре́лести і҆́дѡльской къ свѣ́тꙋ хрⷭ҇то́вꙋ. Ра́дꙋйсѧ, ѻ҆́трасли неꙋвѧда́емыѧ розго̀, ди́внꙋю лозꙋ̀ ні́нѣ дарова́вшаѧ: ра́дꙋйсѧ, ѿ неѧ̀ произрасти́вшаѧ гро́здїе чꙋде́съ и҆ благі́ѧ вѣ́ры. Ра́дꙋйсѧ, са́дъ дꙋхо́вный на а҆ѳѡ́нѣ насади́вшаѧ: ра́дꙋйсѧ, стрꙋю̀ и҆з̾ негѡ̀ просвѣще́нїѧ дх҃о́внагѡ странѣ̀ і҆́верстѣй и҆сточи́вшаѧ. Ра́дꙋйсѧ, є҆ѵѳѵ́мїа златословє́сныѧ ѹ҆ста̀: ра́дꙋйсѧ, тѡрни́кїа непобѣди́маѧ крѣ́посте. Ра́дꙋйсѧ, всѣ́хъ бл҃гочести́выхъ ѹ҆крѣпле́нїе: ра́дꙋйсѧ, и҆́нокѡвъ ѡ҆гражде́нїе. Ра́дꙋйсѧ, ти́хое приста́нище и҆́щꙋщихъ сп҃се́нїѧ: ра́дꙋйсѧ, вѣ́чный поко́й и҆̀мъ ѹ҆готовлѧ́ющаѧ.

<red>Р</red>а́дꙋйсѧ, бл҃га́ѧ врата́рнице, двє́ри ра̑йскїѧ вѣ̑рнымъ ѿверза́ющаѧ.
