---
title: "І҆́косъ а҃"
navigation:
  key: akathists-iver-2
  title: "І҆́косъ а҃"
  parent: akathists-iver
  order: 2
type: "akathist"
---

## І҆́косъ а҃:

<red>А҆́</red>гг҃лъ предста́тель по́сланъ бы́сть рещѝ бцⷣѣ, є҆гда̀ падѐ є҆́й жре́бїй а҆пⷭ҇льскагѡ слꙋже́нїѧ въ землѝ і҆́верстѣй: не разлꙋча́йсѧ і҆ерⷭ҇ли́ма, жре́бїй же, тебѣ̀ па́дшїй, просвѣти́тсѧ въ послѣ̑днїѧ дни̑, ты̀ же и҆́маши потрꙋди́тисѧ въ землѝ, ю҆́же тебѣ̀ бг҃ъ и҆зво́литъ. Тѣ́мже зове́мъ тѝ:

<red>Р</red>а́дꙋйсѧ, є҆́юже є҆ѵⷢ҇лїе бл҃говѣсти́тсѧ: ра́дꙋйсѧ, є҆́юже і҆́дѡльскаѧ пре́лесть ѹ҆праздни́тсѧ. Ра́дꙋйсѧ, є҆́юже вла́сть кнѧ́зѧ тьмы̀ разрꙋши́тсѧ: ра́дꙋйсѧ, є҆́юже црⷭ҇тво хрⷭ҇то́во ѹ҆тверди́тсѧ. Ра́дꙋйсѧ, па́дшихъ во тьмꙋ̀ і҆дѡлослꙋже́нїѧ къ свѣ́тꙋ є҆ѵⷢ҇лїа воззва́нїе: ра́дꙋйсѧ, ѿ ра́бства дїа́волꙋ, въ свобо́дꙋ сла́вы ча́дъ бж҃їихъ приведе́нїе. Ра́дꙋйсѧ, гото́ваѧ слꙋжи́тельнице сн҃а своегѡ̀ и҆ бг҃а: ра́дꙋйсѧ, послꙋша́нїемъ преслꙋша́нїе є҆́ѵы и҆сцѣлѧ́ющаѧ. Ра́дꙋйсѧ, высото̀ добродѣ́телей: ра́дꙋйсѧ, глꙋбино̀ смиренномꙋ́дрїѧ. Ра́дꙋйсѧ, є҆́юже невѣ́рнїи познаю́тъ творца̀: ра́дꙋйсѧ, є҆́юже вѣ́рнїи ѹ҆сыновлѧ́ютсѧ ѻ҆ц҃ꙋ̀.

<red>Р</red>а́дꙋйсѧ, бл҃га́ѧ врата́рнице, двє́ри ра̑йскїѧ вѣ̑рнымъ ѿверза́ющаѧ.
