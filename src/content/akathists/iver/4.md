---
title: "І҆́косъ в҃"
navigation:
  key: akathists-iver-4
  title: "І҆́косъ в҃"
  parent: akathists-iver
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣва́емый глаго́ла а҆́гг҃льскагѡ, разꙋ́менъ тебѣ̀, пречⷭ҇таѧ, творѧ̀ гдⷭ҇ь, ѹ҆пра́ви ше́ствїе твоѐ къ горѣ̀ а҆ѳѡ́нстѣй, и҆дѣ́же проповѣ́дасѧ тобо́ю є҆ѵⷢ҇лїе, и҆ та́кѡ ꙗ҆ви́сѧ жре́бїй тво́й. Мы́ же ра́достнѡ вопїе́мъ:

<red>Р</red>а́дꙋйсѧ, ѡ҆ст҃и́вшаѧ а҆ѳѡ́нъ свои́мъ прише́ствїемъ: ра́дꙋйсѧ, низложи́вшаѧ та́мѡ і҆́дѡлѡвъ. Ра́дꙋйсѧ, насади́вшаѧ та́мѡ вѣ́рꙋ и҆́стиннꙋю: ра́дꙋйсѧ, невѣ́рїе ѿгна́вшаѧ. Ра́дꙋйсѧ, въ жре́бїй себѣ̀ го́рꙋ сїю̀ и҆збра́вшаѧ: ра́дꙋйсѧ, бл҃года́ть семꙋ̀ мѣ́стꙋ ѡ҆бѣща́вшаѧ. Ра́дꙋйсѧ, вѣ̑рнымъ, живꙋ́щимъ въ не́й, пода́тельнице земны́хъ бла̑гъ: ра́дꙋйсѧ, спорꙋ́чнице вѣ́чнагѡ и҆́хъ сп҃се́нїѧ. Ра́дꙋйсѧ, те́плаѧ хода́таицѣ ѡ҆ живꙋ́щихъ въ жре́бїи твое́мъ: ра́дꙋйсѧ, всѣ́хъ врагѡ́въ и҆́хъ ѹ҆страше́нїе. Ра́дꙋйсѧ, млⷭ҇ть сн҃а своегѡ̀ до сконча́нїѧ вѣ́ка мѣ́стꙋ семꙋ̀ ѡ҆бѣща́вшаѧ: ра́дꙋйсѧ, бл҃года́ть є҆гѡ̀ неѿстꙋ́пною бы́ти предре́кшаѧ.

<red>Р</red>а́дꙋйсѧ, бл҃га́ѧ врата́рнице, двє́ри ра̑йскїѧ вѣ̑рнымъ ѿверза́ющаѧ.
