---
title: "І҆́косъ д҃"
navigation:
  key: akathists-kirillmefodij-8
  title: "І҆́косъ д҃"
  parent: akathists-kirillmefodij
  order: 8
type: "akathist"
---

## І҆́косъ д҃:

<red>С</red>лы́ша ца́рь коза́рескъ, ꙗ҆́кѡ и҆́стиннаѧ вѣ́ра въ странѣ̀ є҆́ллинѡвъ и҆сповѣ́дꙋетсѧ, и҆спросѝ себѣ̀ ѿ царѧ̀ вѷзанті́йска ѹ҆чи́телей правосла́вїѧ. се́й же ѹ҆молѝ ст҃ы́хъ кѷрі́лла и҆ меѳо́дїа ѡ҆ста́вити пꙋсты́ню и҆ плы́ти по́нтомъ є҆ѵѯі́нскимъ къ коза́рѡмъ. къ ни́мже прише́дше ст҃а̑ѧ бра́тїѧ, ѡ҆брати́ша сердца̀ и҆́хъ ко хрⷭ҇тꙋ̀ и҆ сп҃си́тельное кр҃ще́нїе препода́ша и҆̀мъ. съ тѣ́миже и҆ мы̀ просла́вимъ равноапⷭ҇тольныхъ бра́тїй, глаго́люще:

<red>Р</red>а́дꙋйтесѧ, неꙋбоѧ́вшїисѧ сни́ти ко ва́рварѡмъ со є҆ѵⷢ҇льскимъ бл҃говѣ́стїемъ. Ра́дꙋйтесѧ, ѡ҆зари́вшїи мо́ре сла́внымъ свои́мъ та́мѡ ше́ствїемъ. Ра́дꙋйтесѧ, ꙗ҆́кѡ ст҃а́гѡ а҆пⷭ҇ла кли́мента нетлѣ̑нныѧ мѡ́щи ѿ ва́съ ѡ҆брѣ́рены бы́ша. Ра́дꙋйтесѧ, ꙗ҆́кѡ тогѡ̀ по́мощїю нече́стїе коза́рско ѿ ва́съ посрами́сѧ. Ра́дꙋйтесѧ, ꙗ҆́кѡ свѣ́тъ хрⷭ҇то́въ странѣ̀ полꙋ́нощнѣй препода́ли є҆стѐ. Ра́дꙋйтесѧ, ꙗ҆́кѡ првⷣности ва́шеѧ сла́ва ко всѧ̑ концы̀ землѝ распростре́сѧ. Ра́дꙋйтесѧ, цр҃кве хрⷭ҇то́вы предста́тельство и҆ ѹ҆твержде́нїе. Ра́дꙋйтесѧ, ѿ є҆́ресей и҆ раско́лѡвъ на́ше крѣ́пкое ѡ҆гражде́нїе. Ра́дꙋйтесѧ, ѿ а҆га́рѧнъ и҆ і҆ꙋдє́й прїѧ́вшїи за хрⷭ҇та̀ ѹ҆коре́нїе. Ра́дꙋйтесѧ, ѿ моще́й мч҃нка сниска́вшїи бл҃гослове́нїе. Ра́дꙋйтесѧ, почита́нїю ѹ҆го́дникѡвъ бл҃ги́мъ ѻ҆́бразомъ житїѧ̀ ва́шегѡ на́съ наꙋчи́вшїи. Ра́дꙋйтесѧ, и҆ са́ми, ꙗ҆́кѡ ѹ҆гѡ́дницы бж҃їи ѿ всѣ́хъ правосла́внихъ и҆сповѣ́дꙋемїи.

<red>Р</red>а́дꙋйтесѧ, меѳо́дїе и҆ кѷрі́лле, ꙗ҆зы̑къ слове́нскихъ а҆пⷭ҇толи и҆ бг҃омꙋ́дрїи ѹ҆чт҃лїе.
