---
title: "І҆́косъ а҃і"
navigation:
  key: akathists-kirillmefodij-22
  title: "І҆́косъ а҃і"
  parent: akathists-kirillmefodij
  order: 22
type: "akathist"
---

## І҆́косъ а҃і:

<red>С</red>вѣтоза́рнꙋю а҆пⷭ҇тѡлъ слове́нскихъ восхвалѧ́юще вѣ́рнїи, ѹ҆страни́мсѧ свои́хъ на́мъ ра́спрей и҆ раздо́рѡвъ, па́че же раздѣле́нїй въ вѣ́рѣ, є҆дине́нїе же дх҃а въ сою́зѣ ми́ра блюдꙋ́ще, воспои́мъ ст҃ы́хъ ѹ҆чт҃лей на́шихъ та́кѡ:

<red>Р</red>а́дꙋйтесѧ, громогла̑сныѧ трꙋбы̑ є҆ѵⷢ҇льскагѡ бл҃говѣ́стїѧ. Ра́дꙋйтесѧ, гꙋ̑сли сладкозвꙋ̑чныѧ про́повѣди сп҃се́нїѧ. Ра́дꙋйтесѧ, крѣ́пцїи пра́вды рачи́телїе. Ра́дꙋйтесѧ, непоколеби́мїи непра́вды и҆стреби́телїе. Ра́дꙋйтесѧ, ра́дости пода́телїе всѣ̑мъ бы́вшїи. Ра́дꙋйтесѧ, ско́рбей нападє́нїѧ ѿвсю́дꙋ воспрїѧ́вшїи. Ра́дꙋйтесѧ, мзды̀ и҆ воздаѧ́нїй трꙋ́дѡмъ свои̑мъ ѿ человѣ̑къ не и҆ска́вшїи. Ра́дꙋйтесѧ, ѡ҆ неблагода́рныхъ лю́дехъ бг҃ꙋ моли́вшїисѧ. Ра́дꙋйтесѧ, а҆́гг҃лъ бж҃їихъ и҆ ст҃ы́хъ є҆гѡ̀ пѡ́двиги и҆ добродѣ́тельми свои́ми ра́довавшїи. Ра́дꙋйтесѧ, ра́дости вѣ́чныѧ кꙋ́пнѡ съ ни́ми во ѻ҆би́телехъ бл҃же́нныхъ наслажде́ннїи. Ра́дꙋйтесѧ, ѕвѣ́зды свѣ́томъ и҆́стины сїѧ́ющыѧ. Ра́дꙋйтесѧ, са́ми добродѣ́телей ва́шихъ свѣ́томъ ѡ҆сїѧ́нїи.

<red>Р</red>а́дꙋйтесѧ, меѳо́дїе и҆ кѷрі́лле, ꙗ҆зы̑къ слове́нскихъ а҆пⷭ҇толи и҆ бг҃омꙋ́дрїи ѹ҆чт҃лїе.
