---
title: "Конда́къ ѕ҃"
navigation:
  key: akathists-kirillmefodij-11
  title: "Конда́къ ѕ҃"
  parent: akathists-kirillmefodij
  order: 11
type: "akathist"
---

## Конда́къ ѕ҃:

<red>П</red>роповѣ̑дницы бг҃оно́снїи бы́вше ст҃а̑ѧ бра́тїѧ, во страны̑ словє́нскїѧ и҆до́ша, просвѣти́ти новокр҃щє́нныѧ лю́ди хрⷭ҇то́вымъ ѹ҆че́нїемъ. ті́и же ѹ҆зрѣ́вше ва́съ, ꙗ҆́кѡ а҆́гг҃лѡвъ свѣ́тлыхъ сп҃се́нїе бл҃говѣсти́ти грѧдꙋ́щихъ, ꙗ҆́кѡ па́стырей до́брыхъ дꙋ́шꙋ свою̀ за ѻ҆́вцы полага́ющихъ, возпи́ша прославлѧ́ющемꙋ ст҃ы̑ѧ своѧ̑ бг҃ꙋ: <red>А҆</red>ллилꙋ́їа.
