---
title: "І҆́косъ ѕ҃"
navigation:
  key: akathists-kirillmefodij-12
  title: "І҆́косъ ѕ҃"
  parent: akathists-kirillmefodij
  order: 12
type: "akathist"
---

## І҆́косъ ѕ҃:

<red>В</red>озсїѧ́вши въ мора́вїи зарѝ и҆́стинныѧ вѣ́ры, и҆спроси́ша кнѧ́зи слове́нстїи ѿ царѧ̀ вѷзанті́йскагѡ во страны̑ своѧ̑ ѹ҆чи́тели и҆ ѹ҆тверди́тели лю́демъ. си́хъ же молє́нїѧ ѹ҆слы́шавше, ст҃і́и меѳо́дїй и҆ кѷрі́ллъ во страны̑ словє́нскїѧ подвиго́шасѧ проповѣ́дающе є҆ѵⷢ҇лїе црⷭ҇твїѧ бж҃їѧ слове́нскимъ ѧ҆зы́комъ. є҆́же ѹ҆вѣ́дѣвше, возра́довашасѧ слове́не и҆ ѿвсю́дꙋ ко ст҃ы̑мъ бра́тїѧмъ притека́юще, зако́нꙋ бж҃їю поꙋча́хꙋсѧ, гдⷭ҇а сла́вѧще и҆ просвѣти́тели своѧ̑ хва́лѧще, съ ни́миже и҆ мы̀, вкꙋ́пѣ воспои́мъ меѳо́дїа и҆ кѷрі́лла, взыва́юще:

<red>Р</red>а́дꙋйтесѧ, а҆пⷭ҇толи на́ши бг҃оглаго́ливїи. Ра́дꙋйтесѧ, ѹ҆чт҃лїе на́ши бл҃года́тнїи. Ра́дꙋйтесѧ, и҆сповѣ̑дницы на́ши, мно́гое дерзнове́нїе и҆мꙋ́щїи. Ра́дꙋйтесѧ, пꙋсты̑нницы на́ши прпⷣбнїи. Ра́дꙋйтесѧ, мл҃твєнницы на́ши те́плїи. Ра́дꙋйтесѧ, чꙋдотво́рцы на́ши свѣ́тлїи. Ра́дꙋйтесѧ, сла́вити бг҃а всѣ́ми ѧ҆зы̑ки завѣща́вшїи. Ра́дꙋйтесѧ, треѧзы́чнꙋю є҆́ресь до́бльственнѡ ѡ҆бличи́вшїи. Ра́дꙋйтесѧ, слове́нѡмъ въ го́дъ ско́рби ѹ҆тѣше́нїе. Ра́дꙋйтесѧ, во ѡ҆бстоѧ́нїихъ тѧ́жкихъ наде́ждо и҆́хъ и҆ застꙋпле́нїе. Ра́дꙋйтесѧ, приносѧ́щїи ко влⷣцѣ всѣ́хъ на́шѧ покаѧ̑нныѧ моли̑твы. Ра́дꙋйтесѧ, и҆ са́ми ѡ҆ на́съ къ немꙋ̀ вы́нꙋ молѧ́щїисѧ.

<red>Р</red>а́дꙋйтесѧ, меѳо́дїе и҆ кѷрі́лле, ꙗ҆зы̑къ слове́нскихъ а҆пⷭ҇толи и҆ бг҃омꙋ́дрїи ѹ҆чт҃лїе.
