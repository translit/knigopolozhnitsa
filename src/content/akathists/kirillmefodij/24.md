---
title: "І҆́косъ в҃і"
navigation:
  key: akathists-kirillmefodij-24
  title: "І҆́косъ в҃і"
  parent: akathists-kirillmefodij
  order: 24
type: "akathist"
---

## І҆́косъ в҃і:

<red>П</red>ою́ще ва́ше ди́вное житїѐ на землѝ и҆ сла́вꙋ ꙗ҆́же на нб҃сѝ помышлѧ́юще, смире́ннѡ мо́лимъ ва́съ, ст҃і́и ѹ҆чт҃лїе, си́лꙋ свы́ше правосла̑внымъ хрⷭ҇тїа́нѡмъ на врагѝ неви̑димыѧ и҆ ви̑димыѧ дарова́ти и҆ всѧ̑ наро́ды словє́нскїѧ въ є҆дине́нїе вѣ́ры призва́ти, да всѝ воспою́тъ вѣ́рнѡ взыва́юще:

<red>Р</red>а́дꙋйтесѧ, правосла́вїѧ тве́рдое ѡ҆гражде́нїе. Ра́дꙋйтесѧ, и҆носла́вїѧ живо́е ѡ҆бличе́нїе. Ра́дꙋйтесѧ, и҆схожде́нїе дх҃а ст҃а́гѡ ѿ ѻ҆ц҃а̀ то́чїю, ꙗ҆́кѡ ѿдре́вле прїѧ́хомъ и҆сповѣ́давшїи. Ра́дꙋйтесѧ, слꙋ́жбꙋ бж҃їю соверша́ти комꙋ́ждо свои́мъ сѝ ѧ҆зы́комъ завѣща́вшїи. Ра́дꙋйтесѧ, првⷣныхъ къ првⷣности ѹ҆твержде́нїе. Ра́дꙋйтесѧ, и҆ беззако́нныхъ къ зако́нꙋ ѡ҆браще́нїе. Ра́дꙋйтесѧ, ꙗ҆́кѡ ва́ми и҆ мы̀ во и҆сполне́нїе цр҃кве внидо́хомъ. Ра́дꙋйтесѧ, ꙗ҆́кѡ ва́ми сло́во бж҃їе на сро́днѣмъ на́мъ ѧ҆зы́цѣ дости́же. Ра́дꙋйтесѧ, ꙗ҆́кѡ мл҃твами ва́шими а҆́ки забра́ломъ крѣ́пкимъ ѿ врагѡ́въ на́шихъ ѡ҆гражда́емсѧ. Ра́дꙋйтесѧ, ꙗ҆́кѡ предста́тельствомъ ва́шимъ вѣ́чныѧ жи́зни сподоблѧ́емсѧ. Ра́дꙋйтесѧ, всѣ̑мъ слове́нѡмъ па́стырїе и҆ ѻ҆ц҃ы̀, и҆́хже ра́ди є҆смы̀ всѝ бра́тїе. Ра́дꙋйтесѧ, ꙗ҆́кѡ ва́съ ра́ди, бра́тїѧ сꙋ́ще по пло́ти, и҆ по дх҃ꙋ бра̑тїѧ хрⷭ҇тꙋ̀ сотвори́хомсѧ.

<red>Р</red>а́дꙋйтесѧ, меѳо́дїе и҆ кѷрі́лле, ꙗ҆зы̑къ слове́нскихъ а҆пⷭ҇толи и҆ бг҃омꙋ́дрїи ѹ҆чт҃лїе.
