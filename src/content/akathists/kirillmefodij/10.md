---
title: "І҆́косъ є҃"
navigation:
  key: akathists-kirillmefodij-10
  title: "І҆́косъ є҃"
  parent: akathists-kirillmefodij
  order: 10
type: "akathist"
---

## І҆́косъ є҃:

<red>В</red>и́дѣвше ст҃а́ѧ бра́тїѧ соплемє́нныѧ и҆́мъ слове́ны, и҆́стиннꙋю вѣ́рꙋ и҆сповѣ́дꙋющѧ, сло́во же бж҃їе свои́мъ и҆́мъ ѧ҆зы́комъ честѝ не вѣ́дꙋщѧ, потща́шасѧ бжⷭ҇твєнныѧ кни̑ги на ѧ҆зы́къ слове́нескъ прелага́ти, да всѝ лю́дїе на сро́днѣмъ и҆́мъ ѧ҆зы́цѣ є҆ди́наго всѣ́хъ гдⷭ҇а просла́вѧтъ: тѣ́мже и҆ мы̀ просла́вимъ гдⷭ҇а ѡ҆ ст҃и́телехъ на́шихъ, и҆́мже возопїи́мъ:

<red>Р</red>а́дꙋйтесѧ, пода́телїе хрⷭ҇то́ва свѣ́та наро́дѡмъ и҆ноплемє́ннымъ. Ра́дꙋйтесѧ, просвѣти́телїе слове́нъ ва́мъ соплеме́нныхъ. Ра́дꙋйтесѧ, дѣ́лателїе вїногра́да хрⷭ҇то́ва. Ра́дꙋйтесѧ, па́стырїе до́брїи ста́да і҆и҃сова. Ра́дꙋйтесѧ, сло́ва бж҃їѧ бѣ́рнїи толко́вницы. Ра́дꙋйтесѧ, на́ши блазі́и и҆ кро́тцїи ѹ҆чт҃лїе. Ра́дꙋйтесѧ, ми́ръ хрⷭ҇то́въ съ собо́ю всю́дꙋ проне́сшїи. Ра́дꙋйтесѧ, мі́ръ ве́съ свѣ́томъ ѹ҆че́нїй ва́шихъ просвѣти́вшїи. Ра́дꙋйтесѧ, и҆ ны́нѣ прїе́млющїи молє́нїѧ на́съ грѣ́шныхъ. Ра́дꙋйтесѧ, и҆ ны́нѣ посыла́ющїи ѹ҆тѣше́нїе печа̑льнымъ. Ра́дꙋйтесѧ, всѣ́хъ за и҆́стинꙋ ѹ҆гнете́нныхъ прибѣ́жище. Ра́дꙋйтесѧ, дх҃а ст҃а́гѡ пречтⷭ҇но́е жили́ще.

<red>Р</red>а́дꙋйтесѧ, меѳо́дїе и҆ кѷрі́лле, ꙗ҆зы̑къ слове́нскихъ а҆пⷭ҇толи и҆ бг҃омꙋ́дрїи ѹ҆чт҃лїе.
