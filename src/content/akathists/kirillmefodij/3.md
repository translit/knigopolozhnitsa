---
title: "Конда́къ в҃"
navigation:
  key: akathists-kirillmefodij-3
  title: "Конда́къ в҃"
  parent: akathists-kirillmefodij
  order: 3
type: "akathist"
---

## Конда́къ в҃:

<red>В</red>и́дѣвъ ст҃ы́й кѷрі́ллъ, є҆щѐ сы́й ѻ҆́трокъ, въ нощѝ видѣ́нїе, ꙗ҆́кѡ и҆збра́ти є҆мꙋ̀ софі́ю дѣ́вꙋ сестрꙋ̀ себѣ̀, роди́телємъ сїѧ̑ повѣ́да. ті́и же разꙋмѣ́вше здѣ̀ во́лю бж҃їю во є҆́же бы́ти ча́дꙋ и҆́хъ премꙋ́дрости слꙋжи́телю, вельмѝ ѡ҆ наꙋче́нїи и҆ наказа́нїи є҆гѡ̀ пеко́шасѧ: зрѧ́ще же ско́рое є҆гѡ̀ въ ра́зꙋмѣ преспѣ́ѧнїе, поѧ́хꙋ бг҃ꙋ: <red>А҆</red>ллилꙋ́їа.
