---
title: "Конда́къ і҃"
navigation:
  key: akathists-kirillmefodij-19
  title: "Конда́къ і҃"
  parent: akathists-kirillmefodij
  order: 19
type: "akathist"
---

## Конда́къ і҃:

<red>С</red>пастѝ хотѧ̀ но́вое ста́до хрⷭ҇то́во ѿ волкѡ́въ мы́сленныхъ, ст҃ы́й меѳо́дїй на ѻ҆дрѣ̀ сме́ртнѣмъ ѹ҆ченикѝ своѧ̑ вельмѝ молѧ́ше тве́рдѡ стоѧ́ти во и҆́стиннѣй вѣ́рѣ, нижѐ ко́зней вра́жескихъ ѹ҆страша́тисѧ, но и҆ въ скорбе́хъ и҆ напа́стехъ за всѧ̑ бл҃годари́ти бг҃а, пою́ще: <red>А҆</red>ллилꙋ́їа.
