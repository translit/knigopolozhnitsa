---
title: "Конда́къ и҃"
navigation:
  key: akathists-kirillmefodij-15
  title: "Конда́къ и҃"
  parent: akathists-kirillmefodij
  order: 15
type: "akathist"
---

## Конда́къ и҃:

<red>С</red>тра́нно преставле́нїе ст҃а́гѡ кѷрі́лла всѣ̑мъ ꙗ҆ви́сѧ: не ѡ҆ жи́зни бо време́ннѣй помы́шлѧше, но гдⷭ҇а ѡ҆ новопросвѣще́нныхъ и҆́мъ цр҃квахъ молѧ́ше, да ѹ҆тверди́тъ ѧ҆̀ въ правосла́вїи и҆ ѿ треѧзы́чныѧ є҆́реси и҆ про́чихъ напа́стей и҆ бѣ́дъ да ѡ҆гради́тъ ѧ҆̀, ст҃а́го же меѳо́дїа ѹ҆вѣщава́ше глаго́лѧ: сѐ, бра́те, сꙋпрꙋ̑га волѡ́въ бѧ́ховѣ, є҆ди́нꙋ браздꙋ̀ тѧ̑жꙋща, и҆ а҆́зъ на лесѣ̀ па́даю, тече́нїе сконча́въ: ты́ же лю́биши ст҃ꙋ́ю го́рꙋ вельмѝ, не мозѝ ѹ҆́бѡ горы̀ ра́ди ѡ҆ста́вити ѹ҆че́нїѧ ꙗ҆зы́кѡвъ слове́нскихъ. тѣ́мже, толи́цѣй ре́вности ст҃ы́хъ бра́тїй дивѧ́щесѧ, воспои́мъ бг҃ꙋ: <red>А҆</red>ллилꙋ́їа.
