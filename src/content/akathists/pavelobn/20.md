---
title: "І҆́косъ і҃"
navigation:
  key: akathists-pavelobn-20
  title: "І҆́косъ і҃"
  parent: akathists-pavelobn
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ тверда̀ и҆ ѡ҆пло́тъ нерꙋши́мь восхвалѧ́ющымъ, бл҃же́нне па́ѵле, болѣ̑зни и҆ трꙋды̀ твоѧ̑ и҆ всѣ̑мъ тре́бꙋющымъ въ бѣда́хъ и҆ напа́стехъ твоегѡ̀ застꙋпле́нїѧ: тѣ́мже и҆ на́съ, немощствꙋ́ющихъ грѣхѝ мно́гими и҆ всѧ́кагѡ бла́га лише́нныхъ, застꙋпѝ мл҃твами твои́ми, со ѹ҆се́рдїемъ тебѣ̀ вопїю́щихъ такѡва́ѧ:

<red>Р</red>а́дꙋйсѧ, ѹ҆каза́телю пꙋтѝ пра́вагѡ: ра́дꙋйсѧ, вождю̀ и҆ законоположи́телю пꙋстынножи́телей. Ра́дꙋйсѧ, де́рзостнѡ пра̑вилъ твои́хъ несоблюда́ющихъ наказа́телю: ра́дꙋйсѧ, при́сный моли́твенниче ѡ҆ помнна́ющнхъ чтнꙋ́ю па́мѧть твою̀. Ра́дꙋйсѧ, въ нꙋ́ждахъ и҆ бѣда́хъ пресла́вный застꙋ́пниче: ра́дꙋйсѧ, въ напа́стехъ и҆ ско́рбехъ ско́рый защи́тниче. Ра́дꙋйсѧ, ма́слино въ домꙋ̀ бж҃їемъ насажде́ннаѧ: ра́дꙋйсѧ, кра̑сныѧ плоды̀ добродѣ́телей произраща́ющаѧ. Ра́дꙋйсѧ, бл҃гопрозѧ́бшїй гро́зде вїногра́да хрⷭ҇то́ва: ра́дꙋйсѧ, сла́досте дх҃о́внаѧ, и҆ска́пающаѧ вїно̀, сердца̀ вѣ́рныхъ веселѧ́щее. Ра́дꙋйсѧ, ѿ безнача́льнагѡ ѻ҆ца̀, є҆диноро́дна сло́ва несозда́нна, и҆ ст҃а́гѡ дх҃а сїѧ́нїемъ просвѣще́нный: ра́дꙋйсѧ, ꙗ҆́кѡ въ дꙋпленѣ̀ дре́вѣ на ка́мени бж҃е́ственныѧ вѣ́ры се́рдцемъ и҆ дꙋше́ю тве́рдѡ ѹ҆крѣпле́нный.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
