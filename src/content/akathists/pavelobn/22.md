---
title: "І҆́косъ а҃і"
navigation:
  key: akathists-pavelobn-22
  title: "І҆́косъ а҃і"
  parent: akathists-pavelobn
  order: 22
type: "akathist"
---

## І҆́косъ а҃і:

<red>С</red>вѣ́тоза́рною ѕвѣздо́ю въ непроходи́мѣй се́й пꙋсты́ни сїѧ̀ѧи҆, бг҃оно́се па́ѵле, ꙗ҆́кѡ многорасти́тельный фі́ні̑ъ̑ въ домꙋ̀ ст҃ы́ѧ трⷪ҇цы процвѣ́лъ, и҆ ꙗ҆́кѡ са́дъ живоно́сенъ всѣ́мъ притека́ющымъ къ ра́цѣ моще́й твои́хъ бы́лъ є҆сѝ: сегѡ̀ ра́ди и҆ глаго́лемъ тѝ такѡва́ѧ:

<red>Р</red>а́дꙋйсѧ, побо́рниче правосла́вїѧ: ра́дꙋйсѧ, хра́ме трїѵпоста́снагѡ бжтва ѡ҆дꙋшевле́нный. Ра́дꙋйсѧ, лꙋчѐ, ѡ҆зарѧ́ющаѧ сꙋ́щыѧ во мра́цѣ жнтїѧ̀ плотска́гѡ: ра́дꙋйсѧ, свѣтопода́тельный свѣти́льниче сꙋ́щымъ во тьмѣ̀ неразꙋ́мїѧ. Ра́дꙋйсѧ, денни́це пресвѣ́тлаѧ, возвѣща́ющаѧ всѣ̑мъ грѣ̑шнымъ покаѧ́нїе: ра́дꙋйсѧ, цѣвни́це дх҃о́внаѧ, ѹ҆слажда́ющаѧ чꙋ́вства сладкопѣ́нїемъ нбⷭ҇нымъ. Ра́дꙋйсѧ, и҆сто́чниче приснотекꙋ́щїй жа́ждꙋщымъ вѣ́чныѧ жи́зни: ра́дꙋйсѧ, кла́дезю воды̀ живы́ѧ, всѣ̑мъ и҆сцѣле́нїе подава́ющїй. Ра́дꙋйсѧ, ка́меню пꙋсты́нный, и҆сточа́ѧй ме́дъ и҆ млеко̀ ѿ невѣ́рїѧ ѡ҆бращє́ннымъ: ра́дꙋйсѧ, свѣщѐ, пла́менемъ бж҃е́ственныѧ любвѐ возжже́ннаѧ. Ра́дꙋйсѧ, ꙗ҆́кѡ въ гора́хъ, въ пꙋсты́нѧхъ и҆ ѻ҆́стровѣхъ ка́менныхъ всѧ́кое непрїѧ́зненное и҆скꙋше́нїе до́блественнѡ побѣди́лъ є҆сѝ: ра́дꙋйсѧ, ꙗ҆́кѡ за сїѐ благора́сленными бж҃е́ственнагѡ раѧ́ цвѣ́ты ѹ҆краси́лсѧ є҆сѝ.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
