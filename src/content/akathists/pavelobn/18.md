---
title: "І҆́косъ ѳ҃"
navigation:
  key: akathists-pavelobn-18
  title: "І҆́косъ ѳ҃"
  parent: akathists-pavelobn
  order: 18
type: "akathist"
---

## І҆́косъ ѳ҃:

<red>В</red>ѣті́й сꙋемꙋ́дренныхъ бг҃опроти́вномꙋ ѹ҆че́нїю не послѣ́довавъ, требл҃же́нне ѻ҆́че па́ѵле, и҆́стинный ѹ҆чени́къ а҆пⷭ҇лѡвъ бы́лъ є҆сѝ, житїе́мъ твои́мъ въ правосла́внѣй вѣ́рѣ́ па́че и҆ па́че ѹ҆твержда́ѧ, и҆ чꙋдесы̀ твои́ми ѹ҆дивлѧ́ѧ всѣ́хъ, глаго́лющихъ тебѣ̀ такѡва́ѧ:

<red>Р</red>а́дꙋйсѧ, насади́телю бл҃гоче́стїѧ: ра́дꙋйсѧ, и҆скорени́телю нечести́выхъ и҆ дѣ́лъ и҆́хъ посрами́телю. Ра́дꙋйсѧ, подража́телю ли́кѡмъ а҆́гг҃льскимъ въ пѣснопѣ́нїи дꙋхо́вномъ: ра́дꙋйсѧ, бг҃оно́сныхъ и҆ вели́кихъ ѻ҆тє́цъ по́двигѡмъ и҆ трꙋдѡ́мъ послѣ́дователю ѹ҆се́рднѣйшїй. Ра́дꙋйсѧ, ꙗ҆́кѡ и҆ дꙋхо́внагѡ ѻ҆тца̀ твоегѡ̀ бдѣ́нїемъ и҆ мл҃твою ѹ҆диви́лъ є҆сѝ: ра́дꙋйсѧ, ꙗ҆́кѡ ѿ негѡ̀ въ ст҃остн житїѧ̀ свидѣ́тельствоваиный. Ра́дꙋйсѧ, непроходи́мыѧ пꙋсты́ни свѣ́ти́льниче пресвѣ́тлый: ра́дꙋйсѧ, пꙋстынножи́телей лѣ́потное ѹ҆краше́нїе. Ра́дꙋйсѧ, ꙗ҆́кѡ ди́вїи ѕвѣ́ри предⷭ҇ тобо́ю а҆́ки а҆́гицы кро́тцы быва́хꙋ: ра́дꙋйсѧ, ꙗ҆́кѡ хи́щнїи пти̑ць̑ ѿ рꙋкѝ твоеѧ̀ пи́щꙋ небоѧ́зненнѡ прїима́хꙋ. Ра́дꙋйсѧ, ꙗ҆́кѡ всѣ̑мъ всѧ̑ нꙋжнаѧ ѿ тебѐ тре́бꙋющымъ подава́лъ є҆сѝ: ра́дꙋйсѧ, ꙗ҆́кѡ и҆ иы́нѣ притека́ющїи къ тебѣ̀ съ моле́нїемъ нетщы̀ ѿхо́дѧтъ.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
