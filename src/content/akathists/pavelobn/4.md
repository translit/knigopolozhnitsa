---
title: "І҆́косъ в҃"
navigation:
  key: akathists-pavelobn-4
  title: "І҆́косъ в҃"
  parent: akathists-pavelobn
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣ́нный ѿ ю҆́ности ѹ҆разꙋмѣва́ѧ бж҃е́ственнымн ѹ҆чє́нїи, є҆́же бы ѹ҆лꙋчи́ти восхо́дъ ѿ земны́хъ въ нбⷭ҇наѧ, сегѡ̀ ра́ди презрѣ́въ всѐ плотско́е мꙋдрова́нїе, и҆ возжела́въ ве́сь жи́ти хрⷭ҇тꙋ̀, въ непроходи́мꙋю пꙋсты́ню всели́всѧ, въ трꙋдѣ́хъ и҆ бдѣ́нїихъ подвиза́лсѧ є҆сѝ: сегѡ̀ ра́ди глаго́лемъ тебѣ̀, ѻ҆че на́шъ па́ѵле, такѡва́ѧ:

<red>Р</red>а́дꙋйсѧ, ꙗ҆́кѡ хрⷭ҇то́во смире́нїе вельмѝ возлюби́лъ є҆сѝ: ра́дꙋйсѧ, ꙗ҆́кѡ ннщетꙋ̀ дх҃о́внꙋю во все́мъ соблю́лъ є҆сѝ. Ра́дꙋйсѧ, ꙗ҆́кѡ крⷭ҇тъ хрⷭ҇то́въ на рамена́хъ твои́хъ без ропта́нїѧ носи́лъ є҆сѝ: ра́дꙋйсѧ, ꙗ҆́кѡ жесто́кое житїѐ на землѝ показа́лъ є҆сѝ. Ра́дꙋйсѧ, ꙗ҆́кѡ и҆ ѹ҆чи́телѧ твоего̀ вели́каго се́ргїа тѣ́мъ ѹ҆тѣ́шилъ є҆сѝ: ра́дꙋйсѧ, ꙗ҆́кѡ бра́тїи твое́й ѡ҆́бразъ вели́кихъ добродѣ́телей бы́лъ є҆сѝ. Ра́дꙋйсѧ, ꙗ҆́кѡ пра́вымъ пꙋте́мъ вы́нꙋ ше́ствꙋѧ вхо́дъ въ црⷭ҇тво нбⷭ҇ное ѹ҆лꙋчи́лъ є҆сѝ: ра́дꙋйсѧ, ꙗ҆́кѡ та́мѡ со а҆́гг҃лы водворѧ́ѧсѧ предстои́ши ст҃ѣ́й трцѣ во мно́зѣмъ дерзнове́нїи. Ра́дꙋйсѧ, воздержа́нїѧ и҆ чнстоты̀ и҆́стинный храни́телю: ра́дꙋйсѧ, смиренномꙋ́дрїѧ и҆ кро́тости при́сный блюсти́телю. Ра́дꙋйсѧ, свѣтоно́сный свѣти́льниче бж҃їѧ бл҃года́ти: ра́дꙋйсѧ, хра́ме бг҃а жива́гѡ ѡ҆дꙋшевле́нный.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
