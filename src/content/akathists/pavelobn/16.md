---
title: "І҆́косъ и҃"
navigation:
  key: akathists-pavelobn-16
  title: "І҆́косъ и҃"
  parent: akathists-pavelobn
  order: 16
type: "akathist"
---

## І҆́косъ и҃:

<red>В</red>сѣмъ всѧ̑ бы́лъ є҆сѝ, и҆ ны́нѣ ꙗ҆влѧ́ешисѧ, да всѧ́кѡ нѣ́кїѧ спсе́ши, по сло́вꙋ тезоиме́ннагѡ тѝ а́пла, бг҃оно́се ѻ҆́че па́ѵле, и҆ ника́коже ѿстꙋпи́лъ є҆сѝ ѿ созда́нныѧ тобо́ю ѡ҆би́тели, но поꙋче́нїемъ и҆ наставле́нїемъ наказꙋ́еши собра̑нныѧ ча̑да твоѧ̑, глаго́лющыѧ и҆ ны́нѣ тебѣ̀ такѡва́ѧ:

<red>Р</red>а́дꙋйсѧ, спасе́нїе и҆ застꙋпле́нїе на́ше ѹ҆ бг҃а: ра́дꙋйсѧ, всѣ̑мъ притека́ющымъ къ ра́цѣ моще́й твои́хъ вѣ́рнагѡ и҆сцѣле́нїѧ пода́телю. Ра́дꙋйсѧ, ꙗ҆́кѡ любо́вь нелицемѣ́рнꙋю къ бг҃ꙋ и҆ бли́жнемꙋ стѧжа́вый: ра́дꙋйсѧ, ꙗ҆́кѡ тѣ́мъ а́плъ и҆ прⷪ҇ро́къ зако́ннꙋю глави́знꙋ и҆спо́лнивый. Ра́дꙋйсѧ, ꙗ҆́кѡ ѹ҆че́нїю тезоиме́ннагѡ а́пла па́ѵла во все́мъ послѣ́довалъ є҆сѝ: ра́дꙋйсѧ, ꙗ҆́кѡ ѿ мла́да во́зраста бг҃а позна́лъ є҆сѝ. Ра́дꙋйсѧ, ꙗ҆́кѡ ѿ негѡ̀ слове́сныхъ ѻ҆ве́цъ, и҆звѣ́ствованный ѹ҆чи́ти лемъ твои́мъ се́ргїемъ, па́стырь ѹ҆стро́енъ бы́лъ є҆сѝ: ра́дꙋйсѧ, ꙗ҆́кѡ въ нищетѣ̀ и҆ бѣ́дности ѿ гдⷭ҇а просла́вленный. Ра́дꙋйсѧ, ꙗ҆́кѡ мра́зъ и҆ хла́дъ терпѣли́внѡ поне́слъ є҆сѝ: ра́дꙋйсѧ, ꙗ҆́кѡ всѧ̑ воздꙋ́шныѧ перемѣ̑ны непоколе́блемѡ претерпѣ́лъ є҆сѝ. Ра́дꙋйсѧ, ꙗ҆́кѡ всѐ внѣ́шнее ѕлострада́нїе без ропта́нїѧ воспрїѧ́лъ є҆сѝ: ра́дꙋйсѧ, ꙗ҆́кѡ дꙋплены́мъ дре́вомъ, а҆́ки лѣ́ствицею, на не́бо возше́лъ є҆сѝ.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
