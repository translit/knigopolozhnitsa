---
title: "І҆́косъ г҃"
navigation:
  key: akathists-pavelobn-6
  title: "І҆́косъ г҃"
  parent: akathists-pavelobn
  order: 6
type: "akathist"
---

## І҆́косъ г҃:

<red>И҆</red>мѣ́ѧ поспѣ́шествꙋющꙋю тебѣ̀ бж҃їю си́лꙋ, ѻ҆́че на́шъ па́ѵле, добродѣ́тельми ѹ҆кра́силсѧ є҆сѝ и҆ а҆́гг҃льски пожи́лъ є҆сѝ: тѣ́мже и҆ мы̀ смире́ннїи, любо́вїю къ тебѣ̀ понꙋжда́еми, глаго́лемъ си́це:

<red>Р</red>а́дꙋйсѧ, а҆́гг҃лѡвъ собесѣ́дниче: ра́дꙋйсѧ, прпⷣбныхъ и҆ пр.ныхъ соприча́стниче. Ра́дꙋйсѧ, чи́стое и҆ честно́е жили́ще ст҃ы́ни: ра́дꙋйсѧ, вели́кихъ добродѣ́телей вмѣсти́лище. Ра́дꙋйсѧ, ꙗ҆́кѡ ꙗ҆ре́мъ гдⷭ҇нь на себѐ воспрїѧ́ти ѹ҆се́рднѡ восхотѣ́вый: ра́дꙋйсѧ, ꙗ҆́кѡ ѿ мла́да во́зраста въ домꙋ̀ бж҃їемъ пребыва́ти возжела́вый. Ра́дꙋйсѧ, ꙗ҆́кѡ и҆ гдⷭ҇ь жела́нїѧ твоегѡ̀ не ѿри́нꙋлъ є҆́сть: ра́дꙋйсѧ, ꙗ҆́кѡ и҆ на нб҃сѣ́хъ мздꙋ̀ трꙋдѡ́въ твои́хъ ѡ҆брѣ́лъ є҆сѝ. Ра́дꙋйсѧ, ꙗ҆́кѡ ны́нѣ во свѣ́тѣ ст҃ы́хъ пребыва́еши: ра́дꙋйсѧ, ꙗ҆́кѡ вы́нꙋ гдⷭ҇а си́лъ созерца́еши. Ра́дꙋйсѧ, ꙗ҆́кѡ со а҆́гг҃льскими чи́нми трист҃ꙋ́ю пѣ́снь воспѣва́еши: ра́дꙋйсѧ, невеще́ственнымъ свѣ́томъ трисїѧ́ннагѡ бжтва ѡ҆заре́нный.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
