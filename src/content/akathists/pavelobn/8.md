---
title: "І҆́косъ д҃"
navigation:
  key: akathists-pavelobn-8
  title: "І҆́косъ д҃"
  parent: akathists-pavelobn
  order: 8
type: "akathist"
---

## І҆́косъ д҃:

<red>С</red>лы́шаша бли́жнїи и҆ да́льнїи вели́чїе чꙋде́съ твои́хъ, а҆́вво на́шъ па́ѵле, ꙗ҆́кѡ ско́рый є҆сѝ въ бѣда́хъ и҆ ѡ҆бстоѧ́нїихъ помо́щникъ, и҆ ꙗ҆́кѡ на крилѣ́хъ повсю́дꙋ ꙗ҆влѧ́ешисѧ призыва́ющымъ тѧ̀ по и҆́мени въ мл҃твахъ свои́хъ, и҆ вопїю́щымъ къ тебѣ̀:

<red>Р</red>а́дꙋйсѧ, тве́рдое въ печа́лехъ ѹ҆тѣше́нїе: ра́дꙋйсѧ, скорбѧ́щихъ недре́мленное попече́нїе. Ра́дꙋйсѧ, всѧ́кихъ недꙋ́гѡвъ и҆ болѣ́зней безме́здный цѣли́телю: ра́дꙋйсѧ, въ напа́стехъ и҆ бѣда́хъ ско́рый пода́телю по́мощи. Ра́дꙋйсѧ, ве́лїѧ пꙋчи́на сокро́внщъ бога́тства дꙋше́внагѡ: ра́дꙋйсѧ, ско́рбныхъ и҆ бѣ́днѣ живꙋ́щихъ нбⷭ҇ное ѹ҆тѣше́нїе. Ра́дꙋйсѧ, иеѡскꙋдѣва́емаѧ пи́ще а҆́лчꙋщымъ пра́вды: ра́дꙋйсѧ, и҆сто́чниче неисчерпа́емый жа́ждꙋщымъ питїѧ̀ дх҃о́внагѡ. Ра́дꙋйсѧ, ненаде́жныхъ крѣ́пкое надѣ́ѧнїе: ра́дꙋйсѧ, вѣ́рный ко́рмчїю въ мо́ри пла́вающихъ. Ра́дꙋйсѧ, ꙗ҆́кѡ мл҃твами твои́ми ѿ страсте́й и҆збавлѧ́емсѧ: ра́дꙋйсѧ, ꙗ҆́кѡ ѿ цѣльбоно́сныхъ твои́хъ моще́й сла́дости дꙋхо́вныѧ и҆сполнѧ́емсѧ.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
