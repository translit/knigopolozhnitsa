---
title: "І҆́косъ з҃"
navigation:
  key: akathists-pavelobn-14
  title: "І҆́косъ з҃"
  parent: akathists-pavelobn
  order: 14
type: "akathist"
---

## І҆́косъ з҃:

<red>Н</red>о́ваго тѧ̀ и҆лїю̀ есѵі́тѧннна, но́ваго тѧ̀ їѡа́нна крⷭ҇ти́телѧ, но́ваго тѧ̀ мѡѵсе́а бг҃ови́дца познава́емъ, сще́ннѣйшїй ѻ҆́че на́шъ па́ѵле, всю́ бо жи́знь твою̀ въ непреста́ннемъ постѣ̀ и҆ смнренномꙋ́дрїи, въ деиноно́щныхъ мл҃твахъ и҆ колѣ̀нопреклоне́нїихъ, въ нищетѣ̀ и҆ наготѣ̀, въ трꙋда́хъ и҆ бдѣ́нїи прове́лъ є҆сѝ: сегѡ̀ ра́ди и҆ гдⷭ҇ь ѹ҆пра́ви тѧ̀ въ пꙋсты́ню сїю̀, ꙗ҆́кѡ въ ѡ҆бѣтова́нїю зе́млю, ю҆́же мно́жествомъ послѣ́дꙋющихъ тебѣ̀ въ пресла́вный гра́дъ ѡ҆брати́лъ є҆сѝ, тѣ́мъ и҆ вопїе́мъ тебѣ̀ ны́нѣ такѡва́ѧ:

<red>Р</red>а́дꙋйсѧ, пꙋсты́нный предо́брый граждани́не: ра́дꙋйсѧ, дꙋхо́вный кꙋпе́цъ, ѡ҆брѣ́тши̑ многоцѣ́ненъ би́серъ хрⷭ҇та̀ їи҃са сладча́йшаго. Ра́дꙋйсѧ, мꙋ́дрый пꙋтеводи́телю, ѹ҆правлѧ́ющїй ста́до твоѐ ѿ землѝ иа гѡ́риѧѧ: ра́дꙋйсѧ, и҆звѣ́стный ѡ҆храни́телю бѣ́дствꙋющнхъ въ пꙋсты́ни се́й грѣхо́внѣй. Ра́дꙋйсѧ, и҆́стинный проповѣ́дниче покаѧ́нїѧ: ра́дꙋйсѧ, и҆скꙋ́сный ко́рмчїю пла́вающихъ въ пꙋчи́нѣ жите́йскиъ страсте́й и҆ попече́нїй. Ра́дꙋйсѧ, ꙗ҆́кѡ кре́стнымъ зна́менїемъ, а҆́кн мече́мъ ѻ҆бою́дꙋ ѻ҆́стрымъ, безстꙋдныѧ по́мыслы ѿ дїа́вола тебѣ̀ находѧ́щыѧ посѣ́клъ є҆сѝ: ра́дꙋйсѧ, ꙗ҆́кѡ и҆ ѿ человѣ̑къ жезло́мъ твои́мъ бѣ́сы во а҆́дскꙋю бе́зднꙋ низверга́еши. Ра́дꙋйсѧ, свѣти́ло, странꙋ̀ сїю̀ пре́жде непроходи́мꙋю, собо́ю просвѣща́ющее: ра́дꙋйсѧ, ѕвѣздо̀, грѣхо́внꙋю тьмꙋ̀, таѧ́щꙋюсѧ въ на́съ, свѣ́томъ ѹ҆че́нїѧ твоегѡ̀ разгонѧ́ющаѧ. Ра́дꙋйсѧ, ѹ҆го́дниче хрⷭ҇то́въ, ди́вный въ чꙋдесѣ́хъ и҆ по ѿше́ствїи твое́мъ ѿ мі́ра сегѡ̀ лꙋка́вагѡ: ра́дꙋйсѧ, ꙗ҆́кѡ и҆ мы̀ тобо́ю ми́ръ съ бг҃омъ и҆́мамы.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
