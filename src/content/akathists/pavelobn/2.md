---
title: "І҆́косъ а҃"
navigation:
  key: akathists-pavelobn-2
  title: "І҆́косъ а҃"
  parent: akathists-pavelobn
  order: 2
type: "akathist"
---

## І҆́косъ а҃:

<red>А҆́</red>гг҃ла земна́го и҆ нбⷭ҇наго человѣ́ка ꙗ҆вѝ тебѐ всѣ́хъ созда́тель, и҆ бл҃гопло́днꙋю дꙋ́шꙋ твою̀ и҆змла́да прови́дѣвъ, прпⷣбне па́ѵле, наꙋчѝ всѣ́хъ вопи́ти тебѣ̀ си́це:

<red>Р</red>а́дꙋйсѧ, чи́стое ст҃а́гѡ дх҃а прїѧ́телище: ра́дꙋйсѧ, а҆́гг҃ла скимъ ли́кѡмъ собесѣ́дниче. Ра́дꙋйсѧ, любвѐ ра́ди хрⷭ҇то́вы преимени́тый гра́дъ ѻ҆те́чества твоегѡ̀ ѡ҆ста́вивый, и҆ въ пꙋсты́нѧхъ со ѕвѣрьмѝ жи́ти и҆зво́ливый: ра́дꙋйсѧ, дре́во бл҃госѣнноли́ственное, при и҆схо́дѧщихъ во́дъ насажде́нное. Ра́дꙋйсѧ, ꙗ҆́кѡ пло́дъ присноцвѣтꙋ́щь послꙋша́нїѧ прине́слъ є҆сѝ: ра́дꙋйсѧ, ꙗ҆́кѡ терпѣ́нїемъ твои́мъ всѧ̑ стра̑сти плѡтскі́ѧ ѹ҆мертви́лъ є҆сѝ. Ра́дꙋйсѧ, ꙗ҆́кѡ кре́стнымъ зна́менїемъ лꙋка́выхъ дꙋхѡ́въ дале́че ѿ тебѐ ѿгна́лъ є҆сѝ: ра́дꙋйсѧ, сто́лпе жите́йскими бꙋ́рѧми непоколеби́мый. Ра́дꙋйсѧ, ꙗ҆́кѡ до ны́нѣ ѡ҆би́льнꙋю рѣкꙋ̀ и҆сцѣле́нїй и҆сточа́еши: ра́дꙋйсѧ, ꙗ҆́кѡ ѡ҆ бл҃годе́нствїи землѝ рѡссі́йскїѧ ѹ҆молѧ́еши. Ра́дꙋйсѧ, ꙗ҆́кѡ ѡ҆би́тель твою̀ и҆ на́съ рабѡ́въ твои́хъ въ мл҃твахъ не ѡ҆ставлѧ́еши: ра́дꙋйсѧ, ꙗ҆́кѡ скорбѧ́щымъ въ недꙋ́гахъ и҆сцѣле́нїе подава́еши.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
