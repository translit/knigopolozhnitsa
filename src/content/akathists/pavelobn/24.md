---
title: "І҆́косъ в҃і"
navigation:
  key: akathists-pavelobn-24
  title: "І҆́косъ в҃і"
  parent: akathists-pavelobn
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀, прпⷣбне ѻ҆́че па́ѵле, воспѣва́емъ просла́вльшаго тѧ̀ бг҃а, въ трⷪ҇цѣ ст҃ѣ́й покланѧ́емаго, и҆ мо́лимъ є҆го̀ наꙋчи́ти на́съ, сла́вити и҆ глаго́лати тебѣ̀ такѡва́ѧ:

<red>Р</red>а́дꙋйсѧ, и҆́стинный и҆ вѣ́рный покло́нниче бг҃а вы́шнѧгѡ: ра́дꙋйсѧ, нело́жный за́повѣдей є҆гѡ̀ храни́телю. Ра́дꙋйсѧ, цр҃ко́вный строи́телю неѡскꙋ́дный: ра́дꙋйсѧ, церко́вное ѹ҆краше́нїе и҆ и҆́стины побо́рниче. Ра́дꙋйсѧ, неꙋсы́пный и҆сполни́телю ѻ҆те́ческнхъ преда́нїй: ра́дꙋйсѧ, вѣ́рный всегѡ̀ сще́ннагѡ почнта́телю и҆ ревни́телю неꙋкло́нный. Ра́дꙋйсѧ, ꙗ҆́кѡ всѧ̑ мїрскі̑ѧ вѡ́лны страсте́й те́плымъ жела́нїемъ безстра́стїѧ ѹ҆кроти́лъ є҆сѝ: ра́дꙋйсѧ, ꙗ҆́кѡ всѧ̑ гꙋби́т̑льнаѧ де́мѡнскаѧ кова̑рства всеѡрꙋ́жїемъ кре́стнымъ попра́лъ є҆сѝ. Ра́дꙋйсѧ, ꙗ҆́кѡ сꙋгꙋ́бꙋ мздꙋ̀ ра́дн трꙋдѡ́въ твои́хъ ѿ бг҃а прїѧ́лъ є҆сѝ: ра́дꙋйсѧ, ꙗ҆́кѡ пресвѣ́телъ вѣне́цъ ра́ди трꙋдѡ́въ твои́хъ ѿ рꙋкѝ гдⷭ҇ней воспрїѧ́лъ є҆сѝ. Ра́дꙋйсѧ, покланѧ́ющихсѧ ра́цѣ моще́й твои́хъ застꙋпле́нїе: ра́дꙋйсѧ, ст҃ѣ́й ѡ҆би́тели твое́й ѹ҆твержде́нїе, и҆ на́мъ почита́ющымъ тѧ̀ спсе́нїе.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
