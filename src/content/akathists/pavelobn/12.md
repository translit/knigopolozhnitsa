---
title: "І҆́косъ ѕ҃"
navigation:
  key: akathists-pavelobn-12
  title: "І҆́косъ ѕ҃"
  parent: akathists-pavelobn
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ во странѣ̀ волого́дстѣ̀й, ꙗ҆́кѡ со́лнце пресвѣ́тлое, прпⷣбне ѻ҆́че на́шъ па́ѵле, ѹ҆ѧснѧ́ѧ сердца̀ вѣ́рныхъ добродѣ́тельмн твои́ми и҆ ꙗ҆́кѡ лꙋча̀ ѻ҆гнесїѧ́ннаѧ теплото́ю мл҃твъ твои́хъ всѣ́хъ ско́рбныхъ и҆ больны́хъ ѡ҆живлѧ́еши: сегѡ̀ ра́ди мы̀, соше́дшесѧ при гро́бѣ твое́мъ, бл҃года́рственнѡ вопїе́мъ тѝ такѡва́ѧ:

<red>Р</red>а́дꙋйсѧ, свѣти́льниче всесвѣ́тлый, повсю́дꙋ чꙋдесы̀ твои́ми ѡ҆сїѧва́ющи: ра́дꙋйсѧ, свѣ́те, ѡ҆бѣща́ющїй потемнѣ̑нныѧ лю́тыми страстьмѝ. Ра́дꙋйсѧ, цвѣ́те се́льный, бл҃гово́нїемъ дх҃а ст҃а́гѡ напое́нный: ра́дꙋйсѧ, бжⷭ҇твенныхъ за́повѣдей ѹ҆се́рднѣйшїй ревни́телю. Ра́дꙋйсѧ, а́пльскнхъ и҆ ѻ҆те́ческихъ преда́нїй тве́рдый храни́телю: ра́дꙋйсѧ, цр҃кви рѡссі́йскїѧ вели́кое ѹ҆краше́нїе. Ра́дꙋйсѧ, ꙗ҆́кѡ фі́ні̑ъ въ пꙋсты́ни се́й процвѣ́лъ є҆сѝ: ра́дꙋйсѧ, ꙗ҆́кѡ ке́дръ долголѣ́тнїй на гора́хъ си́хъ просла́вилсѧ є҆сѝ. Ра́дꙋйсѧ, ꙗ҆́кѡ при́сный ѻ҆те́цъ ѡ҆ бра́тїн твое́й промышлѧ́лъ є҆сѝ: ра́дꙋйсѧ, ꙗ҆́кѡ вы́нꙋ въ зако́нѣ гдⷭ҇немъ поꙋча́тисѧ наставлѧ́лъ є҆сѝ. Ра́дꙋйсѧ, ꙗ҆́кѡ и҆ во ѹ҆спе́нїн твое́мъ на́съ не ѡ҆ставлѧ́еши: ра́дꙋйсѧ, ꙗ҆́кѡ ѡ҆ ѡ҆ставле́нїи грѣхѡ́въ на́шихъ гдⷭ҇а бг҃а ѹ҆молѧ́еши.

<red>Р</red>а́дꙋйсѧ, па́ѵле прпⷣбне, пꙋсты́нный жи́телю.
