---
title: "І҆́косъ а҃і"
navigation:
  key: akathists-tatiana-22
  title: "І҆́косъ а҃і"
  parent: akathists-tatiana
  order: 22
type: "akathist"
---

## І҆́косъ а҃і:

<red>С</red>вѣ́топода́тельнаѧ свѣща̀ была̀ є҆сѝ во стра́данїи твое́мъ, ст҃а́ѧ мꙋ́ченице, ѡ҆зарѧ́ющи свѣ́томъ сердца̀ ꙗ҆зы́ческїѧ, да ѡ҆брѧ́щꙋтъ и҆́стиннагѡ бг҃а и҆ да водворѧ́тсѧ и҆̀хъ дꙋ́ши въ селє́нїихъ ра́йскихъ. Сегѡ̀ ра́ди ѹ҆миле́ннѡ восклица́емъ тѝ:

<red>Р</red>а́дꙋйсѧ, носи́тельнице свѣ́та блⷣтнагѡ. Ра́дꙋйсѧ, со́лнце лежа́щихъ во ѕлѣ̀. Ра́дꙋйсѧ, ты́ бо на́съ свѣ́томъ ѡ҆зарѧ́еши. Ра́дꙋйсѧ, ты́ бо на́съ къ бл҃же́нствꙋ веде́ши. Ра́дꙋйсѧ, въ ка́пищѣ зе́вса і҆́дѡла є҆гѡ̀ сокрꙋши́вшаѧ. Ра́дꙋйсѧ, власѡ́въ свои́хъ лиши́вшаѧсѧ. Ра́дꙋйсѧ, ѿрѣ́занныѧ власы̀ твоѧ̀, ꙗ҆́кѡ цвѣ́тъ дѣ́вства, бг҃ꙋ въ да́ръ прине́сшаѧ. Ра́дꙋйсѧ, и҆ по ѡ҆стриже́нїи власѡ́въ чꙋдотворѧ́щаѧ си́лою хрⷭ҇то́вою.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
