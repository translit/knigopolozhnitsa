---
title: "Конда́къ г҃"
navigation:
  key: akathists-tatiana-5
  title: "Конда́къ г҃"
  parent: akathists-tatiana
  order: 5
type: "akathist"
---

## Конда́къ г҃:

<red>С</red>и́ла бжⷭ҇твенныѧ любвѐ содѣ́ла тѧ̀ слꙋжи́тельницꙋ хрⷭ҇тꙋ̀: и҆збра́на бо была̀ є҆сѝ и҆ поста́влена на сла́вное слꙋже́нїе дїаконі́ссы, и҆ ѿто́лѣ, слꙋ́жащи цр҃кви въ ра́дости ве́лїей, возглаша́ше непреста́ннѡ: <red>А҆</red>ллилꙋ́їѧ.
