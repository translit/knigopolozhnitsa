---
title: "І҆́косъ ѳ҃"
navigation:
  key: akathists-tatiana-18
  title: "І҆́косъ ѳ҃"
  parent: akathists-tatiana
  order: 18
type: "akathist"
---

## І҆́косъ ѳ҃:

<red>В</red>ѣті́и многоглаго́ливїи не мо́гꙋтъ восхвали́ти тѧ́ по достоѧ́нїю, сла́внаѧ мꙋ́ченице хрⷭ҇то́ва: кто́ бо возмо́жетъ стра́данїѧ твоеѧ̀ и҆зре́щи; кто̀ по́двиги твоѧ̀ воспое́тъ досто́йно; то́кмѡ надѣ́ющесѧ на твоѐ всеси́льное предста́тльство, дерза́емъ прине́сти тебѣ̀ сїѧ̀ похвалы̀:

<red>Р</red>а́дꙋйсѧ, сла́достїю любвѐ хрⷭ҇то́вы ѹ҆слажда́ющаѧ сердца̀. Ра́дꙋйсѧ, приносѧ́щаѧ на́мъ млⷭ҇ть ѿ бг҃а. Ра́дꙋйсѧ, мл҃твѣ̀ ѹ҆се́рднѡ на́съ наꙋча́ющаѧ. Ра́дꙋйсѧ, проше́нїемъ на́шимъ вне́млющаѧ. Ра́дꙋйсѧ, ꙗ҆́кѡ ско́ро проше́нїѧ на́ша бг҃ꙋ прино́сиши. Ра́дꙋйсѧ, ꙗ҆́кѡ го́рькихъ мꙋче́нїй на́съ и҆збавлѧ́еши. Ра́дꙋйсѧ, бл҃гоꙋха́ннаѧ вѣ́тве ра́йскаѧ. Ра́дꙋйсѧ, черто́гѡвъ ѻ҆́ч҃ихъ жи́тельнице. Ра́дꙋйсѧ, цр҃ствїѧ нбⷭ҇нагѡ наслѣ́днице.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
