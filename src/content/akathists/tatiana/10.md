---
title: "І҆́косъ є҃"
navigation:
  key: akathists-tatiana-10
  title: "І҆́косъ є҃"
  parent: akathists-tatiana
  order: 10
type: "akathist"
---

## І҆́косъ є҃:

<red>В</red>и́дѧще чⷭ҇тое житїѐ твоѐ, вождѝ ꙗ҆зы́честїи ꙗ҆́ша тѧ̀ ꙗ҆́кѡ хрⷭ҇тїа́нкꙋ и҆ ведо́ша въ ꙗ҆зы́ческїй хра́мъ на поклоне́нїе: ты́ же вознесла̀ є҆сѝ мл҃твꙋ хрⷭ҇тꙋ̀ бг҃ꙋ: и҆ падѐ а҆поллѡ́нъ, бо́гъ ꙗ҆зы́ческїй, ѡ҆бвали́сѧ ка́пище і҆́дѡльское и҆ мно́зи і҆дѡлопоклѡ́нницы сме́рть прїѧ́ша. Мы́ же, чтꙋ́ще си́лꙋ мл҃твы твоѐѧ, глаго́лемъ:

<red>Р</red>а́дꙋйсѧ, тобо́ю бо ка́пише распаде́сѧ. Ра́дꙋйсѧ, тобо́ю бо і҆дѡлопоклѡ́нницы посрами́шасѧ. Ра́дꙋйсѧ, тобо́ю бо наꙋчи́шасѧ покланѧ́тисѧ є҆ди́номꙋ бг҃ꙋ. Ра́дꙋйсѧ, и҆з̾ а҆поллѡ́на бѣ́са и҆згна́вшаѧ. Ра́дꙋйсѧ, тѣ́нь бѣ́са и҆ рыда́нїе дїа́вольское показа́вшаѧ.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
