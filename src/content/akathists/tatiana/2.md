---
title: "І҆́косъ а҃"
navigation:
  key: akathists-tatiana-2
  title: "І҆́косъ а҃"
  parent: akathists-tatiana
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ творе́цъ и҆збра̀ тѧ̀ и҆з̾ дре́внѧгѡ ри́ма, да пѣснопое́ши житїе́мъ твои́мъ ст҃о́е и҆́мѧ бж҃їе: ѿ лѣ́тъ бо дѣ́тства твоегѡ̀ воспита́на была̀ є҆сѝ въ стра́сѣ бж҃їи и҆ добродѣ́телѣхъ: сегѡ̀ ра́ди зове́мъ тѝ:

<red>Р</red>а́дꙋйсѧ, ю҆́нице сладкоꙋха́ннаѧ. Ра́дꙋйсѧ, бж҃е́ственное писа́нїе возлюби́вшаѧ. Ра́дꙋйсѧ, бл҃гоче́стїе въ себѣ̀ воспита́вшаѧ. Ра́дꙋйсѧ, бг҃обоѧ́зненномꙋ роди́телю внима́вшаѧ. Ра́дꙋйсѧ, ѿ негѡ̀ сѣмена̀ вѣ́ры прїѧ́вшаѧ. Ра́дꙋйсѧ, въ стра́сѣ бж҃їи воспи́таннаѧ. Ра́дꙋйсѧ, па́че всѣ́хъ бл҃гъ вѣ́чнаѧ возлюби́вшаѧ.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
