---
title: "І҆́косъ и҃"
navigation:
  key: akathists-tatiana-16
  title: "І҆́косъ и҃"
  parent: akathists-tatiana
  order: 16
type: "akathist"
---

## І҆́косъ и҃:

<red>В</red>е́сь рачи́тель ѕло́бы бы́сть є҆па́рхъ, є҆гда̀ ѹ҆зрѣ́ тѧ здра́вꙋ и҆ свѣ́тлꙋ, и҆зведе́нꙋ и҆з̾ темни́цы на сꙋ́дищѣ, и҆ па́ки восхотѣ̀ соблазни́ти тѧ̀ на поклоне́нїе і҆́дѡлѡмъ: ты́ же, вѣ́дѧщи си́лꙋ мл҃твы хрⷭ҇тїа́нскїѧ, безбоѧ́зненнѡ въ хра́мъ дїа́ны вошла̀ є҆сѝ: ѹ҆стреми́сѧ же бѣ́съ и҆з̾ боги́ни ѕлочести́выѧ и҆ возопѝ: го́ре мнѣ̀, ка́мо бѣжꙋ̀, ѻ҆́гнь бо снѣда́етъ мѧ̀. Сегѡ̀ ра́ди, тебѣ̀, побѣди́тельнице бѣ́сѡвъ, вопїе́мъ ра́достно:

<red>Р</red>а́дꙋйсѧ, ле́сти є҆па́рха не внѧ́вшаѧ. Ра́дꙋйсѧ, въ хра́мѣ дїа́ны і҆́дѡлы посрами́вшаѧ. Ра́дꙋйсѧ, мл҃твою̀ ѻ҆́гнь съ нб҃сє̀ низве́дшаѧ и҆ ка́пище дїа́ны разрꙋ́шившаѧ. Ра́дꙋйсѧ, мл҃твою̀ при́снѡ пламенѣ́вшаѧ. Ра́дꙋйсѧ, ꙗ҆́кѡ бѣ́сы присꙋ́тствїѧ твоегѡ̀ трепета́хꙋ и҆ бѣжа́хꙋ. Ра́дꙋйсѧ, крⷭ҇тнымъ зна́менїемъ безстра́шнѡ себѣ̀ ѡ҆сѣнѧ́вшаѧ. Ра́дꙋйсѧ, въ мл҃твѣ ѻ҆́чи къ нб҃ꙋ возводи́вшаѧ. Ра́дꙋйсѧ, лꙋчѝ блⷣти ѿ нб҃а и҆спроси́вшаѧ.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
