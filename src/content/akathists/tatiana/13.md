---
title: "Конда́къ з҃"
navigation:
  key: akathists-tatiana-13
  title: "Конда́къ з҃"
  parent: akathists-tatiana
  order: 13
type: "akathist"
---

## Конда́къ з҃:

<red>Х</red>отѧ́ще вовре́щи на поклоне́нїе і҆́дѡлѡмъ, мꙋ́ченице сла́внаѧ татїа́но, ведо́ша тѧ̀ въ сꙋ́дище и҆ мꙋче́нїемъ преда́ша тѧ̀ беззако́ннїи ꙗ҆зы́чницы: ты́ же ꙗ҆ви́ласѧ є҆сѝ здра́ва и҆ цѣ́ла, ли́це же твоѐ бы́сть свѣ́тло и҆ ра́достно, и҆ стра́хомъ ѡ҆б̾ѧ́тъ бы́сть сꙋдїѧ̀ нечести́вый, повелѣ̀ па́ки и҆ па́ки преда́ти тѧ̀ го́рькимъ мꙋче́нїемъ: тѧ́ же ѡ҆хранѧ́хꙋ а҆́гг҃ли, слꙋжи́тели бг҃а, пою́ще: <red>А҆</red>ллилꙋ́їѧ.
