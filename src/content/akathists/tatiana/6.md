---
title: "І҆́косъ г҃"
navigation:
  key: akathists-tatiana-6
  title: "І҆́косъ г҃"
  parent: akathists-tatiana
  order: 6
type: "akathist"
---

## І҆́косъ г҃:

<red>И҆́</red>мꙋщи ре́вность ѡ҆ цр҃кви бж҃їей, въ но́вомъ зва́нїи подвиза́ласѧ є҆сѝ, трꙋды̀ и҆ по́двиги ѹ҆сꙋгꙋблѧ́ѧ и҆, подо́бнѣ безтѣле́снымъ а҆́гг҃лѡмъ, бли́жнимъ во хрⷭ҇тѣ̀ слꙋжи́ла є҆сѝ. Мы́ же, грѣхми ѿѧгче́ннїи, глаго́лемъ тѝ си́це:

<red>Р</red>а́дꙋйсѧ, мл҃твою̀ ѹ҆слажда́вшаѧ житїѐ твоѐ. Ра́дꙋйсѧ, въ зва́нїи дїаконі́ссы бг҃ови послꙋжи́вшаѧ. Ра́дꙋйсѧ, ѹ҆́зникѡвъ въ темни́цахъ посѣща́вшаѧ. Ра́дꙋйсѧ, ра́ны и҆́мъ врачева́вшаѧ. Ра́дꙋйсѧ, добропобѣ́дное по́стничества пра́вило. Ра́дꙋйсѧ, блⷣти кр҃ще́нїѧ споспѣ́шнице. Ра́дꙋйсѧ, бѣ́дныхъ и҆ вдови́цъ ѡ҆кормлѧ́вшаѧ. Ра́дꙋйсѧ, ко кр҃ще́нїю жє́нъ прїꙋготовлѧ́вшаѧ. Ра́дꙋйсѧ, въ бѣ́дѣ и҆ несча́стїи ѿра́дꙋ носѧ́щаѧ.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
