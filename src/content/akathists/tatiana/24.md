---
title: "І҆́косъ в҃і"
navigation:
  key: akathists-tatiana-24
  title: "І҆́косъ в҃і"
  parent: akathists-tatiana
  order: 24
type: "akathist"
---

## І҆́косъ в҃і:

<red>П</red>ою́ще твоѐ ѹ҆сѣче́нїе ме́чное, восхвалѧ́емъ ѿше́ствїе твоѐ въ вожделѣ́нное ѻ҆те́чество, и҆дѣ́же ты̀ ны́нѣ ликꙋ́еши со а҆́гг҃лы и҆ ст҃ы́ми во сла́вѣ невече́рней. Сегѡ̀ ра́ди прїимѝ ѿ на́съ словеса̀ сїѧ̀:

<red>Р</red>а́дꙋйсѧ, мече́мъ ѹ҆сѣче́ннаѧ за хрⷭ҇та̀. Ра́дꙋйсѧ, съ роди́телемъ твои́мъ постра́давшаѧ. Ра́дꙋйсѧ, вѣнца̀ мꙋ́ченическагѡ сподо́бившаѧсѧ. Ра́дꙋйсѧ, со хрⷭ҇то́мъ сочета́вшаѧсѧ. Ра́дꙋйсѧ, со а҆пⷭ҇лы ликꙋ́ющаѧ. Ра́дꙋйсѧ, со ст҃ы́ми мꙋ́ченики хвалꙋ̀ бг҃ꙋ возносѧ́щаѧ. Ра́дꙋйсѧ, не лиши́вшаѧ на́съ ра́дости твоеѧ̀. Ра́дꙋйсѧ, сердца̀ на́ша возжига́ющаѧ бж҃е́ственнымъ ѻ҆гне́мъ. Ра́дꙋйсѧ, і҆́дѡлы на́ша попира́ющаѧ. Ра́дꙋйсѧ, сла́вꙋ хрⷭ҇та̀ на́мъ начерта́вшаѧ.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
