---
title: "І҆́косъ ѕ҃"
navigation:
  key: akathists-tatiana-12
  title: "І҆́косъ ѕ҃"
  parent: akathists-tatiana
  order: 12
type: "akathist"
---

## І҆́косъ ѕ҃:

<red>В</red>озсїѧ̀ свѣ́тъ хрⷭ҇то́въ въ во́инѣхъ, мꙋ́чившихъ тѧ̀: є҆гда́ бо сїѝ ѹ҆вѣ́роваша во хрⷭ҇та̀ возопи́ша тѝ: простѝ ны̀, слꙋжи́тельнице и҆́стиннагѡ бг҃а, простѝ, и҆́бо нѣ́сть на́шеѧ во́ли на стра́данїе твоѐ: и҆ ѿ тагѡ̀ ча́са бы́ша ча́да бж҃їѧ. Мы́ же, восхвалѧ́юще чꙋдеса̀ млⷭ҇ти гдⷭ҇ни, зове́мъ:

<red>Р</red>а́дꙋйсѧ, стра́данїемъ ко хрⷭ҇тꙋ̀ возводѧ́щаѧ. Ра́дꙋйсѧ, а҆́гг҃лы ѡ҆хранѧ́емаѧ. Ра́дꙋйсѧ, свѣ́томъ хрⷭ҇то́вымъ ѡ҆зари́вшаѧ во́ины. Ра́дꙋйсѧ, приве́дшаѧ и҆̀хъ въ во́инство нбⷭ҇ное. Ра́дꙋйсѧ, ѻ҆́смь во́инѡвъ страда́нїемъ за хрⷭ҇та̀ вѣнча́вшаѧ. Ра́дꙋйсѧ, мл҃твою твое́ю ѻ҆́чи и҆́мъ ѿве́рзшаѧ. Ра́дꙋйсѧ, пꙋ́ть въ цр҃ство нбⷭ҇ное и҆́мъ ѹ҆каза́вшаѧ.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
