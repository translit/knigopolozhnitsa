---
title: "І҆́косъ д҃"
navigation:
  key: akathists-tatiana-8
  title: "І҆́косъ д҃"
  parent: akathists-tatiana
  order: 8
type: "akathist"
---

## І҆́косъ д҃:

<red>С</red>лы́шаще и҆ ви́дѧще нечести́вїи ко́нсꙋлы, ꙗ҆́кѡ мла́дъ є҆́сть ца́рь а҆леѯа́ндръ севі́ръ, притѣснѧ́хꙋ хрⷭ҇тїа́нъ, ѕлочести́вый же и҆ ѕвѣронра́вный є҆па́рхъ ѹ҆льпїе́нъ, ѹ҆бі́йство галїле́ѧнъ помы́сливъ, повелѣ̀ кла́нѧтисѧ ри́мскимъ бога́мъ. Бы́сть же стра́хъ ве́лїй тогда̀: и҆ потечѐ, ꙗ҆́кѡ вода̀, кро́вь мꙋ́ченикѡвъ. Ты́ же, всебл҃га́ѧ татїа́но, не ѹ҆боѧ́ласѧ є҆сѝ стра́ха чл҃вѣ́ческагѡ: сегѡ̀ ра́ди съ любо́вїю восклица́емъ тѝ:

<red>Р</red>а́дꙋйсѧ, заблꙋжде́нїе царѧ̀ а҆леѯа́ндра севі́ра посрами́вшаѧ. Ра́дꙋйсѧ, хрⷭ҇та̀ и҆ і҆́дѡлѡвъ въ поклоне́нїи не сочета́вшаѧ. Ра́дꙋйсѧ, то́кмѡ є҆ди́номꙋ хрⷭ҇тꙋ̀ послꙋжи́вшаѧ. Ра́дꙋйсѧ, і҆́дѡлы ꙗ҆́кѡ сатанꙋ̀ вмени́вшаѧ. Ра́дꙋйсѧ, ѹ҆льпїе́нова стра́ха не ѹ҆боѧ́вшаѧсѧ. Ра́дꙋйсѧ, сочета́нїю со хрⷭ҇то́мъ прїꙋготовлѧ́вшаѧсѧ. Ра́дꙋйсѧ, правовѣ́рїѧ до́браѧ цѣвни́це. Ра́дꙋйсѧ, стра́ха сме́ртнагѡ низложи́тельнице.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
