---
title: "І҆́косъ і҃"
navigation:
  key: akathists-tatiana-20
  title: "І҆́косъ і҃"
  parent: akathists-tatiana
  order: 20
type: "akathist"
---

## І҆́косъ і҃:

<red>С</red>тѣна̀ и҆ а҆дама́нтъ была̀ є҆сѝ, є҆гда̀ на растерза́нїе звѣ́рѣмъ приведе́на и҆ ті́и не растерза́ша тѧ̀: ле́въ бо ѹ҆ но́гъ твои́хъ ласка́шесѧ, и҆ є҆гда̀ хотѧ́хꙋ ѿ̾ѧ́ти льва̀ се́й а҆́бїе разсвирѣпѣ̀ и҆ растерза̀ сано́вника є҆ѵме́нїѧ, ѹ҆казꙋ́ѧ си́лꙋ хрⷭ҇тїа́нскꙋю. Сегѡ̀ ра́ди глаго́лемъ со ѹ҆миле́нїемъ:

<red>Р</red>а́дꙋйсѧ, ѕвѣ́рѣй въ а҆́гнцєвъ претворѧ́ющаѧ. Ра́дꙋйсѧ, мл҃твою̀ и҆̀хъ ѹ҆мѧгча́ющаѧ. Ра́дꙋйсѧ, за сме́рть є҆ѵме́нїевꙋ мꙋ́чимаѧ. Ра́дꙋйсѧ, на дре́вѣ повѣ́шеннаѧ. Ра́дꙋйсѧ, желѣ́зными когтьмѝ стрꙋ̑жемаѧ. Ра́дꙋйсѧ, въ волхвова́нїи ѡ҆клевета́ннаѧ. Ра́дꙋйсѧ, ѿ клеветы̀ на́съ и҆збавлѧ́ющаѧ. Ра́дꙋйсѧ, ѿ ѕла́гѡ волхвова́нїѧ на́съ сохранѧ́ющаѧ.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
