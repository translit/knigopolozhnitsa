---
title: "І҆́косъ в҃"
navigation:
  key: akathists-tatiana-4
  title: "І҆́косъ в҃"
  parent: akathists-tatiana
  order: 4
type: "akathist"
---

## І҆́косъ в҃:

<red>Р</red>азꙋмъ нбⷭ҇ный дарова́сѧ тебѣ̀, є҆гда̀ дости́гла є҆сѝ ю҆́ности и҆ восхотѣ́ла житїѐ твоѐ проводи́ти въ дѣ́вствѣ и҆ цѣломꙋ́дрїи: хрⷭ҇то́съ же бг҃ъ, ѹ҆крѣплѧ́ѧ тѧ̀ въ си́хъ добродѣ́телѣхъ, прїѧ́тъ тѧ̀ въ нбⷭ҇наѧ селе́нїѧ: сегѡ̀ ра́ди прїимѝ ѿ на́съ пѣ́нїѧ сїѧ̀:

<red>Р</red>а́дꙋйсѧ, голꙋби́це, въ нб҃са̀ возлетѣ́вшаѧ. Ра́дꙋйсѧ, ꙗ҆́кѡ дѣ́вство и҆ цѣломꙋ́дрїе бы́ша твоѝ крилѣ̀. Ра́дꙋйсѧ, бг҃а предпоче́тшаѧ мі́рꙋ. Ра́дꙋйсѧ, ю҆́ность свою̀ хрⷭ҇тꙋ̀ посвѧти́вшаѧ. Ра́дꙋйсѧ, ла́стовице бж҃е́ственнагѡ са́да. Ра́дꙋйсѧ, ко хрⷭ҇тꙋ̀ любо́вїю пламенѣ́вшаѧ. Ра́дꙋйсѧ, слꙋжи́вшаѧ є҆мꙋ̀ де́нь и҆ но́щь.

<red>Р</red>а́дꙋйсѧ, бл҃гоꙋха́нный цвѣ́те дѣ́вства, сла́внаѧ мꙋ́ченице татїа́но.
