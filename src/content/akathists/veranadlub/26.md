---
title: "Мл҃тва а҃"
navigation:
  key: akathists-veranadlub-26
  title: "Мл҃тва а҃"
  parent: akathists-veranadlub
  order: 26
type: "akathist"
---

## Мл҃тва а҃:

<versal>Ѽ</versal> ст҃ы̑ѧ и҆ достохва̑льныѧ мч҃ницы вѣ́ро, наде́ждо и҆ любы̀, и҆ до́блестныхъ дще́рей мꙋ́драѧ ма́ти софі́е, къ ва́мъ ны́нѣ притеце́мъ со ѹ҆се́рдною моли́твою. Что́ бо па́че возмо́жетъ предста́тельствовати за ны̀ пред̾ гдⷭ҇емъ, а҆́ще не вѣ́ра, наде́жда и҆ любы̀, трѝ сїѧ̑ краеꙋгѡ́льныѧ добродѣ́тєли, въ ни́хже ѻ҆́бразъ нарѣчє́нныѧ, са́мою ве́щїю ты́ѧ ꙗ҆ви́сте. Ѹ҆моли́те гдⷭ҇а, да въ ско́рбехъ и҆ напа́стехъ неизрѣче́нною бл҃года́тїю свое́ю покры́етъ ны̀, сп҃се́тъ и҆ сохрани́тъ, ꙗ҆́кѡ бл҃гъ є҆́сть и҆ чл҃вѣколю́бецъ. Тогѡ̀ сла́вꙋ, ꙗ҆́кѡ со́лнце незаходи́мое, ны́нѣ зрѧ́ща свѣтолѣ́пнꙋ, споспѣ́шствꙋйте на́мъ въ смире́нныхъ моле́нїихъ на́шихъ, да прости́тъ гдⷭ҇ь бг҃ъ грѣхѝ и҆ беззако́нїѧ на̑ша, и҆ да поми́лꙋетъ на́съ грѣ́шныхъ и҆ недосто́йныхъ щедрѡ́тъ є҆гѡ̀. Моли́те ѹ҆́бѡ ѡ҆ на́съ, ст҃ы́ѧ мч҃ницы, гдⷭ҇а на́шего і҆и҃са хрⷭ҇та̀, є҆мꙋ́же сла́вꙋ возсыла́емъ со безнача́льнымъ є҆гѡ̀ ѻ҆ц҃е́мъ и҆ прест҃ы́мъ и҆ бл҃ги́мъ и҆ животворѧ́щимъ є҆гѡ̀ дх҃омъ, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.
