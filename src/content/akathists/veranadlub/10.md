---
title: "І҆́косъ є҃"
navigation:
  key: akathists-veranadlub-10
  title: "І҆́косъ є҃"
  parent: akathists-veranadlub
  order: 10
type: "akathist"
---

## І҆́косъ є҃:

<red>В</red>и́дѣвша добропобѣ̑дныѧ сєстры̀ ст҃ꙋ́ю вѣ́рꙋ ра́достнѡ за хрⷭ҇та̀ пострада́вшꙋ, и҆ са́ми хотѧ́хꙋ дꙋ́ши своѧ̑ за него̀ положи́ти: ца́рь же наде́ждꙋ ст҃ꙋ́ю нача́тъ и҆спы́товати, и҆ ви́дѣвъ ю҆̀ съ сестро́ю є҆диномы́сленнꙋ сꙋ́щꙋ, на мꙋ̑ки вдадѐ ю҆̀, ѻ҆ба́че ничто́же ѹ҆спѣ̀. Мы́ же, наде́ждꙋ ст҃ꙋ́ю ѡ҆ сицево́мъ є҆ѧ̀ мꙋдрова́нїи ѹ҆бл҃жа́юще, воспое́мъ и҆ просла́вимъ ю҆̀:

<red>Р</red>а́дꙋйсѧ, наде́ждо, же́стокѡ бїе́ннаѧ, ѻ҆ба́че пресвѣ́тлꙋю наде́ждꙋ на гдⷭ҇а не потерѧ́вшаѧ. Ра́дꙋйсѧ, мꙋ̑ки твоѧ̑ безро́потнѡ въ молча́нїи терпѣ́вшаѧ. Ра́дꙋйсѧ, и҆ на́мъ крѣ́пкое терпѣ́нїе подаю́щаѧ. Ра́дꙋйсѧ, ꙗ҆́кѡ въ разжже́ннѣй пещѝ неѡпалѧ́ема бы́вши, хвалꙋ̀ бг҃ꙋ возсыла́ла є҆сѝ. Ра́дꙋйсѧ, ꙗ҆́кѡ и҆ на́съ во страда́нїихъ хвали́ти бг҃а наꙋча́еши. Ра́дꙋйсѧ, ꙗ҆́кѡ ногтьмѝ желѣ́зными стро́гана была̀ є҆сѝ. Ра́дꙋйсѧ, на́съ, сꙋ́щихъ въ ско́рбехъ, лꙋча́ми наде́жды ѡ҆сїѧва́ющаѧ. Ра́дꙋйсѧ, ꙗ҆́кѡ чꙋ́дное нѣ́кое бл҃гоꙋха́нїе ѿ ꙗ҆́звъ твои́хъ и҆схожда́ше. Ра́дꙋйсѧ, непоколеби́мое ѹ҆пова́нїе на гдⷭ҇а і҆и҃са неизмѣ́ннѡ сохра́ншаѧ. Ра́дꙋйсѧ, безнаде́жность и҆ безси́лїе въ сердца́хъ на́шихъ и҆стреблѧ́ющаѧ. Ра́дꙋйсѧ, ме́чное посѣче́нїе за хрⷭ҇та̀ ра́достнѡ прїи́мшаѧ. Ра́дꙋйсѧ, ꙗ҆́снаѧ денни́це, на́мъ, печа́льми земны́ми ѹ҆гнетє́ннымъ, мі́ръ вѣ́чный раскрыва́ющаѧ.

<red>Р</red>а́дꙋйтесѧ, вѣ́ро, наде́ждо и҆ любы̀, кꙋ́пнѡ съ софі́ею, ма́терїю ва́шею премꙋ́дрою.
