---
title: "І҆́косъ и҃"
navigation:
  key: akathists-veranadlub-16
  title: "І҆́косъ и҃"
  parent: akathists-veranadlub
  order: 16
type: "akathist"
---

## І҆́косъ и҃:

<red>В</red>сѧ̀ бѣ̀ въ вы́шнихъ мꙋ́драѧ софі́ѧ, є҆гда̀ дще́ри своѧ̑ сла́дкими словесы̀ и҆ мꙋ́дрыми ѹ҆вѣща́ньми на мꙋчє́нїѧ подвиза́ше. А҆́ще же ѿ є҆стества̀ къ слеза́мъ преклонѧ́шесѧ а҆́бїе, ѿ любвѐ хрⷭ҇то́вы прелага́шесѧ на ра́дость, печа́ль бо серде́чнꙋю и҆ болѣ́знь ѡ҆ ча̑дѣхъ ма́тернюю побѣдѝ въ не́й любы̀ бж҃їѧ. Ве́лїею ѹ҆̀бѡ любо́вїю дщє́ри своѧ̑ лю́бѧщи, па́че всегѡ̀ тѣ̑мъ црⷭ҇твїѧ нбⷭ҇нагѡ жела́ше. Сегѡ̀ ра́ди, чꙋдѧ́щесѧ мꙋ́дрости и҆ вели́цѣй любвѝ твое́й ко дще́ремъ и҆ сла́вѧще тѧ̀, взыва́емъ:

<red>Р</red>а́дꙋйсѧ, софі́е, ꙗ҆́кѡ возвесели́сѧ дꙋша̀ твоѧ̀ ѡ҆ бл҃же́ннѣй кончи́нѣ дще́рей твои́хъ, ст҃о́е и҆́мѧ гдⷭ҇а дерзнове́ннѡ и҆сповѣ́давшихъ. Ра́дꙋйсѧ, въ мч҃ничестѣмъ вѣнча́нїи ча̑дъ твои̑хъ че́сть и҆ сла́вꙋ прїѧ́вшаѧ. Ра́дꙋйсѧ, ѹ҆ча́стїѧ мч҃ническагѡ и҆ спребыва́нїѧ со дще́рьми въ нбⷭ҇нѣй сла́вѣ хрⷭ҇та̀ бг҃а сподо́бльшаѧсѧ. Ра́дꙋйсѧ, чтⷭ҇на̑ѧ тѣлеса̀ дще́рей твои́хъ съ ра́достными слеза́ми погре́бшаѧ. Ра́дꙋйсѧ, трѝ дни̑ гро́бꙋ и҆́хъ присѣдѣ́вшаѧ и҆ сно́мъ сме́рти ѡ҆ гдⷭ҇ѣ почи́вшаѧ. Ра́дꙋйсѧ, а҆́ще и҆ не пло́тїю, ѻ҆ба́че се́рдцемъ за хрⷭ҇та̀ страда́вшаѧ. Ра́дꙋйсѧ, ꙗ҆́кѡ трѝ добродѣ́тєльныѧ дще́ри, си́ми вѣ́рꙋ, наде́ждꙋ, любо́вь къ бг҃ꙋ ꙗ҆ви́вши, въ да́ръ прест҃ѣ́й трⷪ҇цѣ принесла̀ є҆сѝ. Ра́дꙋйсѧ, ꙗ҆́кѡ чадоро́дїѧ ра́ди сп҃сла́сѧ є҆сѝ. Ра́дꙋйсѧ, ди́внаѧ ма́ти, бл҃гі́ѧ па́мѧти досто́йнаѧ. Ра́дꙋйсѧ, дщє́ри твоѧ̑, да кро́вь свою̀ за хрⷭ҇та̀ пролїю́тъ, моли́вшаѧ. Ра́дꙋйсѧ, ѹ҆мꙋдрѧ́ющаѧ ны̀, да блюде́мъ непрело́жнѡ добродѣ́тєли вѣ́ры, наде́жды и҆ любвѐ. Ра́дꙋйсѧ, животворѧ́щей трⷪ҇цѣ за ны̀ молѧ́щаѧсѧ.

<red>Р</red>а́дꙋйтесѧ, вѣ́ро, наде́ждо и҆ любы̀, кꙋ́пнѡ съ софі́ею, ма́терїю ва́шею премꙋ́дрою.
