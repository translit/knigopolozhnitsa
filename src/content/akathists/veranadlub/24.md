---
title: "І҆́косъ в҃і"
navigation:
  key: akathists-veranadlub-24
  title: "І҆́косъ в҃і"
  parent: akathists-veranadlub
  order: 24
type: "akathist"
---

## І҆́косъ в҃і:

<red>П</red>ое́мъ ва́ша крѣ̑пкїѧ по́двиги, вѣ́рою, наде́ждею и҆ любо́вїю проникновє́нныѧ, почита́емъ страда̑нїѧ ва̑ша презѣ̑льнаѧ, хва́лимъ ди́вное терпѣ́нїе ва́ше, ѹ҆бл҃жа́емъ кончи́нꙋ, за хрⷭ҇та̀ ва́ми ра́достнѡ под̾ѧ́тꙋю, велича́емъ неѡбори́мое мꙋ́жество ва́ше, ст҃ы̑ѧ мч҃ницы вѣ́ро, наде́ждо и҆ любы̀, и҆ мꙋ́драѧ ма́ти софі́е, и҆, прославлѧ́юще ва́съ, взыва́емъ си́це:

<red>Р</red>а́дꙋйтесѧ, а҆́ки трѝ стрꙋи̑ мѡ́лнїины, ѿ восто́къ да́же до за́падъ добродѣ́тельми свои́ми просїѧ́вшїѧ. Ра́дꙋйтесѧ, фїа́ли вѣ́ры, наде́жды и҆ любвѐ, животво́рнымъ питїе́мъ дꙋ́ши на́ша напаѧ́ющїи. Ра́дꙋйтесѧ, трїѐ свѣтоза́рнїи пꙋтїѐ, ко прⷭ҇то́лꙋ сла́вы гдⷭ҇ни на́съ ведꙋ́щїи. Ра́дꙋйсѧ, софі́е, ча̑дъ ра̑ди твои́хъ ѿ ли́ка ст҃ы́хъ похвале́ннаѧ. Ра́дꙋйсѧ, вѣ́ро, цвѣ́те вѣ́ры, па́че снѣ̑га бѣлѣ́йшїй. Ра́дꙋйсѧ, ѹ҆слажде́нїе стра́ждꙋщихъ. Ра́дꙋйсѧ, наде́ждо, ѹ҆гнете́нныхъ серде́цъ возноше́нїе. Ра́дꙋйсѧ, а҆́ки пото́къ цѣльбоно́сный, жа́ждꙋ скорбѧ́щихъ дꙋ́шъ ѹ҆толѧ́ющаѧ. Ра́дꙋйсѧ, любы̀, вѣ́нче и҆з̾ ми́ра, ра́дованїѧ и҆ бл҃гости соплете́нный. Ра́дꙋйсѧ, ѹ҆́мнаѧ зарни́це вѣ́чности. Ра́дꙋйсѧ, софі́е, же́зле си́лы, кро́тцѣ и҆ мꙋ́дрѣ ча̑да наказꙋ́ѧй. Ра́дꙋйсѧ, бг҃овѣ́дѣнїѧ пресвѣ́тлаѧ лꙋчѐ, дꙋша́мъ на́шимъ возсїѧва́ющаѧ.

<red>Р</red>а́дꙋйтесѧ, вѣ́ро, наде́ждо и҆ любы̀, кꙋ́пнѡ съ софі́ею, ма́терїю ва́шею премꙋ́дрою.
