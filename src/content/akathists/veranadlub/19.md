---
title: "Конда́къ і҃"
navigation:
  key: akathists-veranadlub-19
  title: "Конда́къ і҃"
  parent: akathists-veranadlub
  order: 19
type: "akathist"
---

## Конда́къ і҃:

<red>С</red>п҃стѝ хотѧ́ща дꙋ́шы своѧ̑ ст҃ы̑ѧ мч҃нцы, любвѐ ра́ди хрⷭ҇то́вы ласка̑нїѧ царє́ва и҆ бога̑тства мі́ра сегѡ̀ тлѣ́ннагѡ презрѣ́ша и҆ ра́достнѡ кончи́нꙋ мч҃ническꙋю за хрⷭ҇та̀ прїѧ́ша, пою́ще є҆мꙋ́: <red>А҆</red>ллилꙋ́їѧ.
