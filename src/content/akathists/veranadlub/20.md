---
title: "І҆́косъ і҃"
navigation:
  key: akathists-veranadlub-20
  title: "І҆́косъ і҃"
  parent: akathists-veranadlub
  order: 20
type: "akathist"
---

## І҆́косъ і҃:

<red>С</red>тѣна́ми вѣ́ры, наде́жды и҆ любвѐ ꙗ҆влѧ́ютсѧ ст҃ы̑ѧ мч҃ницы всѣ̑мъ, прибѣга́ющимъ къ ни̑мъ съ те́плою и҆ ѹ҆се́рдною моли́твою, и҆ си́це въ печа́лехъ и҆ напа́стехъ къ ни̑мъ взыва́ющимъ:

<red>Р</red>а́дꙋйтесѧ, ꙗ҆́звъ грѣхо́вныхъ дѡ́брыѧ цѣли́тєльницы. Ра́дꙋйтесѧ, во тмѣ̀ печа́ли на́шеѧ свѣ́томъ ѹ҆пова́нїѧ ны̀ ѡ҆зарѧ́ющїѧ. Ра́дꙋйтесѧ, посредѣ̀ напа́стей и҆ скорбе́й ди́вный поко́й на́мъ посыла́ющїѧ. Ра́дꙋйсѧ, софі́е, ѡ҆ на́съ, въ ѕлострада́нїихъ пове́рженныхъ, мꙋ́дрое попече́нїе ꙗ҆влѧ́ющаѧ. Ра́дꙋйсѧ, вѣ́ро, крⷭ҇тъ спⷭ҇нїѧ пред̾ на́ми воздвиза́ющаѧ. Ра́дꙋйсѧ, не́мѡщи на́ша по моли́твамъ къ тебѣ̀ и҆сцѣлѧ́ющаѧ. Ра́дꙋйсѧ, наде́ждо, ꙗ҆́корь и҆збавле́нїѧ на́мъ подаю́щаѧ. Ра́дꙋйсѧ, ѹ҆ны́нїе серде́цъ на́шихъ бл҃гостнѡ ѿ̾е́млющаѧ. Ра́дꙋйсѧ, любы̀, твои́мъ ко гдⷭ҇ꙋ хода́тайствомъ въ ѕлѣ́й напа́сти ѿ неча́ѧнныѧ сме́рти ны̀ ѡ҆гражда́ющаѧ. Ра́дꙋйсѧ, и҆знемога́ющїѧ си́лы на́ша на бо́дрость возставлѧ́ющаѧ. Ра́дꙋйсѧ, софі́е, прилѣ́жнаѧ ѡ҆ на́съ къ бг҃ꙋ моли́твеннице. Ра́дꙋйсѧ, въ до́брыхъ дѣ́лѣхъ на́шихъ мꙋ́драѧ наста́внице.

<red>Р</red>а́дꙋйтесѧ, вѣ́ро, наде́ждо и҆ любы̀, кꙋ́пнѡ съ софі́ею, ма́терїю ва́шею премꙋ́дрою.
