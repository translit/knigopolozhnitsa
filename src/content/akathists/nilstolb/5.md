---
title: "Конда́къ г҃"
navigation:
  key: akathists-nilstolb-5
  title: "Конда́къ г҃"
  parent: akathists-nilstolb
  order: 5
type: "akathist"
---

## Конда́къ г҃:

<red>С</red>и́льна и҆ непреѡбори́ма тебѣ̀ показа́лъ є҆сѝ, прпⷣбне ѻ҆́ч҃е, дре́внемꙋ врагꙋ̀ и҆ зави́стникꙋ бл҃же́нства на́шегѡ: є҆гда̀ бо, зрѧ̀ тебѣ̀ ѻ҆́нъ, ꙗ҆́кѡ де́нь ѿ днѐ лѣ́ствицꙋ добродѣ́телей къ нб҃си незы́блемꙋ ѹ҆твержда́еши, и҆ чл҃вѣ́къ пло́тѧнъ, но ꙗ҆́кѡ а҆́гг҃лъ безпло́тный житїѐ проходи́ши, ѹ҆мы́сли ѿ бл҃гѡслове́ннагѡ тѝ бг҃омъ мѣ́ста ѿда́лити, разли́чными привидѣ̑нїи ѹ҆страша́ше тѧ̀: ты̀ же всѧ̑ є҆гѡ̀ кова̑рства, а҆́ки паꙋчи̑нныѧ сѣ̑ти, бо́дренною мл҃твою разгна́лъ є҆сѝ, ꙗ҆́кѡ не смѣ́ти є҆мꙋ̀ и҆ и҆здале́ча на тѧ̀ взира́ти, є҆гда̀ слы́ша тѧ̀ пою́ща: <red>А҆</red>ллилꙋ́їа.
