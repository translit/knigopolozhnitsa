---
title: "Конда́къ в҃"
navigation:
  key: akathists-nilstolb-3
  title: "Конда́къ в҃"
  parent: akathists-nilstolb
  order: 3
type: "akathist"
---

## Конда́къ в҃:

<red>В</red>и́дѣвъ пока́занное тѝ бг҃омъ мѣ́сто, прпⷣбне ѻ҆́ч҃е ні́ле, возра́довалсѧ є҆сѝ ѡ҆ красотѣ̀ є҆гѡ̀; ѿ ра́дости же, ꙗ҆́кѡ не презрѣ̀ гдⷭ҇ь бг҃ъ трꙋдѡ́въ твои́хъ, сїѧ̀ благода́рнымъ гла́сомъ восклица́лъ є҆сѝ: ѽ трⷪ҇це прест҃а́ѧ, є҆ди́на въ бжⷭ҇твѣ̀ въ трїе́хъ ли́цахъ нераздѣ́льнаѧ, бж҃е ѻ҆́ч҃е всемогꙋ́щїй, бж҃е сн҃е є҆диноро́дный, бж҃е дш҃е ѹ҆тѣ́шителю, свѣтоза́рный мі́рꙋ свѣ́те, наста́вниче и҆ промысли́телю всѣ́хъ сп҃се́нїѧ, да́рꙋй мнѣ̀ до конца̀ жи́зни моеѧ̀ на се́мъ мѣ́стѣ вы́нꙋ воспѣва́ти тебѣ̀ пѣ́снь: <red>А҆</red>ллилꙋ́їа.
