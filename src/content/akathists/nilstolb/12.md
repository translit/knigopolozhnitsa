---
title: "І҆́косъ ѕ҃"
navigation:
  key: akathists-nilstolb-12
  title: "І҆́косъ ѕ҃"
  parent: akathists-nilstolb
  order: 12
type: "akathist"
---

## І҆́косъ ѕ҃:

<red>В</red>озсїѧ̀ всемꙋ̀ мі́рꙋ добродѣ́телей твои́хъ просвѣще́нїе, прпⷣбне ѻ҆́ч҃е, ѡ҆ ни́хже благодарѧ́ще, прославлѧ́емъ ѻ҆ц҃а нбⷭ҇наго, да́вшаго тѝ толи́кꙋю бл҃года́ть вели́чїѧ своегѡ̀, и҆ тебѣ̀, ꙗ҆́кѡ те́пломꙋ ѡ҆ на́съ мл҃твенникꙋ, ра́достнаѧ воспѣва́емъ си́це:

<red>Р</red>а́дꙋйсѧ, ѹ҆се́рдный и҆сполни́телю бж҃їихъ велѣ́нїй. Ра́дꙋйсѧ, терпѣ́нїемъ твои́мъ ѹ҆диви́вый а҆́гг҃лѡвъ и҆ чл҃вѣ́кѡвъ. Ра́дꙋйсѧ, притека́ющимъ под̾ кро́въ тво́й сла́дкое ѹ҆покое́нїе. Ра́дꙋйсѧ, и҆знемога́ющимъ ѿ трꙋдѡ́въ возстановле́нїе. Ра́дꙋйсѧ, и҆сто́чниче чꙋде́съ ѡ҆би́льный. Ра́дꙋйсѧ, во всѧ́кихъ нꙋ́ждахъ призыва́ющимъ тѧ̀ ско́рый помо́щниче. Ра́дꙋйсѧ, надѣ́ющимсѧ на тѧ̀ защище́нїе непосты́дное. Ра́дꙋйсѧ, всѣ̑мъ притека́ющимъ къ тебѣ̀ приста́нище небꙋ́рное. Ра́дꙋйсѧ, хотѧ́щимъ твоемꙋ̀ непоро́чномꙋ житїю̀ послѣ́довати ѹ҆крѣпи́телю. Ра́дꙋйсѧ, свѣ́щниче, горѧ́й свѣ́томъ бл҃гоче́стїѧ. Ра́дꙋйсѧ, пꙋтевождю̀ во тмѣ̀ невѣ́рїѧ блꙋдѧ́щимъ. Ра́дꙋйсѧ, пода́телю ра́зꙋма бꙋ̑їимъ.

<red>Р</red>а́дꙋйсѧ, прпⷣбне ѻ҆́ч҃е ні́ле, столобе́нскїй чꙋдотво́рче.
