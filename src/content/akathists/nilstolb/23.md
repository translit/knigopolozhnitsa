---
title: "Конда́къ в҃і"
navigation:
  key: akathists-nilstolb-23
  title: "Конда́къ в҃і"
  parent: akathists-nilstolb
  order: 23
type: "akathist"
---

## Конда́къ в҃і:

<red>Б</red>л҃года́ть не преста́й и҆злива́ти, прпⷣбне ѻ҆́ч҃е ні́ле, на мѣ́сто, и҆дѣ́же по́стническагѡ житїѧ̀ твоегѡ̀ тече́нїе соверши́лъ є҆сѝ, и҆ и҆дѣ́же пре́жде кончи́ны твоеѧ̀ возвѣ́сти́лъ є҆сѝ дꙋ́хомъ прⷪ҇ро́ческимъ бы́ти и҆́ночествꙋющимъ вселе́нїю: сѐ бо, по предрече́нїю твоемꙋ̀, мы̀ здѣ̀ всели́хомсѧ, здѣ̀ и҆ поко́й на́шъ. Ты̀ же, ꙗ҆́кѡ ѻ҆те́цъ и҆ наста́вникъ, ѹ҆крѣплѧ́й ны̀ и҆ помога́й на́мъ до конца̀ жи́зни на́шеѧ дꙋшеспаси́тельнꙋю пѣ́снь воспѣва́ти гдⷭ҇ꙋ бг҃ꙋ: <red>А҆</red>ллилꙋ́їа.
