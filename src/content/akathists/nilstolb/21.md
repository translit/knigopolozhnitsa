---
title: "Конда́къ а҃і"
navigation:
  key: akathists-nilstolb-21
  title: "Конда́къ а҃і"
  parent: akathists-nilstolb
  order: 21
type: "akathist"
---

## Конда́къ а҃і:

<red>П</red>ѣ́нїе всепрїѧ́тное приноси́лъ є҆сѝ бг҃ꙋ, прпⷣбне ѻ҆́ч҃е ні́ле, па́че же́ртвъ и҆ всесожже́нїй, ѿ се́рдца сокрꙋше́нна и҆ смире́нна, пла́менемъ любвѐ воспарѧ́ющее въ мл҃твѣ, ꙗ҆́же вы́нꙋ восхожда́ше во ѹ҆́ши гдⷭ҇а саваѡ́ѳа, ꙗ҆́кѡ и҆ тебѣ̀ самаго̀ си́льна ꙗ҆ви́сѧ вознестѝ на нб҃о и҆ поста́вити пред̾ прⷭ҇то́ломъ сла́вы є҆гѡ̀, и҆дѣ́же вѣ́чнѡ воспѣва́еши є҆мꙋ̀: <red>А҆</red>ллилꙋ́їа.
