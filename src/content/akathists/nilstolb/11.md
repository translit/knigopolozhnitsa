---
title: "Конда́къ ѕ҃"
navigation:
  key: akathists-nilstolb-11
  title: "Конда́къ ѕ҃"
  parent: akathists-nilstolb
  order: 11
type: "akathist"
---

## Конда́къ ѕ҃:

<red>П</red>роповѣ́дꙋетъ са́мое мѣ́сто пꙋсты́нное, прпⷣбне ѻ҆́ч҃е ні́ле, на не́мже до конца̀ жи́зни твоеѧ̀ подвиза́лсѧ є҆сѝ, каковѝ бѧ́хꙋ твоѝ трꙋдѝ, по́двизи и҆ терпѣ́нїе, ꙗ҆́кѡ во всю̀ жи́знь твою̀ не и҆мѣ́лъ є҆сѝ ни когѡ́же соскорбѧ́щагѡ и҆ ѹ҆тѣша́ющагѡ тѧ̀ въ терпѣ́нїи, но па́че ѿвсю́дꙋ належа́хꙋ тѝ ѡ҆ѕлоблє́нїѧ, воздвиза́ємаѧ ѿ врага̀ неви́димагѡ: не терпѧ́ бо зави́стникъ бг҃оꙋго́днагѡ житїѧ̀ твоегѡ зрѣ́ти, нѣ́когда наꙋстѝ подо́бныхъ себѣ̀ ке́ллїю твою̀ сожещѝ и҆ съ тобо́ю, но ты̀, ꙗ҆́кѡже на него̀ самаго̀, та́кѡ и҆ на всѧ̑ є҆гѡ̀ ѕлоко́знєнныѧ сѣ̑ти, и҆мѣ́лъ є҆сѝ поража́ющь камы́къ, ꙗ҆́кѡ дв҃дъ на голїа́фа, непреста́ннꙋю ко гдⷭ҇ꙋ бг҃ꙋ пѣ́снь: <red>А҆</red>ллилꙋ́їа.
