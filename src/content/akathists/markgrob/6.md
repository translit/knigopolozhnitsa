---
title: "І҆́косъ г҃"
navigation:
  key: akathists-markgrob-6
  title: "І҆́косъ г҃"
  parent: akathists-markgrob
  order: 6
type: "akathist"
---

## І҆́косъ г҃:

<red>В</red>кꙋ́пѣ со є҆ѵⷢ҇ли́стомъ ма́ркомъ и҆ прⷪ҇ро́комъ бж҃їимъ і҆езекїи́лемъ, нѣ́когда ѹ҆зрѣ́вшими сре́дь ли́кѡвъ а҆́гг҃льскихъ наделѣ́нное крила́ми льви́ное подо́бїе, ѹ҆досто́илсѧ є҆сѝ и҆ ты̀, бг҃обл҃же́нне, помина́емъ бы́ти наравнѣ̀ съ древнѣ́йшими напе́рстники хрⷭ҇та̀. Мы́ же, почита́юще сїѧ̀, зове́мъ тѝ:

<red>Р</red>а́дꙋйсѧ, со а҆пⷭ҇ломъ ма́ркомъ крыла́томꙋ львꙋ̀ подо́бенъ бы́вый. Ра́дꙋйсѧ, бж҃е́ственнагѡ дх҃а носи́тельниче. Ра́дꙋйсѧ, вели́кїй чꙋдотво́рче. Ра́дꙋйсѧ, бл҃гомо́щный моли́твенниче. Ра́дꙋйсѧ, свѣща̀ неꙋгаси́маѧ, въ моли́твахъ къ бг҃ꙋ ꙗ҆́ркѡ горѧ́щаѧ. Ра́дꙋйсѧ, прⷪ҇ро́ка і҆езекїи́лѧ бл҃гі́й послѣ́дователю. Ра́дꙋйсѧ, ꙗ҆́кѡ ве́сь во гдⷭ҇ѣ пребыва́вый. Ра́дꙋйсѧ, къ не́мꙋ бо́дреннѡ и҆ неꙋкло́ннѡ ѹ҆ченикѝ твоѧ̀ направлѧ́вый. Ра́дꙋйсѧ, кꙋ́коль неѕло́бїѧ на сѧ̀ возложи́вый. Ра́дꙋйсѧ, смире́нїѧ и҆ послꙋша́нїѧ зерца́ло. Ра́дꙋйсѧ прест҃ы́ѧ бцⷣы и҆збра́нный люби́миче. Ра́дꙋйсѧ, вѣ́рный и҆сполни́телю за́повѣдей сн҃а є҆ѧ̀ и҆ бг҃а.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
