---
title: "І҆́косъ д҃"
navigation:
  key: akathists-markgrob-8
  title: "І҆́косъ д҃"
  parent: akathists-markgrob
  order: 8
type: "akathist"
---

## І҆́косъ д҃:

<red>Б</red>ы́сть є҆гда̀, ѹ҆трꙋдѧ́сѧ тѣле́снѡ, и҆знемо́глъ є҆сѝ, ѡ҆ста́вивъ мѣ́сто погребе́нїѧ те́снымъ и҆ нерасши́реннымъ. И҆́нока, внеза́пнѡ ѹ҆ме́рша, никто̀ же не возмо́гъ въ то́мъ неꙋдо́бномъ гро́бѣ ѡ҆пра́вити досто́йнѡ. Тогда̀ ты̀ приказа́лъ є҆сѝ ѹ҆со́пшемꙋ, взѧ́вши сосꙋ́дъ, возли́ти на себѐ є҆ле́й крⷭ҇тоѻбра́знѡ. И҆ бы́ло по семꙋ̀. При ви́дѣ чꙋ́да бра́тїѧ, ѕѣлѡ̀ ропта́вшаѧ, ѡ҆б̾ѧ́ласѧ смерте́льнымъ ѹ҆жа́сомъ и҆ тре́петомъ. И҆ мы̀ съ бл҃гогове́нїемъ трепе́щемъ, воспѣва́ѧ тѝ:

<red>Р</red>а́дꙋйсѧ, ꙗ҆́кѡ па́мѧть твоѧ̀, не то́кмѡ бра́тїею монасты́рскою велича́етсѧ. Ра́дꙋйсѧ, помо́щниче неꙋтоми́мый скорбѧ́щихъ и҆ нꙋжда́ющихсѧ. Ра́дꙋйсѧ, хода́таю на́шъ ѹ҆ прⷭ҇то́ла бж҃їѧ непосты́дный. Ра́дꙋйсѧ, смире́нный многотрꙋ́дниче, кро́тостїю и҆ неѕло́бїемъ мно́гїѧ въ вѣ́рѣ ѹ҆тверди́вый. Ра́дꙋйсѧ, да́рѡвъ бж҃їихъ преиспо́лненный. Ра́дꙋйсѧ, безпрекосло́внꙋю любо́вь къ бли́жнимъ ꙗ҆ви́вый. Ра́дꙋйсѧ, послꙋша́нїѧ рачи́телю. Ра́дꙋйсѧ, свои́ми чꙋдесы̀ и҆ предсказа́нїи мона́хѡвъ ѿ недоꙋмѣ́нїѧ и҆ ѿ ю҆ро́дства непотре́бнагѡ сп҃са́вый. Ра́дꙋйсѧ, трꙋдолю́бїѧ пра́вило. Ра́дꙋйсѧ, по́двиги дꙋхо́вными пло́ть твою̀ дꙋ́хꙋ покори́вый. Ра́дꙋйсѧ, ꙗ҆́кѡ а҆нтѡ́нїѧ и҆ ѳеодо́сїа ѹ҆ченико́мъ содѣ́лалсѧ є҆сѝ. Ра́дꙋйсѧ, ꙗ҆́кѡ съ ни́ми вкꙋ́пѣ во сла́вѣ нб҃нѣй пребыва́ѧ, бг҃а вы́нꙋ ѡ҆ на́съ грѣ́шныхъ ѹ҆молѧ́еши.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
