---
title: "І҆́косъ и҃"
navigation:
  key: akathists-markgrob-16
  title: "І҆́косъ и҃"
  parent: akathists-markgrob
  order: 16
type: "akathist"
---

## І҆́косъ и҃:

<red>К</red>ло́бꙋкъ а҆рхїепі́скопа, шле́мъ во́ина и҆ кꙋ́коль схи́мника ѡ҆б̾едини́ла є҆́сть въ себѣ̀ твоѧ̀ бл҃га́ѧ ша́пка, є҆́ю же мы̀ каждодне́внѡ ѡ҆сѣнѧ́еми, полꙋча́емъ си́лꙋ и҆ наде́ждꙋ на сп҃се́нїе. Ты́ же, почива́ѧй съ прпⷣбными на нбⷭ҇ѣ́хъ, не ѡ҆ста́ви на́съ моли́твами твои́ми, бꙋ́ди на́мъ спобо́рникъ и҆ стѣна̀ несокрꙋши́маѧ, да зове́мъ тѝ:

<red>Р</red>а́дꙋйсѧ, ве́лїю вла́сть на дꙋ́хи нечи́стыѧ ѿ гдⷭ҇а прїѧ́вый. Ра́дꙋйсѧ, люде́й, стꙋжа́емыхъ привидѣ́нїи дїа́вольскими моли́твою твое́ю ѡ҆чи́стивый. Ра́дꙋйсѧ, мно́гїѧ бѣснова́тыѧ ѿ мꙋчи́тельства де́монскагѡ свободи́вый. Ра́дꙋйсѧ, всѧ̀ привидѣ́нїѧ и҆ и҆скꙋше́нїѧ сатани́нскаѧ побѣди́вый. Ра́дꙋйсѧ, бѣ́сѡвъ и҆ колдꙋнѡ́въ гро́знѡ кара́ющїй. Ра́дꙋйсѧ, ꙗ҆́кѡ просѧ́щихъ защи́ты ѿ ни́хъ и҆ вспоможе́нїѧ не ѿторга́ющїй. Ра́дꙋйсѧ, ѿ мꙋчи́тельства де́монскагѡ мно́гїѧ чл҃вѣ́ки моли́твою твое́ю свобожда́еши. Ра́дꙋйсѧ, ꙗ҆́кѡ и҆сцѣле́нїѧ бл҃года́тныѧ ѿ гро́ба твоегѡ̀ вѣ́рнымъ подае́ши. Ра́дꙋйсѧ, побѣди́вый врагѝ неви́димыѧ глꙋбо́кимъ твои́мъ смире́нїемъ. Ра́дꙋйсѧ, низложи́вый и҆ посрами́вый горды́ню ѕло́бнагѡ велїа́ра. Ра́дꙋйсѧ, въ ча́съ сме́ртный всѣ́мъ на́мъ бл҃гонаде́жный помо́щниче. Ра́дꙋйсѧ, ѿ наси́лїѧ дїа́вольскагѡ многомо́щный на́мъ защи́тниче.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
