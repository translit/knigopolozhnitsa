---
title: "І҆́косъ є҃"
navigation:
  key: akathists-markgrob-10
  title: "І҆́косъ є҃"
  parent: akathists-markgrob
  order: 10
type: "akathist"
---

## І҆́косъ є҃:

<red>Ѹ҆</red>вѣ́дѣвше тѧ̀, прпⷣбне ма́рко, ꙗ҆́кѡ чꙋде́съ твори́телѧ и҆ прозорли́вца, мно́гїѧ ѹ҆се́рднѡ тѧ̀ восхвалѧ́хꙋ и҆ жела́хꙋ полꙋчи́ти бл҃года́ть моли́твъ твои́хъ. Ты̀, по глаго́лꙋ бж҃їю, никагѡ̀ же ѿгонѧ́лъ є҆сѝ, но ре́вностнѡ сп҃се́нїю молѧ́щихсѧ слꙋжи́лъ є҆сѝ. Сегѡ̀ ра́ди, воспѣва́емъ тѝ похва́льнаѧ:

<red>Р</red>а́дꙋйсѧ, слꙋжи́вый цр҃кви бж҃їей ѿ трꙋдѡ́въ твои́хъ пра́ведныхъ. Ра́дꙋйсѧ, въ собственорꙋ́чнѡ вы́рытой пеще́рѣ приста́нище сп҃се́нїѧ полꙋчи́вый. Ра́дꙋйсѧ, въ моли́твѣ непреста́ннѡ пребыва́вый. Ра́дꙋйсѧ, ла́ѵрꙋ пече́рскꙋю и҆ сщ҃е́нный гра́дъ кі́евъ моли́твеннымъ бдѣ́нїемъ ѿ бѣ́дъ ѡ҆гражда́вый. Ра́дꙋйсѧ, претвори́вый пеще́рное жили́ще разбо́йникѡвъ въ хра́мы гдⷭ҇а сла́вы. Ра́дꙋйсѧ, въ подзе́мныхъ кро́вѣхъ главꙋ̀ глꙋби́ннагѡ ѕмі́ѧ крѣ́пкѡ сокрꙋши́вый. Ра́дꙋйсѧ, прпⷣбне ѻ҆́тче, бг҃омꙋ́дрїемъ высо́кимъ преиспо́лненный. Ра́дꙋйсѧ, наста́вниче бг҃оно́сне, да́ры дх҃а ст҃а́гѡ преꙋкра́шенный. Ра́дꙋйсѧ, а҆пⷭ҇ла ма́рка словеса̀ возлюби́вый. Ра́дꙋйсѧ, всю̀ бра́тїю трꙋдолю́бїю поꙋча́вый. Ра́дꙋйсѧ, дарѡ́въ дꙋхо́вныхъ всѣ́мъ къ тебѣ̀ притека́ющимъ ѹ҆ гдⷭ҇а и҆спроша́ющїй. Ра́дꙋйсѧ, ѿ всѧ́кагѡ недоꙋмѣ́нїѧ и҆ на́съ сп҃са́ющїй.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
