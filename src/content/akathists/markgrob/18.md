---
title: "І҆́косъ ѳ҃"
navigation:
  key: akathists-markgrob-18
  title: "І҆́косъ ѳ҃"
  parent: akathists-markgrob
  order: 18
type: "akathist"
---

## І҆́косъ ѳ҃:

<red>С</red>тѣна̀ є҆сѝ тве́рдаѧ и҆ прибѣ́жище неѡбори́мое молѧ́щимсѧ тебѣ̀, прпⷣбне ѻ҆́тче на́шъ ма́рко. Сегѡ̀ ра́ди вопїе́мъ тѝ: ѡ҆хранѧ́й на́съ всегда̀ ѿ вра́гъ ви́димыхъ и҆ неви́димыхъ, бꙋ́ди застꙋпле́нїемъ непосты́днымъ и҆ наде́ждою неизмѣнѧ́емою всѣ́мъ на́мъ, прославлѧ́ющимъ тебє̀ глаго́лы сицевы́ми:

<red>Р</red>а́дꙋйсѧ, дꙋше́вныѧ стра́сти ѹ҆мертвлѧ́ющїй. Ра́дꙋйсѧ, ко сп҃се́нїю всѣ́хъ призыва́ющїй. Ра́дꙋйсѧ, бл҃гоче́стїю и҆ смире́нїю на́съ наꙋчаю́щїй. Ра́дꙋйсѧ, мѧтꙋ́щихсѧ и҆ маловѣ́рныхъ въ вѣ́рѣ ѹ҆крѣплѧ́ющїй. Ра́дꙋйсѧ, на трꙋ́дъ дꙋхо́вный на́съ воздвига́ющїй. Ра́дꙋйсѧ, ми́ръ бж҃їй въ сердца̀ люде́й приносѧ́щїй. Ра́дꙋйсѧ, дꙋ́хъ ѕло́бы въ сердца́хъ ѡ҆ѕло́бленныхъ ѹ҆гаша́ющїй. Ра́дꙋйсѧ, ѿ сѣ́тей вра́жїихъ на́съ и҆збавлѧ́ющїй. Ра́дꙋйсѧ, дѣ́лы бл҃ги́ми дꙋ́шꙋ свою̀ ѹ҆кра́сивый. Ра́дꙋйсѧ, съ ли́ки нбⷭ҇ными творца̀ просла́вивый. Ра́дꙋйсѧ, сла́вы бж҃е́ственныѧ ѹ҆досто́ивыйсѧ. Ра́дꙋйсѧ, на нб҃сѝ ѻ҆би́тель себѣ̀ ѻ҆брѣ́тый.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
