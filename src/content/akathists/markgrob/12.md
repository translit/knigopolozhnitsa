---
title: "І҆́косъ ѕ҃"
navigation:
  key: akathists-markgrob-12
  title: "І҆́косъ ѕ҃"
  parent: akathists-markgrob
  order: 12
type: "akathist"
---

## І҆́косъ ѕ҃:

<red>С</red>огрѣши́вый гнѣ́вомъ ѳео́фїлъ ѡ҆печа́лилсѧ ѕѣлѡ̀, ре́къ тебѣ̀: молю̀, прикажѝ бра́тꙋ, что́бы ѻ҆́нъ ле́гъ та́мъ сно́ва. Ты́ же ѿвѣща́лъ є҆сѝ: са́мъ гдⷭ҇ь, ѹ҆ничтожа́ѧ ра́спрю ме́ждꙋ на́ми, сотвори́лъ сїѐ. Восставлѧ́ти ме́ртвыхъ дѣ́ло бж҃їе. А҆́зъ же є҆́смь чл҃вѣ́къ грѣ́шный. Но зна́й и҆ то̀: него́же, ѹ҆пова́ѧ на старшинство̀, ни въ гнѣ́въ впада́ти, ни своево́льнѡ бра́тскꙋю ѻ҆би́тель покида́ти. Семꙋ̀ дивѧ́сѧ ѹ҆миле́ннѡ, пое́мъ тѝ такова́ѧ:

<red>Р</red>а́дꙋйсѧ, смире́нїѧ люби́телю. Ра́дꙋйсѧ, ди́внаѧ похвало̀ ре́вностныхъ трꙋ́дникѡвъ по бз҃ѣ. Ра́дꙋйсѧ, ропта́вшей бра́тїи примири́телю. Ра́дꙋйсѧ, ми́ра и҆ тишины̀ во ѻ҆би́тели насади́телю. Ра́дꙋйсѧ, ѹ҆ченикѝ твоѧ̀ ѿ сѣ́тей невиди́магѡ врага̀ моли́твою твое́ю соблюда́вый. Ра́дꙋйсѧ, и҆скꙋше́нный на мно́зѣ, и҆скꙋша́емымъ помога́вый. Ра́дꙋйсѧ, чи́стое вмѣсти́лище добродѣ́телей. Ра́дꙋйсѧ, кра́сное селе́нїе дх҃а ст҃а́гѡ. Ра́дꙋйсѧ, смире́ннѡ твори́ти добродѣ́тели на́съ наꙋча́ющїй. Ра́дꙋйсѧ, къ по́двигамъ бл҃гоче́стїѧ всѣ́хъ призыва́ющїй. Ра́дꙋйсѧ, кро́тостїю твое́ю бра́тїю и҆ лю́дїѧ мїрскі́ѧ ѹ҆диви́вый. Ра́дꙋйсѧ, гра́да кі́ева нб҃ный застꙋ́пниче.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
