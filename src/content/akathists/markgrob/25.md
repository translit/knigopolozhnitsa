---
title: "Конда́къ г҃і"
navigation:
  key: akathists-markgrob-25
  title: "Конда́къ г҃і"
  parent: akathists-markgrob
  order: 25
type: "akathist"
---

## Конда́къ г҃і:

<red>Ѽ</red>, вели́кїй чꙋдотво́рче, бг҃обл҃же́нне ѻ҆́тче ма́рко, смире́ннѣ понесы́й кре́стъ житїѧ̀ пеще́рнагѡ, сокрꙋши́вый ме́рзкꙋю главꙋ̀ внꙋ́треннѧгѡ ѕмі́ѧ, за всѧ̀ сїѧ̀ ѿ бг҃а ми́лость ве́лїю прїѧ́вый, прїимѝ ѿ на́съ, грѣ́шныхъ и҆ недосто́йныхъ, моле́нїе сїѐ, къ тебѣ̀ приноси́мое, ѡ҆градѝ на́съ моли́твами твои́ми ѿ навѣ́тѡвъ дꙋ́хѡвъ тмы̀ и҆ всѣ́хъ, мы́слѧщихъ на́мъ ѕла́ѧ, и҆зба́ви ѿ ско́рбей и҆ болѣ́зней, ѿ ѕлы́хъ чл҃вѣ́къ и҆ напра́сныѧ сме́рти. Ты́ бо є҆сѝ моли́твенниче и҆ помо́щниче вели́кїй, взыва́ющихъ къ тебѣ̀ неꙋтоми́мый въ нб҃ѣ застꙋ́пниче, да съ тобо́ю и҆ мы̀, ко сп҃се́нїю придѧ̀, воспое́мъ всепобѣ́днꙋю пѣ́снь бг҃ꙋ на́шемꙋ: <red>А҆</red>ллилꙋ́їѧ.

<rubric>Се́й конда́къ чте́тсѧ три́жды.</rubric>

<rubric>И҆ па́ки і҆́косъ а҃-й: <incipit><red>А҆́</red>гг҃лоподо́бный и҆́ноче:</incipit></rubric>

<rubric>И҆ конда́къ а҃-й: <incipit><red>И҆</red>збра́нный многотрꙋ́дниче:</incipit></rubric>
