---
title: "І҆́косъ а҃"
navigation:
  key: akathists-markgrob-2
  title: "І҆́косъ а҃"
  parent: akathists-markgrob
  order: 2
type: "akathist"
---

## І҆́косъ а҃:

<red>А҆́</red>гг҃лоподо́бный и҆́ноче, безме́здный копа́телю, моли́твенныѧ ке́ллїи и҆ сме́ртныѧ ѻ҆́дры приготовлѧ́вый, зе́млю на ра́махъ свои́хъ носи́вый, за всѧ̀ сїѧ̀ нбⷭ҇нꙋю награ́дꙋ ѡ҆жида́вый, людскꙋ́ю мздꙋ̀ ѹ҆бо́гимъ раздава́лъ є҆сѝ. Дивѧ́сѧ таково́мꙋ твоемꙋ̀ ѹ҆се́рдїю, вели́цей крото́сти и҆ нестѧжа́нїю, взыва́емъ тѝ хвале́бнѣ:

<red>Р</red>а́дꙋйсѧ, всѣ́мъ се́рдцемъ бг҃а возлюби́вый. Ра́дꙋйсѧ, пеще́рное подви́жничество въ послꙋша́нїе себѐ вмѣни́вый. Ра́дꙋйсѧ, слꙋжи́ти мі́рꙋ ѿрекі́йсѧ. Ра́дꙋйсѧ, рабо́тати є҆ди́номꙋ бг҃ꙋ возжелѣ́вый. Ра́дꙋйсѧ, мі́ръ и҆ всѧ̀ кра́снаѧ є҆гѡ̀ презрѣ́вый. Ра́дꙋйсѧ, ѡ҆ го́рнихъ бл҃гахъ вы́нꙋ помышлѧ́вый. Ра́дꙋйсѧ, и҆з̾ те́мныхъ лабири́нтѡвъ къ бг҃ꙋ ѻ҆́чи се́рдца возводи́вый. Ра́дꙋйсѧ, да́ръ прозорли́вости и҆ чꙋдотворе́нїѧ ѿ негѡ̀ стѧжа́вый. Ра́дꙋйсѧ, трꙋды̀ на́ша на пꙋтѝ сп҃се́нїѧ ѡ҆блегча́ющїй. Ра́дꙋйсѧ, къ тебѣ̀ прибѣга́ющихъ ско́рый помо́щниче. Ра́дꙋйсѧ, ри́зы безыскꙋ́сныѧ носи́вый. Ра́дꙋйсѧ, гра́да кі́ева и҆ ла́ѵры пече́рскїѧ велелѣ́пное ѹ҆краше́нїе.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
