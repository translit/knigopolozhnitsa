---
title: "І҆́косъ а҃і"
navigation:
  key: akathists-markgrob-22
  title: "І҆́косъ а҃і"
  parent: akathists-markgrob
  order: 22
type: "akathist"
---

## І҆́косъ а҃і:

<red>Є҆</red>рети́ки пыта́хꙋсѧ разрꙋ́шити некро́пѡль, ѡ҆снова́нный тобо́ю: лю́дїе, не вѣ́ровавшїѧ во блгⷣа́ть ст҃ы́хъ моще́й, потща́шасѧ ѕѣлѡ̀ вы́везти и҆ соже́щи нетлѣ́нные ѡ҆ста́нки прпⷣбныхъ. Ѻ҆дна́ко же посра́млены ꙗ҆ви́лисѧ безбо́жники и҆ бг҃обо́рцы: не допꙋсти́лъ всевы́шнїй кощꙋ́нственнагѡ разоре́нїѧ, и҆́бо гдⷭ҇ь посра́мленъ не быва́етъ. Припа́даѧ же къ ра́камъ пребл҃гослове́ннымъ, и҆з̾ глꙋбины̀ серде́цъ взыва́емъ си́це:

<red>Р</red>а́дꙋйсѧ, бл҃же́нне ма́рко, да́же по сме́рти є҆рети́ческꙋю ѕло́бꙋ посрами́вый. Ра́дꙋйсѧ, ꙗ҆́кѡ житїе́мъ свои́мъ пеще́рнымъ а҆́гг҃лѡвъ ѹ҆диви́вый. Ра́дꙋйсѧ, ѡ҆ сниска́нїи жи́зни вѣ́чныѧ на́шъ хода́таиче пребл҃гі́й. Ра́дꙋйсѧ, ꙗ҆́кѡ за рꙋ́сь правосла́внꙋю, моли́твенниче прест҃ы́й. Ра́дꙋйсѧ, всѣ́мъ и҆́щꙋщимъ милосе́рдїѧ бж҃їѧ всегда̀ помога́ющїй. Ра́дꙋйсѧ, ѡ҆ всѣ́хъ стра́ждꙋщихъ и҆ трꙋжда́ющихсѧ моли́твы ѡ҆ на́съ бг҃ꙋ приносѧ́щїй. Ра́дꙋйсѧ, прпⷣбне ѻ҆́тче, чꙋдодѣ́йственнꙋю ша́пкꙋ на́мъ дарова́вый. Ра́дꙋйсѧ, под̾ не́ю же стоѧ́щимъ ве́лїю наде́ждꙋ и҆ неиссѧка́емꙋю по́мощь подае́ши. Ра́дꙋйсѧ, и҆зрѧ́дный слꙋго̀ пречⷭ҇тыѧ дв҃ы. Ра́дꙋйсѧ, моли́твы ѹ҆се́рдныѧ за на́съ пред̾ не́ю приносѧ́щїй. Ра́дꙋйсѧ, бл҃говоле́нїемъ бг҃омт҃ре ѡ҆сѣне́нный. Ра́дꙋйсѧ, ѿкрове́нїй бж҃е́ственныхъ ѿ неѧ̀ ѹ҆досто́енный.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
