---
title: "І҆́косъ з҃"
navigation:
  key: akathists-markgrob-14
  title: "І҆́косъ з҃"
  parent: akathists-markgrob
  order: 14
type: "akathist"
---

## І҆́косъ з҃:

<red>Ѿ</red> пла́ча прпⷣбный ѳео́фїлъ ѡ҆слѣ́пъ, пло́ть є҆гѡ̀ и҆ста́ѧла до кра́йности за мно́гѡ дне́й. Тогда̀ ты̀, ма́рко, мо́лвилъ є҆сѝ безꙋтѣ́шномꙋ: простѝ, ѧ҆̀ пожела́лъ тебѣ̀ сегѡ̀, предсказа́вши ско́рꙋю кончи́нꙋ, да́бы смири́ти твоѐ пло́тское высокоꙋ́мїе. Се́рдца сокрꙋше́нна и҆ смире́нна бг҃ъ не ѹ҆ничижи́тъ. Ви́дѧ таково́е и҆сцѣле́нїе дꙋше́вное, пое́мъ тѝ:

<red>Р</red>а́дꙋйсѧ, всехва́льне ѻ҆́тче, со мꙋ́дрыми ѹ҆чи́телеми мона́шестими въ црⷭ҇твїе нбⷭ҇ное вше́дый. Ра́дꙋйсѧ, на пꙋ́ть сп҃се́нїѧ ѿтꙋ́дꙋже на́съ призыва́ющїй. Ра́дꙋйсѧ, ско́рби людскі́ѧ ѹ҆гаша́ющїй. Ра́дꙋйсѧ, страстьмѝ ѡ҆держи́мыхъ ѿ ги́бели сп҃са́ющїй. Ра́дꙋйсѧ, ꙗ҆́кѡ мно́гїѧ ѿ невѣ́рїѧ ѿврати́вый. Ра́дꙋйсѧ, ꙗ҆́кѡ мо́щи твоѧ̀ ст҃ы́ѧ и҆ ны́нѣ всѣ́хъ припа́дающихъ къ ни́мъ ѿ всѧ́кагѡ ѕла́гѡ ѡ҆бстоѧ́нїѧ сп҃са́ютъ. Ра́дꙋйсѧ, да́же до ѿше́ствїѧ твоегѡ̀ ко гдⷭ҇ꙋ всѣ́хъ въ ра́зꙋмѣ хрⷭ҇то́вомъ наставлѧ́вый. Ра́дꙋйсѧ, де́нь кончи́ны своеѧ̀ предвѣ́дый. Ра́дꙋйсѧ, дре́внимъ прⷪ҇ро́кѡмъ бж҃їимъ равноче́стный. Ра́дꙋйсѧ, прозорли́вости бл҃года́тныѧ преиспо́лненный. Ра́дꙋйсѧ, чꙋдеса̀ пресла́вна въ житїѝ твое́мъ соверши́вый. Ра́дꙋйсѧ, бг҃а просла́вивый по́двиги твои́ми.

<red>Р</red>а́дꙋйсѧ, прпⷣбне ѻ҆́тче на́шъ ма́рко, ско́рый помо́щниче и҆ моли́твенниче ѡ҆ всѣ́хъ къ тебѣ̀ прибѣга́ющихъ.
