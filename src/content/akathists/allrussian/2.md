---
title: "І҆́косъ а҃"
navigation:
  key: akathists-allrussian-2
  title: "І҆́косъ а҃"
  parent: akathists-allrussian
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ и҆ чл҃вѣ́кѡвъ тво́рче и҆ цр҃ю̀, ѿве́рзи ны́нѣ грѣ̑шнаѧ ѹ҆ста̀ досто́йнѡ воспѣ́ти всѧ̑ ст҃ы̑ѧ твоѧ̑, бл҃года́тїю твое́ю въ землѝ рѡссі́йстѣй просїѧ́вшыѧ и҆ тебѐ бг҃а на́шего, бл҃гоче́стїемъ свои́мъ просла́вившыѧ, да съ любо́вїю зове́мъ и҆̀мъ такѡва́ѧ:

<red>Р</red>а́дꙋйтесѧ, сщ҃енномч҃нцы седмочи́сленнїи, кровьмѝ ва́шими въ херсоне́сѣ таѵри́честѣмъ цр҃ковь хрⷭ҇то́вꙋ ѹ҆тверди́вшїи ѿ неѧ́же и҆ мы̀ ѡ҆сщ҃е́нїе прїѧ́хомъ. Ра́дꙋйтесѧ, і҆ѡа́нне съ ю҆́нымъ ѳео́дѡромъ первомч҃нцы рѡссі́йстїи, пре́жде просвѣще́нїѧ страны̀ на́шеѧ за хрⷭ҇та̀ страда́вшїи Ра́дꙋйсѧ, ѻ҆́льго равноапⷭ҇льнаѧ, тмꙋ̀ ꙗ҆зы́чества свѣ́томъ хрⷭ҇то́вымъ ѡ҆зари́вшаѧ. Ра́дꙋйсѧ, равноапⷭ҇льный влади́мїре, землѝ рѡссі́йскїѧ сла́вный крести́телю. Ра́дꙋйсѧ, мїхаи́ле, цр҃кве рꙋ́сскїѧ первост҃и́телю и҆ правосла́внагѡ бл҃гоче́стїѧ и҆ чи́на въ землѝ на́шей насади́телю. Ра́дꙋйтесѧ, а҆нтѡ́нїе и҆ ѳеодо́сїе прпⷣбнїи, ст҃ы́ѧ ла́ѵры кі́ево-пече́рскїѧ ѹ҆строи́телїе и҆ житїѧ̀ и҆́ноческагѡ въ землѝ на́шей ѡ҆снова́телїе.

<red>Р</red>а́дꙋйтесѧ, ст҃і́и всѝ въ землѝ рѡссі́йстѣй просїѧ́вшїи.
