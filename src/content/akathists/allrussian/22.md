---
title: "І҆́косъ а҃і"
navigation:
  key: akathists-allrussian-22
  title: "І҆́косъ а҃і"
  parent: akathists-allrussian
  order: 22
type: "akathist"
---

## І҆́косъ а҃і:

<red>С</red>вѣтоза́рнїи лꙋчи̑ многоѡбра́зныхъ пѡ́двигъ ва́шихъ, ст҃і́и, всѧ́кꙋ дꙋ́шꙋ хрⷭ҇тїа́нскꙋю ко ѹ҆миле́нїю и҆ ре́вности ѡ҆ сп҃се́нїи побꙋжда́ютъ, ва́мъ же пѣ́ти подвиза́ютъ такѡва́ѧ:

<red>Р</red>а́дꙋйсѧ, митрофа́не, воро́нежскаѧ похвало̀, ст҃и́телю препро́стый и҆ дꙋшеводи́телю ко хрⷭ҇тꙋ̀ премⷣрый. Ра́дꙋйсѧ, тѵ́хѡне, задо́нскїй чꙋдотво́рче, медотѡчи́ваѧ ѹ҆ста̀, хрⷭ҇то́ва є҆ѵⷢ҇лїа вѣща́телю сладча́йшїй. Ра́дꙋйсѧ, ѳеодо́сїе, ст҃и́телю черни́говскїй, свѣти́льниче преизрѧ́дный. Ра́дꙋйсѧ, і҆ѡаса́фе, моли́твенниче бѣлогра́дскїй и҆ бл҃гоче́стїѧ ревни́телю вели́кїй. Ра́дꙋйсѧ, пїтѷрі́ме, страны̀ тамбо́вскїѧ предстоѧ́телю и҆ хода́таю пред̾ бг҃омъ нелѣ́ностный. Ра́дꙋйсѧ, и҆ ты̀, серафі́ме прпⷣбне, саро́вскїй подви́жниче и҆ дивее́вскїй нача́льниче и҆ всѣ́мъ правосла̑внымъ предста́телю и҆ чꙋдотво́рче.

<red>Р</red>а́дꙋйтесѧ, ст҃і́и всѝ въ землѝ рѡссі́йстѣй просїѧ́вшїи.
