---
title: "І҆́косъ г҃"
navigation:
  key: akathists-allrussian-6
  title: "І҆́косъ г҃"
  parent: akathists-allrussian
  order: 6
type: "akathist"
---

## І҆́косъ г҃:

<red>И҆</red>мꙋ́ще ѡ҆блежа́щь на́съ толи́къ ѡ҆́блакъ свѣдѣ́телей, всѐ мно́жество ст҃ы́хъ въ землѝ на́шей просїѧ́вшихъ, торжествꙋ́емъ ра́достнѡ и҆ дꙋхо́внѡ весели́мсѧ, приносѧ́ще и҆̀мъ хвале́бное пѣ́нїе сїѐ:

<red>Р</red>а́дꙋйсѧ, сі́мѡне, влади́мїрскїѧ и҆ сꙋ́здальскїѧ страны̀ ст҃и́телю и҆ хра́мѡвъ бж҃їихъ ѹ҆се́рдный зда́телю. Ра́дꙋйтесѧ, і҆ѡа́нне и҆ ѳео́дѡре, съ прпⷣбнымъ дїонѵ́сїемъ, є҆ѵѳѵ́мїемъ и҆ є҆ѵфросѵ́нїею, сꙋ́здалѧ ѕвѣзды̑ пресвѣ̑тлыѧ. Ра́дꙋйтесѧ, мꙋ́ромскїѧ страны̀ прост҃и́телю кѡнстанті́не, со ча́ды твои́ми мїхаи́ломъ и҆ ѳео́дѡромъ. Ра́дꙋйтесѧ, пе́тре и҆ феѵрѡ́нїе, мꙋ́рѡмстїи чꙋдотво́рцы, со і҆ꙋлїані́ею пра́ведною и҆ ми́лостивою. Ра́дꙋйсѧ, васі́лїе ст҃и́телю, въ мꙋ́ромѣ поноше́нїе ло́жное прїе́мый и҆ въ рѧза́нь преесте́ственнѡ преплы́вый. Ра́дꙋйтесѧ, нїки́то сто́лпниче и҆ данїи́ле ме́ртвыхъ погреба́телю, переѧсла́вль-зале́сскомꙋ ѹ҆краше́нїе.

<red>Р</red>а́дꙋйтесѧ, ст҃і́и всѝ въ землѝ рѡссі́йстѣй просїѧ́вшїи.
