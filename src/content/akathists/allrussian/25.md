---
title: "Конда́къ г҃і"
navigation:
  key: akathists-allrussian-25
  title: "Конда́къ г҃і"
  parent: akathists-allrussian
  order: 25
type: "akathist"
---

## Конда́къ г҃і:

<red>Ѽ</red> ѹ҆го́дницы бж҃їи ст҃і́и, въ землѝ рѡссі́йстѣй просїѧ́вшїи! Всечестнꙋ́ю па́мѧть ва́шꙋ ны́нѣ любо́вїю пра́зднꙋюще, къ ва́шемꙋ мл҃твенномꙋ предста́тельствꙋ и҆ застꙋпле́нїю прибѣга́емъ, ꙗ҆́кѡ да ва́шими моли́твами и҆зба́вимсѧ въ се́мъ вѣ́цѣ ѿ паде́нїй грѣхо́вныхъ, ѿ навѣ́та ѕлы́хъ человѣ̑къ и҆ напра́сныѧ сме́рти: и҆ въ бꙋ́дꙋщемъ сп҃се́нїе ѹ҆лꙋчи́ти и҆ вѣ́чныхъ бла̑гъ наслажде́нїѧ сподо́бимсѧ, кꙋ́пнѡ съ ва́ми а҆́гг҃льски пою́ще бг҃ꙋ: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃лѡвъ и҆ чл҃вѣ́кѡвъ:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нні҆и ѿ бг҃а:</incipit></rubric>
