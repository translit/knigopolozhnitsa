---
title: "Конда́къ з҃"
navigation:
  key: akathists-allrussian-13
  title: "Конда́къ з҃"
  parent: akathists-allrussian
  order: 13
type: "akathist"
---

## Конда́къ з҃:

<red>Х</red>отѧ́ще сп҃се́нїе вѣ́чное ѹ҆лꙋчи́ти, ст҃і́и ско́рбнымъ и҆ тѣ́снымъ пꙋте́мъ хрⷭ҇тꙋ̀ послѣ́доваша и҆ є҆ди́номꙋ бг҃ꙋ ѹ҆гожда́ти потщи́шасѧ, и҆ ны́нѣ, лице́мъ къ лицꙋ̀ того̀ во сла́вѣ зрѧ́ще, воспѣва́ютъ є҆мꙋ̀: <red>А҆</red>ллилꙋ́їа.
