---
title: "Конда́къ а҃і"
navigation:
  key: akathists-trifonpech-21
  title: "Конда́къ а҃і"
  parent: akathists-trifonpech
  order: 21
type: "akathist"
---

## Конда́къ а҃і:

<red>П</red>ѣ́нїе всеꙋмиле́нное прино́симъ тѝ, досточꙋ́дне трѵ́фѡне! Ѡ҆би́тель бо твоѧ̀, а҆́ще по словесѝ твоемꙋ̀ ѿ све́євъ разори́сѧ, ѻ҆ба́че страда́нїемъ бра́тїй просла́вльшисѧ, па́ки возста́висѧ. А҆́ще и҆ втори́цею ѡ҆пꙋстѣ̀, си́лою же лꙋ́чшею ны́нѣ ѡ҆бнови́сѧ, въ ню́же и҆́ноцы текꙋ́ще, ѡ҆ тебѣ̀ ра́достнѡ бг҃ови пою́тъ пѣ́снь немо́лчнꙋю: <red>А҆</red>ллилꙋ́їа.
