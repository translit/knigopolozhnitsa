---
title: "І҆́косъ ѳ҃"
navigation:
  key: akathists-trifonpech-18
  title: "І҆́косъ ѳ҃"
  parent: akathists-trifonpech
  order: 18
type: "akathist"
---

## І҆́косъ ѳ҃:

<red>В</red>иті̑и ѿ и҆́нѡкъ ди́вное є҆́же тѝ тва́рей повинове́нїе всю́дꙋ возвѣсти́ша, прпⷣбне: не сꙋ́щꙋ бо тѝ є҆ди́ножды въ ке́ллїи, ѕвѣ́рь ди́вїй въ ню̀ вни́де и҆ нача́тъ бы̑вшаѧ ꙗ҆́сти: возвра́щшꙋ же ти́ сѧ и҆ наказа́вшꙋ сего̀, николи́же па́ки ко ѡ҆би́тели твое́й ѿ тацѣ́хъ приближа́тисѧ смѣ́ѧше. Семꙋ́ же чꙋдѧ́щесѧ, взыва́емъ тѝ:

<red>Р</red>а́дꙋйсѧ, ла́стовице пꙋстыннолюби́ваѧ: ра́дꙋйсѧ, ѹ҆спе́нскїѧ пꙋ́стыни ѹ҆краше́нїе. Ра́дꙋйсѧ, молча́нїѧ ѡ҆́бразе: ра́дꙋйсѧ, прило́ги лꙋка́вагѡ ѹ҆разꙋмѣ́вый. Ра́дꙋйсѧ, горды́ни є҆гѡ̀ не приложи́выйсѧ: ра́дꙋйсѧ, стрѣ́лы тогѡ̀ безси̑льны ꙗ҆ви́вый. Ра́дꙋйсѧ, въ коне́цъ сего̀ посрами́вый: ра́дꙋйсѧ, а҆да́мꙋ первозда́ннꙋ ѹ҆подо́бивыйсѧ. Ра́дꙋйсѧ, ꙗ҆́кѡ тѧ̀ ѕвѣ́рїе ди́вїи царѧ̀ себѣ̀ позна́ша: ра́дꙋйсѧ, ѿ земноро́дныхъ прозѧбе́нїе ди́вное. Ра́дꙋйсѧ, кораблю̀ вели́кїй, ко приста́нищꙋ ти́хомꙋ прибли́зивыйсѧ.

<red>Р</red>а́дꙋйсѧ, трѵ́фѡне, страны̀ сѣ́верныѧ просвѣти́телю, пече́нгскїй чꙋдотво́рче.
