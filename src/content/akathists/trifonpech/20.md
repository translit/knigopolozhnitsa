---
title: "І҆́косъ і҃"
navigation:
  key: akathists-trifonpech-20
  title: "І҆́косъ і҃"
  parent: akathists-trifonpech
  order: 20
type: "akathist"
---

## І҆́косъ і҃:

<red>С</red>тѣна̀ бы́лъ є҆сѝ ча́дѡмъ ѡ҆би́тели твоеѧ̀, прпⷣбне, и҆̀же со ѹ҆миле́нїемъ пою́ще надгрѡ́бнаѧ, положи́ша ст҃о́е тѣ́ло твоѐ, ꙗ҆́коже заповѣ́далъ є҆сѝ, въ пꙋ́стыни тобо́ю возлю́бленнѣй. Зрѧ́ще же ѻ҆́ное то́ки чꙋде́съ и҆сточа́ющее, ра́достнѡ возопи́ша:

<red>Р</red>а́дꙋйсѧ, прест҃ы́ѧ трⷪ҇цы и҆зрѧ́дный почита́телю: ра́дꙋйсѧ, дв҃ы пребл҃гослове́нныѧ ѹ҆блажа́телю. Ра́дꙋйсѧ, ст҃ы̑мъ зѡсі́мѣ, савва́тїю и҆ ге́рманꙋ є҆динонра́вный: ра́дꙋйсѧ, до́брѣ бг҃ови пожи́вый. Ра́дꙋйсѧ, въ ста́рости масти́тѣ ко хрⷭ҇тꙋ̀ пресели́выйсѧ: ра́дꙋйсѧ, ꙗ҆́кѡ глава̀ твоѧ̀, приклоне́на сꙋ́щи, трꙋды̀ и҆звѣ́ствоваше. Ра́дꙋйсѧ, сѣди́на бо твою̀ мꙋ́дрость ѡ҆блича́ше: ра́дꙋйсѧ, тала́нты, ѿ бг҃а тѝ вда̑нныѧ, прїꙋмно́живый. Ра́дꙋйсѧ, благі́й ра́бе, вше́дый въ ра́дость гдⷭ҇а твоегѡ̀: ра́дꙋйсѧ, честны́хъ мона́хѡвъ похвало̀ и҆ ѹ҆краше́нїе. Ра́дꙋйсѧ, ѡ҆би́тели твоеѧ̀ при́сный бг҃ови предста́телю.

<red>Р</red>а́дꙋйсѧ, трѵ́фѡне, страны̀ сѣ́верныѧ просвѣти́телю, пече́нгскїй чꙋдотво́рче.
