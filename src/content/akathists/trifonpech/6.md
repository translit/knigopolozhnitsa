---
title: "І҆́косъ г҃"
navigation:
  key: akathists-trifonpech-6
  title: "І҆́косъ г҃"
  parent: akathists-trifonpech
  order: 6
type: "akathist"
---

## І҆́косъ г҃:

<red>И҆</red>мꙋ́щꙋ тѝ, а҆́ки мѡѷсе́й, смире́нїе ве́лїе, во є҆́же ѿрещи́сѧ такова̀ зва́нїѧ, ре́клъ є҆сѝ, прпⷣбне: невѣ́жда є҆́смь, гдⷭ҇и, и҆ малокни́женъ. Ѻ҆ба́че то́й заповѣ́да тѝ: ничесѡ́же вопрекѝ глаго́ли, ꙗ҆́кѡ на всѧ̑ послю́ тѧ, и҆ и҆́деши: всѧ̑, ꙗ҆́же заповѣ́даю тѝ, глаго́ли, не ѹ҆бо́йсѧ: съ тобо́ю бо є҆́смь. сегѡ̀ ра́ди вопїе́мъ тѝ:

<red>Р</red>а́дꙋйсѧ, ра́дости роди́телей твои́хъ ѡ҆правда́нїе: ра́дꙋйсѧ, ви́дѣвый сла́вы ѻ҆́ч҃їѧ сїѧ́нїе. Ра́дꙋйсѧ, ꙗ҆́кѡ бл҃года́ть бж҃їѧ и҆злїѧ́сѧ на тѧ̀ бога́тнѡ: ра́дꙋйсѧ, ꙗ҆́кѡ разꙋмѣ́нїе тѝ ѧ҆зы́ковъ даде́сѧ. Ра́дꙋйсѧ, ꙗ҆́кѡ на́йде на тѧ̀ дꙋ́хъ премꙋ́дрости и҆ вѣ́дѣнїѧ: ра́дꙋйсѧ, дх҃а ст҃а́гѡ прїѧ́телище. Ра́дꙋйсѧ, си́лою бж҃їею а҆́ки мече́мъ препоѧ́санный: ра́дꙋйсѧ, ꙗ҆́кѡ рыба́рь ко ѻ҆кеа́нꙋ на ѹ҆ловле́нїе дꙋ́шъ человѣ́ческихъ во сп҃се́нїе призва́нный. Ра́дꙋйсѧ, а҆ндре́а первозва́ннагѡ, на гора́хъ кі́евскихъ бл҃говѣ́стника, ревни́телю: ра́дꙋйсѧ, меѳо́дїа и҆ кѷрі́лла и҆збра́нный послѣ́дователю. Ра́дꙋйсѧ, гꙋ́рїа и҆ варсоно́фїа, стефа́на же и҆ і҆нноке́нтїа досто́йный прее́мниче.

<red>Р</red>а́дꙋйсѧ, трѵ́фѡне, страны̀ сѣ́верныѧ просвѣти́телю, пече́нгскїй чꙋдотво́рче.
