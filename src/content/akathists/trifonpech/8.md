---
title: "І҆́косъ д҃"
navigation:
  key: akathists-trifonpech-8
  title: "І҆́косъ д҃"
  parent: akathists-trifonpech
  order: 8
type: "akathist"
---

## І҆́косъ д҃:

<red>С</red>лы́шаще і҆́дѡлѡвъ посрамле́нїе ѿ тебѐ ѕлочести́вїи, люді́й си́хъ ѹ҆чи́телїе, кебꙋ́ни нарица́еми, ѕло́бꙋ ве́лїю воздвиго́ша на тѧ̀, прпⷣбне, по лани́тома бїю́ще, по ка́менїємъ влача́ще, и҆ и҆́ны па́кѡсти дѣ́юще. Мы́ же, зрѧ́ще тѧ̀, со смире́нїемъ такова̑ѧ прїе́млюща, ѹ҆ми́льнѡ вопїе́мъ:

<red>Р</red>а́дꙋйсѧ, ꙗ҆́кѡ кꙋпе́цъ многоцѣ́нна ра́ди би́сера ко ѻ҆кеа́нꙋ ѹ҆стреми́выйсѧ: ра́дꙋйсѧ, вве́ргїй мре́жꙋ свою̀ на ѹ҆ловле́нїе дꙋ́шъ во сп҃се́нїе. Ра́дꙋйсѧ, тщетꙋ̀ і҆́дѡлѡвъ ѡ҆бличи́вый: ра́дꙋйсѧ, сегѡ̀ ра́ди а҆́ки па́ѵлово ѿ і҆ꙋдє́й страда́нїе прїе́мый. Ра́дꙋйсѧ, ꙗ҆́кѡ сло́во бж҃їе свѣ́тлостїю лица̀ твоегѡ̀ ѹ҆твержда́шесѧ: ра́дꙋйсѧ, ꙗ҆́кѡ сло́во твоѐ про́йде въ сердца̀ ѡ҆каменє́ннаѧ. Ра́дꙋйсѧ, ѿ бг҃а созда́нїе всеѧ̀ тва́ри и҆з̾ небытїѧ̀ наро́дꙋ лопа́рскꙋ возвѣсти́вый: ра́дꙋйсѧ, бл҃говѣсти́вый си̑мъ лю́демъ во а҆да́мѣ на́ше паде́нїе, во хрⷭ҇тѣ́ же ѡ҆бновле́нїе. Ра́дꙋйсѧ, ѿриновє́нныѧ хрⷭ҇то́вымъ ѡ҆брꙋче́нїемъ ѹ҆тѣ́шивый: ра́дꙋйсѧ, бл҃говѣ́стїемъ твои́мъ небє́сныѧ ли́ки возвесели́вый. Ра́дꙋйсѧ, а҆́гг҃ла предста́телѧ страны̀ сѣ́верныѧ себѐ ꙗ҆ви́вый.

<red>Р</red>а́дꙋйсѧ, трѵ́фѡне, страны̀ сѣ́верныѧ просвѣти́телю, пече́нгскїй чꙋдотво́рче.
