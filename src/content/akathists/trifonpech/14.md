---
title: "І҆́косъ з҃"
navigation:
  key: akathists-trifonpech-14
  title: "І҆́косъ з҃"
  parent: akathists-trifonpech
  order: 14
type: "akathist"
---

## І҆́косъ з҃:

<red>Н</red>о́вꙋю кꙋпѣ́ль сїлѡа́мскꙋю ꙗ҆ви́ тѧ бг҃ъ, прпⷣбне, є҆гда̀ стра́ненъ сы́й во ѻ҆те́чествїи, прїе́млѧ даѧ̑нїѧ, многоцѣ̑нна сокрѡ́вища всѣ̑мъ и҆сточа́лъ є҆сѝ, тобо́ю бо слѣпі́и прозира́хꙋ, нѣмі́и глаго́лахꙋ, недꙋ́жнїи здра́вїе ѹ҆лꙋча́хꙋ. Чꙋдѧ́щесѧ семꙋ̀, ѹ҆блажа́емъ тѧ̀:

<red>Р</red>а́дꙋйсѧ, мѡѷсе́ови ѹ҆подо́бивыйсѧ: ра́дꙋйсѧ, тѡві́та пра́ведна ревни́телю. Ра́дꙋйсѧ, ꙗ҆́кѡ тѡ́вїа въ пꙋте́хъ а҆́гг҃ломъ хране́нный: ра́дꙋйсѧ, ст҃и́телѧ мѷрлѷкі́йскагѡ подража́телю. Ра́дꙋйсѧ, самѱѡ́на страннолюби́ва и҆ фїларе́та ми́лостива ѹ҆весели́телю: ра́дꙋйсѧ, а҆́лчꙋщихъ пита́телю. Ра́дꙋйсѧ, си́рыхъ застꙋпле́нїе: ра́дꙋйсѧ, вдови́цъ ѡ҆гражде́нїе. Ра́дꙋйсѧ, младе́нцєвъ соблюде́нїе: ра́дꙋйсѧ, милосе́рдїѧ ѹ҆чи́телю. Ра́дꙋйсѧ, ѡ҆́бразе житїѧ̀ бг҃оꙋго́днагѡ.

<red>Р</red>а́дꙋйсѧ, трѵ́фѡне, страны̀ сѣ́верныѧ просвѣти́телю, пече́нгскїй чꙋдотво́рче.
