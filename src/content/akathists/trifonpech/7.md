---
title: "Конда́къ д҃"
navigation:
  key: akathists-trifonpech-7
  title: "Конда́къ д҃"
  parent: akathists-trifonpech
  order: 7
type: "akathist"
---

## Конда́къ д҃:

<red>Б</red>ꙋ́ри ѻ҆кеа́на хла́дна не ѹ҆боѧ́всѧ, любо́вїю хрⷭ҇то́вою согрѣва́емь, во странꙋ̀ сѣ́вернꙋю пресели́лсѧ є҆сѝ, досточꙋ́дне трѵ́фѡне, да предложи́ши та́мѡ наро́дꙋ ло́пскꙋ ѻ҆́гнь любвѐ бж҃їѧ, хла́дъ и҆ мра́къ дꙋшѝ разгонѧ́ющъ, во є҆́же чи́стымъ се́рдцемъ и҆ ѹ҆сты̀ воспѣва́ти: <red>А҆</red>ллилꙋ́їа.
