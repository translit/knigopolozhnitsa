---
title: "Конда́къ а҃і"
navigation:
  key: akathists-germankaz-21
  title: "Конда́къ а҃і"
  parent: akathists-germankaz
  order: 21
type: "akathist"
---

## Конда́къ а҃і:

<red>П</red>ѣ́нїе похва́льное приносѧ́ще тебѣ̀ ст҃и́телю, вѣ́мы, ꙗ҆́кѡ ни ст҃а́гѡ житїѧ̀ твоегѡ̀, ни прпⷣбныхъ дѣѧ́нїй, ни чꙋде́съ, бл҃года́тїю бж҃їею ѿ моще́й твои́хъ ѡ҆би́льнѡ на́мъ подава́емыхъ, по достоѧ́нїю не то́кмѡ восхвали́ти, но нижѐ, ꙗ҆́кѡже подоба́етъ, и҆звѣсти́ти возмого́хомъ. ѻ҆ба́че вѣ́дꙋще тѧ̀ превы́ше всѣ́хъ похва́лъ сꙋ́ща, во свѣ́тлостехъ ст҃ы́хъ, веселѧ́щесѧ простира́емъ моле́бный гла́съ ѡ҆ тебѣ̀, прославлѧ́ющемꙋ ст҃ы̑ѧ своѧ̑: <red>А҆</red>ллилꙋ́їа.
