---
title: "Конда́къ ѳ҃"
navigation:
  key: akathists-germankaz-17
  title: "Конда́къ ѳ҃"
  parent: akathists-germankaz
  order: 17
type: "akathist"
---

## Конда́къ ѳ҃:

<red>В</red>сѧ̑кїѧ болѣ̑зни, живꙋ́щею въ тебѣ̀ блгⷣтїю ст҃а́гѡ дх҃а, ты̀ ст҃и́телю врачꙋ́еши съ вѣ́рою притека́ющихъ къ цѣльбонѡ́снымъ моще́мъ твои̑мъ. сегѡ̀ ра́ди прїе́млюще тобо́ю блгⷣть и҆сцѣле́нїй, бл҃года́рнѣ прїѧ́вшемꙋ на себѐ недꙋ̑ги на́шѧ сп҃си́телю пое́мъ: <red>А҆</red>ллилꙋ́їа.
