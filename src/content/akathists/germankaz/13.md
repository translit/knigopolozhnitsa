---
title: "Конда́къ з҃"
navigation:
  key: akathists-germankaz-13
  title: "Конда́къ з҃"
  parent: akathists-germankaz
  order: 13
type: "akathist"
---

## Конда́къ з҃:

<red>Х</red>отѧ̀ непоро́чнꙋю жи́знь твою̀, ꙗ҆́кѡ до́брый по́двигъ сконча́ти, потща́лсѧ є҆сѝ и҆ ца́рю въ смиренномꙋ́дрїи сло́во бла́го рещѝ и҆ пред̾ царе́мъ въ защи́тꙋ мꙋ́жа пра́веднагѡ пра́вое сло́во провѣща́ти, тѣ́мже соверши́въ тече́нїе твоѐ, ꙗ҆́кѡ ревни́тель бл҃гоче́стїѧ и҆ побо́рникъ и҆́стины, стѧжа́лъ є҆сѝ дерзнове́нїе во и҆схо́дѣ твое́мъ взыва́ти бг҃ꙋ: <red>А҆</red>ллилꙋ́їа.
