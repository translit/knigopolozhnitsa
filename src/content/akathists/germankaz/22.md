---
title: "І҆́косъ а҃і"
navigation:
  key: akathists-germankaz-22
  title: "І҆́косъ а҃і"
  parent: akathists-germankaz
  order: 22
type: "akathist"
---

## І҆́косъ а҃і:

<red>С</red>вѣтоза́рный свѣти́льникъ и҆мꙋ́ще ст҃ы̑ѧ мо́щи твоѧ̑, пꙋ́ть пра́вый на́мъ освѣща́ющий, и҆ грѣхо́вный мра́къ разгонѧ́ющїй, блажи́мъ тѧ̀ во ѡ҆би́телехъ го́рнихъ веселѧ́щасѧ, и҆ ѿ неистощи́магѡ и҆сто́чника блгⷣти бж҃їѧ, бл҃га̑ѧ и҆ полє́знаѧ по коегѡ́ждо потре́бѣ на́мъ и҆спра́шивающа:

<red>Р</red>а́дꙋйсѧ, за земны̑ѧ по́двиги твоѧ̑ пренбⷭ҇ными бл҃гами ѿ подвигополо́жника ѡ҆бдаро́ванный: ра́дꙋйсѧ, за нищетꙋ̀ дꙋхо́внꙋю црⷭ҇тво нбⷭ҇ное воспрїе́мый. Ра́дꙋйсѧ, за воздыха̑нїѧ и҆ слезы̀ непреходѧ́щимъ весе́лїемъ ѹ҆теша́ѧйсѧ: ра́дꙋйсѧ, за кро́тость твою̀ землю̀ вѣ́чнагѡ ѡ҆блада́нїѧ наслѣ́дивый. Ра́дꙋйсѧ, за а҆́лчбꙋ и҆ жа́ждꙋ ѿ неистощи́магѡ пото́ка сла́дости насыща́ѧйсѧ: ра́дꙋйсѧ, за милосе́рдїе твоѐ, млⷭ҇ть ѿ бг҃а полꙋчи́вый. Ра́дꙋйсѧ, за чистотꙋ̀ твою̀ лицезрѣ́нїемъ бж҃їимъ наслажда́ѧйсѧ: ра́дꙋйсѧ, за гоне́нїе пра́вды ра́ди, на мѣ́стѣ ѕла́чнѣ примі́рнагѡ поко́ѧ вселѧ́йсѧ.

<red>Р</red>а́дꙋйсѧ, ст҃и́телю ге́рмане, вели́кїй чꙋдотво́рче.
