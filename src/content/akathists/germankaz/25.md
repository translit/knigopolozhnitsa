---
title: "Конда́къ г҃і"
navigation:
  key: akathists-germankaz-25
  title: "Конда́къ г҃і"
  parent: akathists-germankaz
  order: 25
type: "akathist"
---

## Конда́къ г҃і:

<red>Ѽ</red> вели́кїй ѹ҆го́дниче бж҃їй, ст҃и́телю ге́рмане, прїимѝ сїѐ ѹ҆се́рдное къ тебѣ̀ моле́нїе на́ше, и҆ бл҃гопрїѧ́тнымъ твои́мъ пред̾ прⷭ҇то́ломъ ст҃ы́ѧ трⷪ҇цы предста́тельствомъ, молѝ ѡ҆ на́съ недосто́йныхъ рабѣ́хъ твои́хъ, є҆́же и҆зба́витисѧ на́мъ ѿ належа́щихъ бѣ́дъ, внеза́пныѧ сме́рти и҆ вѣ́чнагѡ ѡ҆сꙋжде́нїѧ, да сподо́бимсѧ вкꙋ́пѣ съ тобо́ю, въ лицѣ̀ ст҃ы́хъ, вы́нꙋ є҆ди́номꙋ въ трⷪ҇цѣ бг҃ꙋ, сп҃си́телю на́шемꙋ, воспѣва́ти: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃лѡмъ ѹ҆подоблѧ́ѧ:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нный ст҃и́телю:</incipit></rubric>
