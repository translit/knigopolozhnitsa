---
title: "І҆́косъ і҃"
navigation:
  key: akathists-germankaz-20
  title: "І҆́косъ і҃"
  parent: akathists-germankaz
  order: 20
type: "akathist"
---

## І҆́косъ і҃:

<red>С</red>тѣна̀ и҆ ѡ҆гражде́нїе на́мъ ст҃ы̑ѧ мо́щи твоѧ̑, приснобл҃же́нне: прибѣга́ѧ бо съ вѣ́рою под̾ цѣльбоно́снꙋю сѣ́нь ѻ҆́ныхъ, никто́же мл҃твами твои́ми, и҆з̾ хра́ма твоегѡ̀ без̾ бл҃года́тнагѡ ѹ҆тѣше́нїѧ ѿхо́дитъ. въ не́мже бо са́мъ и҆скꙋше́нъ бы́лъ є҆сѝ, въ се́мъ и҆ и҆скꙋша́ємымъ и҆спра́шиваеши по́мощи. предстоѧ́ще ѹ҆́бѡ съ любо́вїю живопрїе́мномꙋ гро́бꙋ твоемꙋ̀, взыва́емъ:

<red>Р</red>а́дꙋйсѧ, при́сный ѡ҆ на́съ къ бг҃ꙋ хода́таю: ра́дꙋйсѧ, бѣ́дствꙋющихъ предста́телю. Ра́дꙋйсѧ, печа́льныхъ ѹ҆тѣ́шителю: ра́дꙋйсѧ, нꙋжда́ющихсѧ помо́щниче. Ра́дꙋйсѧ, гони́мыхъ прибѣ́жище: ра́дꙋйсѧ, ѡ҆бꙋрева́емыхъ ѕлоключе́нїи ти́хое приста́нище. Ра́дꙋйсѧ, во мра́цѣ недоꙋмѣ́нїѧ сꙋ́щихъ бг҃освѣ́тлое вразꙋмле́нїе: ра́дꙋйсѧ, ѡ҆би́димыхъ застꙋ́пниче. Ра́дꙋйсѧ, и҆знемога́ющихъ дꙋ́хомъ бг҃омꙋдрое подкрѣпле́нїе.

<red>Р</red>а́дꙋйсѧ, ст҃и́телю ге́рмане, вели́кїй чꙋдотво́рче.
