---
title: "Конда́къ а҃і"
navigation:
  key: akathists-ioakimanna-21
  title: "Конда́къ а҃і"
  parent: akathists-ioakimanna
  order: 21
type: "akathist"
---

## Конда́къ а҃і:

<red>П</red>ѣ́нїе на́ше хвале́бное ми́лостивнѡ прїими́те, и҆ щедрѡ́тъ ва́шихъ мл҃твенныхъ на́съ не лиши́те, ѡ҆ ст҃і́и прароди́телїе хрⷭ҇то́вы і҆ѡакі́ме и҆ а҆́нно, а҆́ще и҆ недосто́йнїи є҆смы̀ грѣхѡ́въ ра́ди на́шихъ, ва́шегѡ ст҃а́гѡ застꙋпле́нїѧ: ѻ҆ба́че ꙗ҆́кѡ бла́зи и҆ всеще́дри сꙋ́щѣ, сїѐ на́мъ подади́те, и҆ помози́те на́мъ покаѧ́нїемъ ѡ҆чи́ститисѧ ѿ скве́рны грѣхо́вныѧ, да въ чистотѣ̀ серде́цъ воспое́мъ созда́телю на́шемꙋ хвале́бнꙋю пѣ́снь: <red>А҆</red>ллилꙋ́їа.
