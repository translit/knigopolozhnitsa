---
title: "І҆́косъ а҃"
navigation:
  key: akathists-ioakimanna-2
  title: "І҆́косъ а҃"
  parent: akathists-ioakimanna
  order: 2
type: "akathist"
---

## І҆́косъ а҃:

<red>А҆</red>гг҃лъ предста́тель по́сланъ бы́сть къ ва́мъ ѿ бг҃а, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно, є҆гда̀ ѡ҆ безплодїи свое́мъ ѻ҆́въ ѹ҆́бѡ въ пꙋсты́ни, ѻ҆́ва же въ садꙋ̀ свое́мъ сѣ́товасте, къ бг҃ꙋ мл҃твꙋ возносѧ́ще: и҆ та́кѡ бл҃говѣ́стїе ра́достное принесѐ безпло́тный, ꙗ҆́кѡ роди́ти и҆́мате дще́рь пребл҃гослове́ннꙋю, ѡ҆ не́йже возбл҃гослови́тсѧ ве́сь ро́дъ человѣ́ческїй, съ ни́мъ же и҆ мы̀ ва́мъ ра́достное прино́симъ хвале́нїе:

<red>Р</red>а́дꙋйтесѧ, ко́рене даві́дѡва ст҃опроцвѣ́тшїѧ рѡ́зги вїногра́да живо́тнагѡ: ра́дꙋйтесѧ, ро́ждшїи дще́рь, ѿ всѣ́хъ родѡ́въ пребл҃гослове́ннꙋю. Ра́дꙋйтесѧ, вопло́щшагѡсѧ сн҃а бж҃їѧ прароди́телїе всечестні́и: ра́дꙋйтесѧ, та́инства ѿ вѣ́ка ѹ҆тае́ннагѡ проѧви́телїе всеизрѧ́днїи. Ра́дꙋйтесѧ, ѹ҆тѣ́хи і҆и҃левы ближа́йшїи по пло́ти срѡ́дницы: ра́дꙋйтесѧ, ѡ҆бѣтова́ннагѡ мі́рꙋ спⷭ҇телѧ единокро́внїи ю҆́жицы.

<red>Р</red>а́дꙋйтесѧ, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно.
