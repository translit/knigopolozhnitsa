---
title: "І҆́косъ з҃"
navigation:
  key: akathists-ioakimanna-14
  title: "І҆́косъ з҃"
  parent: akathists-ioakimanna
  order: 14
type: "akathist"
---

## І҆́косъ з҃:

<red>Н</red>о́вое и҆ бг҃оꙋго́дное житїѐ во вдовствѣ̀ твое́мъ а҆́нно ст҃а́ѧ, провождала є҆сѝ, ѹ҆ хра́ма бж҃їѧ примета́ющисѧ и҆ ст҃ѣ́й и҆ пребл҃гослове́ннѣй дще́ри твое́й сослꙋжа́щи, тѣ́мже ꙗ҆́кѡ и҆́стиннꙋю и҆ бг҃оꙋго́днꙋю вдови́цꙋ, хрⷭ҇то́вꙋ же праба́бꙋ тѧ̀ восхвалѧ́емъ, вкꙋ́пѣ же и҆ мꙋ́жа твоегѡ̀, бг҃оѻтца̀ і҆ѡакі́ма, ѹ҆се́рднѡ че́ствꙋемъ и҆ съ любо́вїю пѣ̑сни таковы́ѧ ва́мъ прино́симъ:

<red>Р</red>а́дꙋйтесѧ, пра́вєдницы, и҆́хже пра́вда ꙗ҆́кѡ со́лнце сїѧ́етъ во вѣ́ки: ра́дꙋйтесѧ, а҆́гг҃лѡмъ дрꙋ́зи, сожи́телїе ст҃ы́мъ и҆ при́снїи бг҃ꙋ. Ра́дꙋйтесѧ, бли́жнїи нбⷭ҇нагѡ прⷭ҇то́ла предстоѧ́телїе: ра́дꙋйтесѧ, дерзнове́нїе ве́лїе ко хрⷭ҇тꙋ̀ бг҃ꙋ и҆мꙋ́щїи. Ра́дꙋйтесѧ, цр҃кве на нб҃сѝ торжествꙋ́ющїѧ ѹ҆краше́нїе: ра́дꙋйтесѧ, цр҃кве вои́нствꙋющїѧ на землѝ до́брое застꙋпле́нїе.

<red>Р</red>а́дꙋйтесѧ, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно.
