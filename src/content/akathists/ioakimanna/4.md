---
title: "І҆́косъ в҃"
navigation:
  key: akathists-ioakimanna-4
  title: "І҆́косъ в҃"
  parent: akathists-ioakimanna
  order: 4
type: "akathist"
---

## І҆́косъ в҃:

<red>С</red>и́лꙋ го́рести мꙋ́жа своегѡ̀ ст҃а́ѧ а҆́нна ѹ҆вѣ́дѣвши, въ домꙋ̀ свое́мъ седѧ́щи, го́рцѣ пла́касѧ и҆ молѧ́шесѧ ко гдⷭ҇ꙋ, да поноше́нїе безпло́дїѧ ѿ неѧ̀ от̾и́мѣтъ. мы̀ же, толи́кое терпѣ́нїе првⷣныхъ помина́юще, воззове́мъ:

<red>Р</red>а́дꙋйтесѧ, бг҃оизбра̑ннаѧ дво́ице, є҆ди́номꙋ ѿ трⷪ҇цы ма́терь по пло́ти породи́вшаѧ: ра́дꙋйтесѧ, зижди́телю ва́шемꙋ роди́тельницꙋ непоро́чнꙋю произве́дшїи. Ра́дꙋйтесѧ, сꙋпрꙋ́зи бл҃гослове́ннїи, пребл҃гослове́ннꙋю въ жена́хъ дще́рь воспита́вшїи: ра́дꙋйтесѧ, въ безпло́дїи ва́шемъ ѿ гдⷭ҇а ѹ҆слы́шаннїи. Ра́дꙋйтесѧ, ꙗ҆́кѡ слє́зныѧ мл҃твы ва̑ша пронико́ша не́бо и҆ во ѹ҆́шїю бг҃а і҆и҃лева достиго́ша: ра́дꙋйтесѧ, ꙗ҆́кѡ поноше́нїе ва́ше вре́менное во сла́вꙋ вѣ́чнꙋю на нб҃сѝ и҆ на землѝ и҆змѣни́сѧ.

<red>Р</red>а́дꙋйтесѧ, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно.
