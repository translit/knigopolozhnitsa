---
title: "Конда́къ г҃і"
navigation:
  key: akathists-ioakimanna-25
  title: "Конда́къ г҃і"
  parent: akathists-ioakimanna
  order: 25
type: "akathist"
---

## Конда́къ г҃і:

<red>Ѽ</red> ст҃і́и и҆ првⷣнїи бгоѻтцы̀ і҆ѡакі́ме и҆ а҆́нно! мо́лимъ ва́съ со ѹ҆се́рдїемъ и҆ любо́вїю, къ подно́жїю но́гъ ва́шихъ припа́дающе: ѹ҆моли́те гдⷭ҇а бг҃а, и҆зба́вити на́съ ѿ поги́бели вѣ́чныѧ, грѣ́шникѡмъ ѹ҆гото́ванныѧ, да милосе́рдїемъ бг҃а на́шегѡ сп҃са́еми, и҆ ва́шими ст҃ы́ми мл҃твами поспе́шествꙋеми, бл҃года́рственнѡ воспои́мъ є҆мꙋ̀ а҆́гг҃ельскꙋю пѣ́снь: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆</red>гг҃лъ предста́тель:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нні҆и ѿ человѣ́ческагѡ ро́да:</incipit></rubric>
