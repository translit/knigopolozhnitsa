---
title: "І҆́косъ а҃і"
navigation:
  key: akathists-ioakimanna-22
  title: "І҆́косъ а҃і"
  parent: akathists-ioakimanna
  order: 22
type: "akathist"
---

## І҆́косъ а҃і:

<red>С</red>вѣтопода́тельныѧ два̀ свѣти́льника, всемі́рнꙋю свѣщꙋ̀ возже́гшїи, позна́имъ ст҃ы́хъ бг҃оѻтє́цъ і҆ѡакі́ма и҆ а҆́ннꙋ, ѽ бра́тїе, и҆ сїѧ́нїемъ тѣ́хъ нбⷭ҇ныѧ сла́вы ѡ҆зарѧ́еми, воспои́мъ и҆мъ такова́ѧ:

<red>Р</red>а́дꙋйтесѧ, славнѣ́йшꙋю без̾ сравне́нїѧ серафі́мъ воспита́ти ѹ҆досто́ившїисѧ: ра́дꙋйтесѧ, лꙋча́ми бл҃года́ти бж҃їѧ ѡ҆сїѧ́ннїи. Ра́дꙋйтесѧ, бл҃гоꙋха́нїѧ дꙋхо́внагѡ преиспо́лненнїи: ра́дꙋйтесѧ, ѳѷмїа́мъ мл҃твъ ва́шихъ ѡ҆ всѣ̑мъ мі́рѣ хрⷭ҇тїа́нстѣмъ бг҃ꙋ приносѧ́щїи. Ра́дꙋйтесѧ, съ бцⷣею марі́ею и҆ прⷣте́чею і҆ѡа́нномъ ѹ҆ прⷭ҇то́ла хрⷭ҇то́ва вы́нꙋ предстоѧ́щїи.

<red>Р</red>а́дꙋйтесѧ, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно.
