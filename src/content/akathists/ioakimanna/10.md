---
title: "І҆́косъ є҃"
navigation:
  key: akathists-ioakimanna-10
  title: "І҆́косъ є҃"
  parent: akathists-ioakimanna
  order: 10
type: "akathist"
---

## І҆́косъ є҃:

<red>В</red>и́дѣвше роди́тели ѿ ни́хъ ро́ждшꙋюсѧ бг҃оотрокови́цꙋ марі́ю, зижди́телевꙋ же ма́терь, ꙗ҆́кѡ кївѡ́тꙋ бж҃їю, бл҃гоговѣ́йнѡ то́й послꙋжи́ша, тѣ́мже и҆ на́съ, къ ва́мъ моли́твеннѡ припа́дающихъ, не ѿврати́тесѧ, глаго́лющихъ:

<red>Р</red>а́дꙋйтесѧ, въ рождествѣ̀ бг҃оотрокови́цы марі́и свѣ́тлѡ возликова́вшїи: ра́дꙋйтесѧ, видѣ́нїемъ бг҃оотрокови́цы ѹ҆слажде́ннїи. Ра́дꙋйтесѧ, слы́шанїемъ є҆ѧ̀ ѹ҆миле́ннїи: ра́дꙋйтесѧ, по си́хъ ѿ а҆рхїере́а бж҃їѧ бл҃гослове́ннїи и҆ ѹ҆бл҃же́ннїи. Ра́дꙋйтесѧ, а҆́гницꙋ непоро́чнꙋю въ домꙋ̀ свое́мъ до́брѣ ѹ҆па́сшїи: ра́дꙋйтесѧ, а҆́гнца и҆ па́стырѧ ма́терь во дще́рь себѣ̀ прїе́мшїи.

<red>Р</red>а́дꙋйтесѧ, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно.
