---
title: "І҆́косъ в҃і"
navigation:
  key: akathists-ioakimanna-24
  title: "І҆́косъ в҃і"
  parent: akathists-ioakimanna
  order: 24
type: "akathist"
---

## І҆́косъ в҃і:

<red>П</red>ою́ще многомо́щное предста́тельство ва́ше къ бг҃ꙋ, і҆ѡакі́ме и҆ а҆́нно првⷣнїи, велича́емъ возвели́чившаго ва́съ хрⷭ҇та̀ гдⷭ҇а, воспѣва́емъ и҆ рожде́ннꙋю ѿ ва́съ пренепоро́чнꙋю є҆гѡ̀ ма́терь, ва́мъ же ѿ ѹ҆се́рдїѧ на́шегѡ сїѧ̑ достодо́лжныѧ похвалы̑ прино́симъ:

<red>Р</red>а́дꙋйтесѧ, ѿ восто́ка и҆ до за́пада препросла́вленнїи: ра́дꙋйтесѧ, стра́жїе бжⷭ҇твеннїи, неꙋсы́пнѡ бдѧ́щїи въ мл҃твахъ къ бг҃ꙋ ѡ҆ всѣ́хъ вѣ́рныхъ. Ра́дꙋйтесѧ, по́мощь ва́шꙋ бл҃года́тнꙋю всѧ́цѣй дꙋшѣ̀ хрⷭ҇тїа́нстѣй подаю́щїи: ра́дꙋйтесѧ, во бл҃ги́хъ молє́нїѧ и҆ прошє́нїѧ бл҃гочести́выхъ и҆сполнѧ́ющїи. Ра́дꙋйтесѧ, дꙋше́вныхъ и҆ тѣле́сныхъ недꙋ́гѡвъ преизрѧ́днїи и҆ безме́зднїи цѣли́тєли: ра́дꙋйтесѧ, бла́гъ вре́менныхъ и҆ вѣ́чныхъ всеꙋсе́рднїи и҆ бл҃гопрїѧ́тнїи на́мъ хода́таи.

<red>Р</red>а́дꙋйтесѧ, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно.
