---
title: "Конда́къ в҃"
navigation:
  key: akathists-ioakimanna-3
  title: "Конда́къ в҃"
  parent: akathists-ioakimanna
  order: 3
type: "akathist"
---

## Конда́къ в҃:

<red>В</red>и́дѣвъ себѐ ст҃ы́й і҆ѡакі́мъ, во хра́мѣ їерⷭ҇лимстѣмъ безпло́дїѧ ра́ди ѿ архїере́а ѹничиже́нна, ѕѣлѡ̀ ѡ҆печа́лисѧ, и҆ въ го́рести дꙋшѝ своеѧ̀ въ пꙋсты́ню къ свои́мъ стадѡ́мъ ѹ҆дали́сѧ, и҆ та́мѡ со мно́гими слеза́ми те́плѣ ко гдⷭ҇ꙋ молѧ́шесѧ, да сподо́битъ є҆гѡ̀ ѻ҆тце́мъ своемꙋ̀ ча́дꙋ нарещи́сѧ, и҆ та́кѡ къ мл҃твѣ же по́стъ прилага́ше, и҆ въ сокрꙋше́нїи се́рдца вседержи́телю бг҃ꙋ взыва́ше: <red>А҆</red>ллилꙋ́їа.
