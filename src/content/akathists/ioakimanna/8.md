---
title: "І҆́косъ г҃"
navigation:
  key: akathists-ioakimanna-8
  title: "І҆́косъ г҃"
  parent: akathists-ioakimanna
  order: 8
type: "akathist"
---

## І҆́косъ г҃:

<red>С</red>лы́шавше сро́дницы и҆ зна́емїи ѡ҆ пресла́вномъ ст҃ы́ѧ а҆́нны зача́тїи, бг҃а і҆и҃лева сла́влѧхꙋ, а҆́нна же бг҃омꙋ́драѧ, пло́дъ чрева̀ своегѡ̀ на слꙋже́нїе бг҃ꙋ обрѣчѐ, те́плое бл҃годаре́нїе гдⷭ҇еви возноша́ше, мы́ же свѣ́тлѡ всесла́вное зача́тїе бг҃оотрокови́цы марі́и воспѣва́юще, тоѧ̀ свѧты̑мъ роди́телємъ глаго́лемъ си́це:

<red>Р</red>а́дꙋйтесѧ, ра́достнїи на́мъ грѧдꙋ́щагѡ въ мі́ръ и҆скꙋпи́телѧ провозвѣ́стницы: ра́дꙋйтесѧ, при́снѡ помина́емїи ча́емагѡ спⷭ҇телѧ пра́ѻтцы. Ра́дꙋйтесѧ, чре́з̾ дще́рь ва́шꙋ бл҃гослове́ннꙋю, сло́вꙋ бж҃їю пло́ть взаимода́вшїи: ра́дꙋйтесѧ, бг҃а воплоще́нна внꙋ́ка себѣ̀ нарица́ющїи. Ра́дꙋйтесѧ, ве́лїей бл҃гоче́стїѧ та́йны досто́йнїи слꙋжи́телїе: ра́дꙋйтесѧ, бж҃їѧ къ человѣ́кѡмъ снисхожде́нїѧ всеизрѧ́днїи посре́дницы.

<red>Р</red>а́дꙋйтесѧ, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно.
