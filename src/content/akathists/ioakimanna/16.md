---
title: "І҆́косъ и҃"
navigation:
  key: akathists-ioakimanna-16
  title: "І҆́косъ и҃"
  parent: akathists-ioakimanna
  order: 16
type: "akathist"
---

## І҆́косъ и҃:

<red>В</red>е́сь мі́ръ хрїстїа́нскїй блажи́тъ ва́съ по достоѧ́нїю, ст̑і́и и҆ првⷣнїи бг҃оѻтцы̀ і҆ѡакі́ме и҆ а҆́нно, и҆ моли́твеннѡ ва̑ша честна̑ѧ и҆мена̀ прославлѧ́етъ, цр҃ковь же хрⷭ҇то́ва свѣ́тлѡ па́мѧть ва́шꙋ пра́зднꙋетъ и҆ пѣ̑сни хвалє́бныѧ ва́мъ прино́ситъ си́це:

<red>Р</red>а́дꙋйтесѧ, свѣти̑льницы, мра́къ дꙋ́шъ на́шихъ бл҃года́тнѡ ѡ҆зарѧ́ющїи: ра́дꙋйтесѧ, ѿ го́рнихъ высо́тъ сла́вы ва́шеѧ къ земнорѡ́днымъ ми́лостивѡ проница́ющїи. Ра́дꙋйтесѧ, бцⷣѣ марі́и сомоли̑твенницы всегда́шнїи: ра́дꙋйтесѧ, хрⷭ҇та̀ бг҃а ѹ҆милостиви́телїе многомо́щнїи. Ра́дꙋйтесѧ, любо́вь и҆ вѣ́рꙋ къ ва́мъ и҆мꙋ́щихъ ѿ всѧ́кихъ бѣ́дъ спаса́ющїи: ра́дꙋйтесѧ, моли́твеннѡ на по́мощь ва́съ призыва́ющихъ ѿ напра́сныѧ и҆ на́глыѧ сме́рти и҆збавлѧ́ющїи.

<red>Р</red>а́дꙋйтесѧ, ст҃і́и и҆ првⷣнїи бг҃оѻтцы̀ і҆ѡакі́ме и҆ а҆́нно.
