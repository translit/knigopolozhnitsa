---
title: "Конда́къ а҃і"
navigation:
  key: akathists-serafimsar-21
  title: "Конда́къ а҃і"
  parent: akathists-serafimsar
  order: 21
type: "akathist"
---

## Конда́къ а҃і:

<red>П</red>ѣ́нїе непреста́нное прест҃ѣ́й трⷪ҇цѣ возносѧ̀, прпⷣбне, всѣ́мъ житїе́мъ твои́мъ подви́жникъ вели́кїй бл҃гоче́стїѧ ꙗ҆ви́лсѧ є҆сѝ, заблꙋ́ждшымъ на вразꙋмле́нїе, болѧ́щымъ дꙋше́ю и҆ тѣ́ломъ на и҆сцѣле́нїе. Мы́ же, бл҃года́рни сꙋ́ще гдⷭ҇еви за таковꙋ́ю млⷭ҇ть є҆гѡ̀ къ на́мъ, вы́нꙋ зове́мъ є҆мꙋ̀: <red>А҆</red>ллилꙋ́їа.
