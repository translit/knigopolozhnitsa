---
title: "Конда́къ і҃"
navigation:
  key: akathists-serafimsar-19
  title: "Конда́къ і҃"
  parent: akathists-serafimsar
  order: 19
type: "akathist"
---

## Конда́къ і҃:

<red>С</red>паси́тельнагѡ твоегѡ̀ по́двига, прпⷣбне, дости́гъ сконча́нїѧ, на мл҃твѣ колѣнопреклоне́ннѡ ст҃ꙋ́ю дꙋ́шꙋ твою̀ въ рꙋ́цѣ бж҃їи пре́далъ є҆сѝ, ю҆́же а҆́гг҃ли ст҃і́и вознесо́ша горѣ̀ ко прⷭ҇то́лꙋ вседержи́телѧ, да со всѣ́ми ст҃ы́ми предстои́ши во сла́вѣ невече́рней, воспѣва́ѧ пѣ́снь хвале́бнꙋю ст҃ы́хъ ст҃ѣ́йшемꙋ сло́вꙋ: <red>А҆</red>ллилꙋ́їа.
