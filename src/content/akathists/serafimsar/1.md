---
title: "Конда́къ а҃"
navigation:
  key: akathists-serafimsar-1
  title: "Конда́къ а҃"
  parent: akathists-serafimsar
  order: 1
type: "akathist"
---

## Конда́къ а҃:

<red>И҆</red>збра́нный чꙋдотво́рче и҆ преди́вный ѹ҆го́дниче хрⷭ҇то́въ, ско́рый помо́щниче и҆ моли́твенниче на́шъ, прпⷣбне ѻ҆́тче серафі́ме! Велича́юще просла́вльшаго тѧ̀ гдⷭ҇а, воспѣва́емъ тѝ похва̑льнаѧ. Ты́ же, ꙗ҆́кѡ и҆мѣ́ѧй ве́лїе дерзнове́нїе ко гдⷭ҇ꙋ, ѿ всѧ́кихъ на́съ бѣ́дъ свободѝ, зовꙋ́щихъ:

<red>Р</red>а́дꙋйсѧ, прпⷣбне серафі́ме, саро́вскїй чꙋдотво́рче.
