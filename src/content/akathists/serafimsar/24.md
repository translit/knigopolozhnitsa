---
title: "І҆́косъ в҃і"
navigation:
  key: akathists-serafimsar-24
  title: "І҆́косъ в҃і"
  parent: akathists-serafimsar
  order: 24
type: "akathist"
---

## І҆́косъ в҃і:

<red>П</red>ою́ще твоѐ прославле́нїе, ѹ҆блажа́емъ тѧ̀, прпⷣбне, ꙗ҆́кѡ многомо́щна мл҃твенника ѡ҆ на́съ пред̾ гдⷭ҇емъ, ѹ҆тѣ́шителѧ и҆ застꙋ́пника, и҆ съ любо́вїю возглаша́емъ тѝ си́це:

<red>Р</red>а́дꙋйсѧ, цр҃кве правосла́вныѧ похвало̀: ра́дꙋйсѧ, ѻ҆те́чествꙋ на́шемꙋ щи́тъ и҆ ѡ҆гражде́нїе. Ра́дꙋйсѧ, пꙋтеводи́телю, всѣ́хъ къ нб҃сѝ направлѧ́ѧй: ра́дꙋйсѧ, защи́тниче на́шъ и҆ покрови́телю. Ра́дꙋйсѧ, си́лою бж҃їею мнѡ́гаѧ чꙋдеса̀ содѣ́ѧвый: ра́дꙋйсѧ, ри́зою твое́ю мнѡ́гїѧ недꙋ̑жныѧ и҆сцѣли́вый. Ра́дꙋйсѧ, всѧ̑ кѡ́зни дїа́вѡльскїѧ побѣди́вый: ра́дꙋйсѧ, ѕвѣ̑ри ди̑вїѧ кро́тостїю твое́ю покори́вый.

<red>Р</red>а́дꙋйсѧ, прпⷣбне серафі́ме, саро́вскїй чꙋдотво́рче.
