---
title: "І҆́косъ з҃"
navigation:
  key: akathists-serafimsar-14
  title: "І҆́косъ з҃"
  parent: akathists-serafimsar
  order: 14
type: "akathist"
---

## І҆́косъ з҃:

<red>Н</red>о́ваго ви́дѧще тѧ̀ и҆збра́нника бж҃їѧ, и҆здале́ча притека́хꙋ къ тебѣ̀ вѣ́рнїи въ ско́рбехъ и҆ болѣ́знехъ: и҆ си́хъ бѣда́ми ѡ҆тѧгче́нныхъ не ѿри́нꙋлъ є҆сѝ, и҆сточа́ѧ цѣлє́нїѧ, да́рꙋѧ ѹ҆тѣше́нїе, предста́тельствꙋѧ въ мл҃твахъ. Тѣ́мже и҆схожда́ше во всю̀ зе́млю рѡссі́йскꙋю вѣща́нїе чꙋде́съ твои́хъ, и҆ си́це тѧ̀ сла́влѧхꙋ дꙋхѡ́внаѧ ча̑да твоѧ̑:

<red>Р</red>а́дꙋйсѧ, па́стырю на́шъ до́брый: ра́дꙋйсѧ, ѻ҆́тче млⷭ҇тивый и҆ кро́ткїй. Ра́дꙋйсѧ, врачꙋ̀ на́шъ ско́рый и҆ бл҃года́тный: ра́дꙋйсѧ, немоще́й на́шихъ цѣли́телю милосе́рдый. Ра́дꙋйсѧ, въ бѣда́хъ и҆ ѡ҆бстоѧ́нїихъ помо́щниче ско́рый: ра́дꙋйсѧ, дꙋ́шъ смѧте́нныхъ ѹ҆мири́телю пресла́достный. Ра́дꙋйсѧ, грѧдꙋ̑щаѧ ꙗ҆́кѡ настоѧ̑щаѧ прови́дѣвый: ра́дꙋйсѧ, прегрѣше́нїй сокрове́нныхъ ѡ҆бличи́телю прозорли́вый.

<red>Р</red>а́дꙋйсѧ, прпⷣбне серафі́ме, саро́вскїй чꙋдотво́рче.
