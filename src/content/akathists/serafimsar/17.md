---
title: "Конда́къ ѳ҃"
navigation:
  key: akathists-serafimsar-17
  title: "Конда́къ ѳ҃"
  parent: akathists-serafimsar
  order: 17
type: "akathist"
---

## Конда́къ ѳ҃:

<red>В</red>сѐ є҆стество̀ а҆́гг҃льское ѹ҆диви́сѧ стра́нномꙋ зрѣ́нїю: ста́рцꙋ бо сꙋ́щꙋ въ затво́рѣ, нб҃сѐ и҆ землѝ цр҃и́ца ꙗ҆ви́сѧ, повелѣва́ющи, да ѿкры́етъ затво́ръ сво́й и҆ да не возбрани́тъ лю́демъ правосла̑внымъ вни́ти къ себѣ̀, но да всѣ́хъ пѣ́ти наꙋчи́тъ хрⷭ҇тꙋ̀ бг҃ꙋ: <red>А҆</red>ллилꙋ́їа.
