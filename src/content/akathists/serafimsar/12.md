---
title: "І҆́косъ ѕ҃"
navigation:
  key: akathists-serafimsar-12
  title: "І҆́косъ ѕ҃"
  parent: akathists-serafimsar
  order: 12
type: "akathist"
---

## І҆́косъ ѕ҃:

<red>В</red>озсїѧ̀ въ тебѣ̀ но́вый бг҃ови́децъ, мѡѷсе́ю подо́бный, серафі́ме бл҃же́нне: непоро́чнѡ бо слꙋже́нїе ѻ҆лтарю̀ гдⷭ҇ню соверша́ѧ, сподо́билсѧ є҆сѝ зрѣ́ти хрⷭ҇та̀, во хра́мѣ со безпло́тными си́лами грѧдꙋ́ща. Семꙋ̀ бж҃їю ѡ҆ тебѣ̀ бл҃говоле́нїю дивѧ́щесѧ, воспѣва́емъ тѝ си́це:

<red>Р</red>а́дꙋйсѧ, бг҃ови́дче пресла́вный: ра́дꙋйсѧ, свѣ́томъ трисїѧ́ннымъ ѡ҆заре́нный. Ра́дꙋйсѧ, прест҃ы́ѧ трⷪ҇цы слꙋжи́телю вѣ́рный: ра́дꙋйсѧ, дх҃а ст҃а́гѡ жили́ще ѹ҆краше́нное. Ра́дꙋйсѧ, хрⷭ҇та̀ со а҆́гг҃лы тѣле́сныма ѻ҆чи́ма лицезрѣ́вый: ра́дꙋйсѧ, въ бре́ннѣмъ тѣлесѝ ра́йскꙋю сла́дость предвкꙋси́вый. Ра́дꙋйсѧ, хлѣ́бомъ жи́зни насыще́нный: ра́дꙋйсѧ, питїе́мъ безсме́ртїѧ напое́нный.

<red>Р</red>а́дꙋйсѧ, прпⷣбне серафі́ме, саро́вскїй чꙋдотво́рче.
