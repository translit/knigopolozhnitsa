---
title: "І҆́косъ і҃"
navigation:
  key: akathists-serafimsar-20
  title: "І҆́косъ і҃"
  parent: akathists-serafimsar
  order: 20
type: "akathist"
---

## І҆́косъ і҃:

<red>С</red>тѣна̀ всѣ̑мъ ст҃ы̑мъ и҆ и҆́нокѡмъ ѿра́да, прест҃а́ѧ дв҃а пред̾ кончи́ною твое́ю ꙗ҆ви́сѧ тѝ, провозвѣсти́вши бли́зкое твоѐ къ бг҃ꙋ ѿше́ствїе. Мы́ же, дивѧ́щесѧ таково́мꙋ посѣще́нїю бг҃омт҃ре, вопїе́мъ тѝ:

<red>Р</red>а́дꙋйсѧ, нб҃сѐ и҆ землѝ цр҃и́цꙋ лицезрѣ́вый: ра́дꙋйсѧ, ꙗ҆вле́нїемъ бж҃їѧ мт҃ре ѡ҆бра́дованный. Ра́дꙋйсѧ, вѣ́сть ѿ неѧ̀ ко преселе́нїю нбⷭ҇номꙋ прїе́мый: ра́дꙋйсѧ, пра́ведною кончи́ною свѧ́тость житїѧ̀ твоегѡ̀ показа́вый. Ра́дꙋйсѧ, въ мл҃твѣ пред̾ і҆кѡ́ною бг҃омт҃ре ѹ҆миле́нный дꙋ́хъ тво́й бг҃ꙋ преда́вый: ра́дꙋйсѧ, неболѣ́зненнымъ и҆схо́домъ проречє́нїѧ твоѧ̑ и҆спо́лнивый. Ра́дꙋйсѧ, вѣнце́мъ безсме́ртїѧ ѿ рꙋкѝ вседержи́телѧ ѹ҆вѣнча́нный: ра́дꙋйсѧ, бл҃же́нство ра́йское со всѣ́ми ст҃ы́ми ѹ҆наслѣ́довавый.

<red>Р</red>а́дꙋйсѧ, прпⷣбне серафі́ме, саро́вскїй чꙋдотво́рче.
