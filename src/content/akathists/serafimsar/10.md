---
title: "І҆́косъ є҃"
navigation:
  key: akathists-serafimsar-10
  title: "І҆́косъ є҃"
  parent: akathists-serafimsar
  order: 10
type: "akathist"
---

## І҆́косъ є҃:

<red>В</red>и́дѧ вра́гъ ро́да человѣ́ча чи́стое и҆ ст҃о́е житїѐ твоѐ, прпⷣбне серафі́ме, восхотѣ̀ погꙋби́ти тѧ̀: наведе́ бо на тѧ̀ лю́ди ѕлы̑, и҆̀же беззако́ннѡ и҆стѧза́хꙋ тѧ̀ и҆ є҆́ле жи́ва сꙋ́ща ѡ҆ста́виша: ты́ же, ѻ҆́тче ст҃ы́й, ꙗ҆́кѡ а҆́гнецъ кро́токъ, всѧ̑ претерпѣ́лъ є҆сѝ, за ѡ҆би́дѧщихъ тѧ̀ гдⷭ҇еви молѧ́сѧ. Тѣ́мже мы̀ всѝ, таково́мꙋ твоемꙋ̀ неѕло́бїю дивѧ́щесѧ, вопїе́мъ тѝ:

<red>Р</red>а́дꙋйсѧ, въ кро́тости и҆ смире́нїи твое́мъ хрⷭ҇тꙋ̀ бг҃ꙋ подража́вый: ра́дꙋйсѧ, неѕло́бїемъ твои́мъ дꙋ́ха ѕло́бы побѣди́вый. Ра́дꙋйсѧ, чистоты̀ дꙋше́вныѧ и҆ тѣле́сныѧ храни́телю ѹ҆се́рдный: ра́дꙋйсѧ, пꙋсты́нниче, да́ры бл҃года́тными преиспо́лненный. Ра́дꙋйсѧ, подви́жниче бг҃опросла́вленный и҆ прозорли́вый: ра́дꙋйсѧ, наста́вниче мона́хѡвъ преди́вный и҆ бг҃омꙋ́дрый. Ра́дꙋйсѧ, ст҃ы́ѧ цр҃кве похвало̀ и҆ ра́дованїе: ра́дꙋйсѧ, ѡ҆би́тели саро́вскїѧ сла́во и҆ ѹ҆добре́нїе.

<red>Р</red>а́дꙋйсѧ, прпⷣбне серафі́ме, саро́вскїй чꙋдотво́рче.
