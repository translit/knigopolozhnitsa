---
title: "І҆́косъ в҃"
navigation:
  key: akathists-serafimsar-4
  title: "І҆́косъ в҃"
  parent: akathists-serafimsar
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный тебѣ̀ дарова́сѧ, свѧ́тче бж҃їй: ѿ ю҆́ности твоеѧ̀ не престаѧ̀ помышлѧ́ти ѡ҆ нбⷭ҇нѣмъ, ѡ҆ста́вилъ є҆сѝ до́мъ ѻ҆́тчїй, црⷭ҇твїѧ бж҃їѧ ра́ди и҆ пра́вды є҆гѡ̀. Сегѡ̀ ра́ди прїимѝ ѿ на́съ похвалы̑ сїѧ̑:

<red>Р</red>а́дꙋйсѧ, гра́да кꙋ́рска ча́до бг҃оизбра́нное: ра́дꙋйсѧ, роди́телей бл҃гочести́выхъ ѿрасле пречестна́ѧ. Ра́дꙋйсѧ, добродѣ́тєли ма́тере своеѧ̀ ѹ҆наслѣ́дивый: ра́дꙋйсѧ, бл҃гоче́стїю и҆ мл҃твѣ є҆́ю наꙋче́нный. Ра́дꙋйсѧ, на по́двиги ѿ ма́тере кресто́мъ бл҃гослове́нный: ра́дꙋйсѧ, бл҃гослове́нїе сїѐ ꙗ҆́кѡ ст҃ы́ню до сме́рти соблюды́й. Ра́дꙋйсѧ, любвѐ ра́ди гдⷭ҇а до́мъ ѻ҆те́ческїй ѡ҆ста́вивый: ра́дꙋйсѧ, всѧ̑ кра̑снаѧ мі́ра сегѡ̀ ни во что́ же вмѣни́вый.

<red>Р</red>а́дꙋйсѧ, прпⷣбне серафі́ме, саро́вскїй чꙋдотво́рче.
