---
title: "І҆́косъ д҃"
navigation:
  key: akathists-serafimsar-8
  title: "І҆́косъ д҃"
  parent: akathists-serafimsar
  order: 8
type: "akathist"
---

## І҆́косъ д҃:

<red>С</red>лы́шаще и҆ ви́дѧще ст҃о́е житїѐ твоѐ, прпⷣбне ѻ҆́тче серафі́ме, всѧ̑ бра́тїѧ твоѧ̑ ѹ҆дивлѧ́хꙋсѧ тебѣ̀, и҆ приходѧ́ще къ тебѣ̀, поꙋча́хꙋсѧ ѡ҆ словесѣ́хъ твои́хъ и҆ по́двизѣхъ, сла́вѧще гдⷭ҇а, ди́внаго во ст҃ы́хъ свои́хъ. И҆ мы̀ всѝ съ вѣ́рою и҆ любо́вїю восхвалѧ́емъ тѧ̀, прпⷣбне ѻ҆́тче, и҆ вопїе́мъ тѝ си́це:

<red>Р</red>а́дꙋйсѧ, всего̀ себѐ въ же́ртвꙋ гдⷭ҇еви принесы́й: ра́дꙋйсѧ, на высотꙋ̀ безстра́стїѧ возше́дый. Ра́дꙋйсѧ, во́ине хрⷭ҇то́въ добропобѣ́дный: ра́дꙋйсѧ, нбⷭ҇нагѡ домовлады́ки ра́бе бл҃гі́й и҆ вѣ́рный. Ра́дꙋйсѧ, предста́телю ѡ҆ на́съ пред̾ гдⷭ҇емъ непосты́дный: ра́дꙋйсѧ, къ бцⷣѣ мл҃твенниче на́шъ неꙋсы́пный. Ра́дꙋйсѧ, пречꙋ́днагѡ бл҃гоꙋха́нїѧ крі́не пꙋсты́нный: ра́дꙋйсѧ, бл҃года́ти бж҃їѧ сосꙋ́де непоро́чный.

<red>Р</red>а́дꙋйсѧ, прпⷣбне серафі́ме, саро́вскїй чꙋдотво́рче.
