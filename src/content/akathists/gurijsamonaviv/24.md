---
title: "І҆́косъ в҃і"
navigation:
  key: akathists-gurijsamonaviv-24
  title: "І҆́косъ в҃і"
  parent: akathists-gurijsamonaviv
  order: 24
type: "akathist"
---

## І҆́косъ в҃і:

<red>П</red>ою́ще ва́ше ди́вное житїѐ и҆ мꙋ́ченическꙋю кончи́нꙋ, мо́лимъ ва́съ, страстоте́рпцы хрⷭ҇то́вы гꙋ́рїе, самѡ́не и҆ а҆ві́ве: бꙋ́дете на́мъ во всѣ́мъ бл҃гїе помо́щницы, бл҃гослови́те на́съ ми́ромъ и҆ любо́вїю, пода́йте на́мъ тве́рдꙋю вѣ́рꙋ, чистотꙋ̀ жи́зни и҆ стра́хъ бж҃їй, да всѝ дꙋше́вный поко́й и҆́мꙋще, въ ра́дости воскли́кнемъ:

<red>Р</red>а́дꙋйтесѧ, ꙗ҆́кѡ и҆мена̀ ва̑ша и҆ междꙋ̀ невѣ́рными прославлѧ́ютсѧ. Ра́дꙋйтесѧ, поко́й и҆ ѿра́до скорбѧ́щимъ. Ра́дꙋйтесѧ, стра́хъ и҆ ѹ҆дивле́нїе ѻ҆би́дѧщимъ. Ра́дꙋйтесѧ, неви́ннꙋю женꙋ̀ ѿ лю́тыѧ сме́рти сп҃сшїи. Ра́дꙋйтесѧ, ѕла́гѡ мꙋ́жа є҆ѧ̀ досто́йнѡ покара́вшїи.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
