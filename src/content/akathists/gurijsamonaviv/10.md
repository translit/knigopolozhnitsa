---
title: "І҆́косъ є҃"
navigation:
  key: akathists-gurijsamonaviv-10
  title: "І҆́косъ є҃"
  parent: akathists-gurijsamonaviv
  order: 10
type: "akathist"
---

## І҆́косъ є҃:

<red>В</red>и́дѣша лю́дїе гра́да є҆де́са мнѡ́гаѧ чꙋдеса̀, быва́емыѧ ѿ ра́ки ст҃ы́хъ мꙋ́ченикѡвъ гꙋ́рїѧ, самѡ́на и҆ а҆ві́ва, ѕѣлѡ̀ ра́довахꙋсѧ и҆ гдⷭ҇а всѣ́мъ се́рдцемъ прославлѧ́хꙋ: мы́ же чтꙋ́ще ст҃ꙋ́ю па́мѧть ва́шꙋ, ст҃і́и мꙋ̑ченицы, ѹ҆ми́льнѡ взыва́емъ:

<red>Р</red>а́дꙋйтесѧ, непра́веднѡ гони́мыхъ застꙋ́пницы. Ра́дꙋйтесѧ, вѣ́рныхъ рабѡ́въ хрⷭ҇то́выхъ дрꙋ́зи. Ра́дꙋйтесѧ, сꙋ́щихъ во ѹ҆́захъ и҆ темни́цахъ храни́телїе. Ра́дꙋйтесѧ, гони́телей и҆ ѻ҆би́дѧщихъ вразꙋми́телїе. Ра́дꙋйтесѧ, пла́чꙋщихъ ѹ҆тѣ́шителїе. Ра́дꙋйтесѧ, ѿ на́глыѧ и҆ лю́тыѧ сме́рти и҆збави́телїе.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
