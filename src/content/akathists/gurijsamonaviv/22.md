---
title: "І҆́косъ а҃і"
navigation:
  key: akathists-gurijsamonaviv-22
  title: "І҆́косъ а҃і"
  parent: akathists-gurijsamonaviv
  order: 22
type: "akathist"
---

## І҆́косъ а҃і:

<red>С</red>вѣтоза́рнꙋю трⷪ҇цꙋ ст҃ы́хъ мꙋ́ченикѡвъ восхвалѧ́юще, вѣ́рнїи, ѹ҆страни́мсѧ ра́спрей и҆ раздо́рѡвъ въ жи́зни се́й, ѹ҆бѣжи́мъ несогла́сїй и҆ раздѣле́нїй въ правосла́внѣй вѣ́рѣ и҆, хранѧ́ще є҆дине́нїе дꙋ́ха въ сою́зѣ ми́ра, и҆з̾ глꙋбины̀ дꙋшѝ воскли́кнемъ та́кѡ:

<red>Р</red>а́дꙋйтесѧ, громогла́сныѧ трꙋ́бы є҆ѵⷢ҇льскагѡ бл҃говѣ́стїѧ. Ра́дꙋйтесѧ, сладкозвꙋ́чныѧ гꙋ́сли проповѣ́ди сп҃се́нїѧ. Ра́дꙋйтесѧ, крѣ́пцїи пра́вды рачи́телїе. Ра́дꙋйтесѧ, непоколеби́мїи непра́вды и҆стреби́телїе. Ра́дꙋйтесѧ, бл҃гочести́вымъ семе́йствамъ ми́ра и҆ бл҃га пода́телїе. Ра́дꙋйтесѧ, жесто́кимъ и҆ невѣ́рнымъ сꙋпрꙋ́гѡмъ стро́гїе наказа́тели.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
