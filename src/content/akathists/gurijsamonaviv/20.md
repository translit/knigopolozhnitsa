---
title: "І҆́косъ і҃"
navigation:
  key: akathists-gurijsamonaviv-20
  title: "І҆́косъ і҃"
  parent: akathists-gurijsamonaviv
  order: 20
type: "akathist"
---

## І҆́косъ і҃:

<red>С</red>тѣна̀ тве́рда и҆ наде́жное прибѣ́жище є҆́сте, ст҃і́и мꙋ́чєницы, всѣ̑мъ къ ва́мъ прибѣга́ющимъ и҆ ско́рыѧ по́мощи тре́бꙋющимъ, сегѡ̀ ра́ди во ѹ҆миле́нїи се́рдца на́шегѡ взыва́емъ:

<red>Р</red>а́дꙋйтесѧ, всѣ́хъ скорбѧ́щихъ ра́дованїе. Ра́дꙋйтесѧ, всѣ́хъ ѹ҆гнете́нныхъ и҆ порабоще́нныхъ прибѣ́жище и҆ ѡ҆свобожде́нїе. Ра́дꙋйтесѧ, вдѡ́въ и҆ сирѡ́тъ застꙋпле́нїе. Ра́дꙋйтесѧ, ѿ є҆́ресей и҆ раско́лѡвъ ѡ҆гражде́нїе. Ра́дꙋйтесѧ, ꙗ҆́кѡ всѝ нечести́вїи житїю̀ ва́шемꙋ ѹ҆дивлѧ́ютсѧ. Ра́дꙋйтесѧ, ꙗ҆́кѡ всѝ бл҃гочести́вїи ѡ҆ и҆́мени ва́шемъ веселѧ́тсѧ.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
