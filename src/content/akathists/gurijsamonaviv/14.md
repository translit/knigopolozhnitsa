---
title: "І҆́косъ з҃"
navigation:
  key: akathists-gurijsamonaviv-14
  title: "І҆́косъ з҃"
  parent: akathists-gurijsamonaviv
  order: 14
type: "akathist"
---

## І҆́косъ з҃:

<red>Н</red>о́выхъ застꙋ́пникѡвъ и҆ ди́вныхъ чꙋдотво́рцевъ вѣ́дꙋще, лю́дїе и҆з̾ гра́да є҆де́са ст҃о́й хра́мъ въ па́мѧть ва́шꙋ созда́ша, въ не́мже и҆ мо́щи ва́ша положи́ша, да всѝ стра́ждꙋщїи по́мощь ѿ ни́хъ почерпа́ютъ: мы́ же та́кожде тве́рдꙋ наде́ждꙋ на ва́съ и҆́мꙋще, взыва́емъ ва́мъ си́це:

<red>Р</red>а́дꙋйтесѧ, дꙋше́вныхъ и҆ тѣле́сныхъ недꙋ́гѡвъ на́шихъ цѣли́телїе. Ра́дꙋйтесѧ, бѣ́сѡвъ ѡ҆ и҆́мени гдⷭ҇ни и҆згони́телїе. Ра́дꙋйтесѧ, є҆ѵⷢ҇льскїѧ и҆́стины бл҃говѣсти́телїе. Ра́дꙋйтесѧ, бжⷭ҇твенныѧ бл҃года́ти носи́телїе. Ра́дꙋйтесѧ, ско́рби мно́ги за и҆́мѧ гдⷭ҇не прїѧ́вшїи. Ра́дꙋйтесѧ, ди́внѡ во ст҃ы́хъ є҆гѡ̀ просїѧ́вшїи.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
