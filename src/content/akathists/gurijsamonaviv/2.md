---
title: "І҆́косъ а҃"
navigation:
  key: akathists-gurijsamonaviv-2
  title: "І҆́косъ а҃"
  parent: akathists-gurijsamonaviv
  order: 2
type: "akathist"
---

## І҆́косъ а҃:

<red>А҆́</red>гг҃лы во пло́ти трⷪ҇цѣ ст҃ѣ́й равночи́сленнїи, любо́вїю къ бг҃ꙋ горѧ́ще і҆́дѡлы попра́сте, вѣ́рꙋ хрⷭ҇то́вꙋ ѹ҆крѣпи́сте, трⷪ҇цꙋ ст҃ꙋ́ю просла́висте: тѣ́мже ѹ҆́бѡ похвалѧ́юще по́двиги ва̑ша, глаго́лемъ ва́мъ си́це:

<red>Р</red>а́дꙋйтесѧ, свѣти́льники бл҃гоче́стїѧ. Ра́дꙋйтесѧ, ѡ҆бличи́тели нече́стїѧ. Ра́дꙋйтесѧ, ѹ҆твержде́нїѧ вѣ́ры хрⷭ҇то́вой. Ра́дꙋйтесѧ, столпы̀ цр҃кви бж҃їѧ. Ра́дꙋйтесѧ, вѣ́рныхъ наде́ждо и҆ застꙋпле́нїе. Ра́дꙋйтесѧ, невѣ́рныхъ стра́хъ и҆ посрамле́нїе.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
