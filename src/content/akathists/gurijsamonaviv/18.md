---
title: "І҆́косъ ѳ҃"
navigation:
  key: akathists-gurijsamonaviv-18
  title: "І҆́косъ ѳ҃"
  parent: akathists-gurijsamonaviv
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи, ꙗ҆́кѡ ры́бы безгла́снїи зри́мъ ѡ҆ ва́съ, ст҃і́и мꙋ́чєницы: недоꙋмѣ́ютъ бо, ка́кѡ въ пꙋсты́ни дꙋ́хомъ вита́ли є҆́сте и҆ посредѣ̀ чл҃вѣ̑къ неꙋсы́пными по́двиги подвиза́стесѧ. Мы́ же ра́дꙋющесѧ, ꙗ҆́кѡ таковы̀ и҆́мамы ѹ҆чи́тели и҆ мл҃твенники, прославлѧ́емъ ва́съ, глаго́люще:

<red>Р</red>а́дꙋйтесѧ, кѷмва́лы сло́ва бж҃їѧ. Ра́дꙋйтесѧ, те́плїи ѡ҆ на́съ пред̾ бг҃омъ хода́таи. Ра́дꙋйтесѧ, і҆ꙋде́євъ и҆ є҆́ллинѡвъ просвѣти́телїе. Ра́дꙋйтесѧ, тридне́внагѡ бжⷭ҇тва бл҃говѣсти́телїе. Ра́дꙋйтесѧ, кро́тости и҆ воздержа́нїѧ ѹ҆чи́телїе. Ра́дꙋйтесѧ, лжѝ и҆ татьбы̀ ѡ҆бличи́телїе.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
