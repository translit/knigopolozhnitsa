---
title: "І҆́косъ г҃"
navigation:
  key: akathists-gurijsamonaviv-6
  title: "І҆́косъ г҃"
  parent: akathists-gurijsamonaviv
  order: 6
type: "akathist"
---

## І҆́косъ г҃:

<red>И҆</red>мѣ́ѧ вѣ́рꙋ во хрⷭ҇та̀ а҆дама́нта твердѣ́йшꙋю и҆ си́лою то́ѧ воѻрꙋжи́вшїисѧ, мꙋ́жественнѡ претерпе́ли є҆́сте, ст҃і́и мꙋ̑ченицы, темни́чныѧ ѹ҆́зы и҆ са́мꙋю сме́рть: сегѡ̀ ра́ди похвалѧ́юще таково́е мꙋ́жество, ѹ҆бл҃жа́емъ ва́съ си́це:

<red>Р</red>а́дꙋйтесѧ, и҆́стинныѧ вѣ́ры и҆сповѣ́дницы. Ра́дꙋйтесѧ, цр҃ствїѧ бж҃їѧ наслѣ́дницы. Ра́дꙋйтесѧ, мꙋ́ченикѡвъ похвало̀. Ра́дꙋйтесѧ, страстоте́рпцєвъ сла́во. Ра́дꙋйтесѧ, ст҃ы́ѧ цр҃кви ѹ҆твержде́нїе. Ра́дꙋйтесѧ, всегѡ̀ ро́да хрⷭ҇тїа́нскагѡ ѹ҆краше́нїѧ.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
