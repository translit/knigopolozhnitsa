---
title: "І҆́косъ ѕ҃"
navigation:
  key: akathists-gurijsamonaviv-12
  title: "І҆́косъ ѕ҃"
  parent: akathists-gurijsamonaviv
  order: 12
type: "akathist"
---

## І҆́косъ ѕ҃:

<red>В</red>ра́жїѧ рабѡ́ты и҆зба́ви на́съ, і҆и҃се жизнода́вче, твои́хъ страда́лєцъ мольба́ми ѹ҆молѧ́емь, ꙗ҆́кѡ да непорабоще́ннꙋ стѧжа́въ ѿ страсте́й дꙋ́шꙋ и҆ тѣ́ло, восхвалѧ́емъ тѣ́хъ скорѣ́йшꙋю по́мощь, ꙗ҆́коже во гро́бѣ затворе́ннꙋю мꙋ́жемъ и҆ сїю̀ ско́ро предвари́вше ѿ сме́рти и҆зба́виша: тѣ́мже взыва́емъ ва́мъ си́це:

<red>Р</red>а́дꙋйтесѧ, неви́ннꙋю женꙋ̀ ѿ лю́тыѧ сме́рти сп҃сшїи. Ра́дꙋйтесѧ, ди́внымъ сп҃се́нїемъ є҆ѧ̀ ѕвѣ́рства мꙋчи́телѧ побѣди́вшїи. Ра́дꙋйтесѧ, ѕла́гѡ мꙋ́жа жесто́кое дѣѧ́нїе ѡ҆бличи́вшїи. Ра́дꙋйтесѧ, и҆ тогѡ̀ вѣ́ровати въ си́лꙋ бг҃а хрⷭ҇тїа́нскагѡ наꙋчи́вшїи. Ра́дꙋйтесѧ, пода́телїе ми́лости то́ѧ тре́бꙋющимъ. Ра́дꙋйтесѧ, стра́жи неꙋсы́пнїи почита́ющихъ па́мѧть ва́шꙋ.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
