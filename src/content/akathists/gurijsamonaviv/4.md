---
title: "І҆́косъ в҃"
navigation:
  key: akathists-gurijsamonaviv-4
  title: "І҆́косъ в҃"
  parent: akathists-gurijsamonaviv
  order: 4
type: "akathist"
---

## І҆́косъ в҃:

<red>Р</red>а́зꙋмъ премꙋ́дръ и҆мѣ́ѧ, ст҃і́и мꙋ̑ченицы, вы́нꙋ трꙋди́шасѧ во сла́вꙋ бж҃їю, ꙗ҆зы́ческое нече́стїе ѡ҆блича́ѧ, и҆щꙋ́щїѧ и҆́стины на пꙋ́ть пра́вый наставлѧ́ѧ и҆ мно́зи невѣ́рныѧ къ бг҃ꙋ и҆́стинномꙋ привлеко́ша: сегѡ̀ ра́ди глаго́лемъ ва́мъ си́це:

<red>Р</red>а́дꙋйтесѧ, насади́телїе и҆́стиннагѡ бг҃опочита́нїѧ. Ра́дꙋйтесѧ, и҆скорени́телїе де́монскагѡ слꙋже́нїѧ. Ра́дꙋйтесѧ, тмы̀ нече́стїѧ ѡ҆бличи́телїе. Ра́дꙋйтесѧ, і҆́дѡльскїѧ пре́лести низложи́телїе. Ра́дꙋйтесѧ, и҆сповѣ́дницы хрⷭ҇то́вы и҆зрѧ́днїи. Ра́дꙋйтесѧ, свѣти́ла вѣ́ры правосла́вныѧ.

<red>Р</red>а́дꙋйтесѧ, гꙋ́рїе, самѡ́не и҆ а҆ві́ве, страстоте́рпцы хрⷭ҇то́вы и҆ ѻ҆би́димыхъ покрови́телїе.
