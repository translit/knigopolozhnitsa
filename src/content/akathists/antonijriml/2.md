---
title: "І҆́косъ а҃"
navigation:
  key: akathists-antonijriml-2
  title: "І҆́косъ а҃"
  parent: akathists-antonijriml
  order: 2
type: "akathist"
---

## І҆́косъ а҃:

<red>А҆́</red>гг҃льски на землѝ пожи́въ, бг҃омꙋ́дре а҆нтѡ́нїе, по́двигомъ до́брымъ подвиза́лсѧ є҆сѝ: крⷭ҇тъ бо на ра́мена взе́мъ, влⷣцѣ хрⷭ҇тꙋ̀ послѣ́довалъ є҆сѝ. Ны́нѣ же предстоѧ̀ прⷭ҇толꙋ сла́вы, моли́сѧ ѡ҆ на́съ, почита́ющихъ тѧ̀ и҆ зовꙋ́щихъ тебѣ̀ сѝце:

<red>Р</red>а́дꙋйсѧ, ꙗ҆́кѡ чистото́ю и҆ ст҃ы́нею а҆́гг҃лѡмъ ѹ҆подо́билсѧ є҆сѝ. Ра́дꙋйсѧ, ꙗ҆́кѡ посто́мъ и҆ бдѣ́нїемъ безстра́стїѧ дости́глъ є҆сѝ. Ра́дꙋйсѧ, свѣти́льниче бж҃е́ственнагѡ свѣ́та. Ра́дꙋйсѧ, мл҃твъ бл҃гово́нное кади́ло. Ра́дꙋйсѧ, вѣ́рныхъ нело́жное ѹ҆твержде́нїе. Ра́дꙋйсѧ, невѣ́рныхъ бг҃омꙋ́дренное ѡ҆бличе́нїе. Ра́дꙋйсѧ, хрⷭ҇тїа́нъ бл҃гоѡти́шное приста́нище. Ра́дꙋйсѧ, бл҃гоче́стїѧ стѣно̀ необори́маѧ. Ра́дꙋйсѧ, крѣ́пкое корми́ло цр҃кве хрⷭ҇то́вы. Ра́дꙋйсѧ, непоколеби́мый сто́лпе правосла́вїѧ. Ра́дꙋйсѧ, а҆пⷭ҇льскихъ преда́нїй вѣ́рный блюсти́телю. Ра́дꙋйсѧ, пра́вилъ седмѝ вселе́нскихъ собо́рѡвъ храни́телю.

<red>Р</red>а́дꙋйсѧ, а҆нтѡ́нїе, вели́кїй и҆ пресла́вный чꙋдотво́рче.
