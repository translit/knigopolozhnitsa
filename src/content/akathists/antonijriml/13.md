---
title: "Конда́къ з҃"
navigation:
  key: akathists-antonijriml-13
  title: "Конда́къ з҃"
  parent: akathists-antonijriml
  order: 13
type: "akathist"
---

## Конда́къ з҃:

<red>Х</red>отѧ́й и҆збра́нъ до́мъ дх҃ꙋ ст҃о́мꙋ себѐ сотвори́ти, потща́лсѧ є҆сѝ тѣ́снымъ и҆ ско́рбнымъ пꙋте́мъ, ведꙋ́щимъ въ жи́знь вѣ́чнꙋю, взе́мъ на ра́мо своѐ крⷭ҇тъ хрⷭ҇то́въ, ше́ствовати, є҆́же бл҃года́тїю бж҃їею ѿ ю҆́ности твоеѧ̀ непоро́чнѡ соверши́въ, дости́глъ є҆сѝ ѹ҆гото́ваннагѡ тебѣ̀ нбⷭ҇нагѡ воздаѧ́нїѧ, и҆ та́мѡ бл҃года́рственнѡ пое́ши бг҃ꙋ: <red>А҆</red>ллилꙋ́їѧ.
