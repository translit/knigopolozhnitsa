---
title: "Конда́къ ѕ҃"
navigation:
  key: akathists-antonijriml-11
  title: "Конда́къ ѕ҃"
  parent: akathists-antonijriml
  order: 11
type: "akathist"
---

## Конда́къ ѕ҃:

<red>С</red>лове́съ є҆ѵⷢ҇льскихъ, є҆́же не и҆ска́ти сла́вы ѿ человѣ̑къ, вѣ́рный храни́тель показа́лсѧ є҆сѝ, бг҃облаже́нне а҆нтѡ́нїе, є҆гда̀ бо ст҃и́тель бж҃їй нїки́та, ѹ҆вѣ́дѣвъ ѡ҆ тебѣ̀, призва̀ къ себѣ̀, вопроша́ѧ: кто̀ є҆сѝ, ѿкꙋ́дꙋ и҆ ка́кѡ прише́лъ; ты̀ ничто́же и҆́но ѿвѣщава́вше, то́чїю кла́нѧѧсѧ, глаго́лаше: простѝ мѧ̀, влады́ко ст҃ы́й, грѣ́шна сꙋ́ща человѣ́ка и҆ стра́нна. Мы́ же, чꙋдѧ́сѧ толи́комꙋ смире́нїю твоемꙋ̀, взы́ваемъ бг҃ꙋ: <red>А҆</red>ллилꙋ́їѧ.
