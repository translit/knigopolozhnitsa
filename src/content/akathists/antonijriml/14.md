---
title: "І҆́косъ з҃"
navigation:
  key: akathists-antonijriml-14
  title: "І҆́косъ з҃"
  parent: akathists-antonijriml
  order: 14
type: "akathist"
---

## І҆́косъ з҃:

<red>Н</red>о́вый вои́стиннꙋ подви́жникъ ꙗ҆ви́лсѧ є҆сѝ въ землѐ рѡссі́йстѣй, ѻ҆́тче на́шъ а҆нтѡ́нїе. Кто̀ и҆зочте́тъ твоѧ̑ по́стничєскїѧ по́двиги; кто̀ не подиви́тсѧ вели́комꙋ смире́нїю твоемꙋ̀; кто̀ ѿ человѣ̑къ возмо́жетъ ст҃ы́ни твоеѧ̀ вели́чїе проповѣ́дати; вои́стиннꙋ съ нб҃сѝ пѣ́снь тебѣ̀ мо́жетъ бы́ти воспѣва́ема, а҆ не ѿ землѝ. Мы́ же, любо́вїю возбꙋжда́еми, дерза́емъ пѣ́ти тебѣ̀ сѝце:

<red>Р</red>а́дꙋйсѧ, земны́й а҆́гг҃ле и҆ нбⷭ҇ный человѣ́че. Ра́дꙋйсѧ, во пло́ти пожи́вый дꙋхо́внѣ, на землѝ нбⷭ҇нѣ. Ра́дꙋйсѧ, всѧ́кꙋю добродѣ́тель дѣ́лы свои́ми и҆з̾ѡбрази́вый. Ра́дꙋйсѧ, дꙋше́вными ѻ҆чи́ма вы́нꙋ гдⷭ҇а созерца́вый. Ра́дꙋйсѧ, пред̾ лице́мъ бж҃їимъ, ꙗ҆́кѡ сы́нъ пред̾ ѻ҆тце́мъ ходи́вый. Ра́дꙋйсѧ, ꙗ҆́кѡ во́инъ пред̾ воево́дою, гото́вый всѧ̑ повелѣ̑ннаѧ твори́ти. Ра́дꙋйсѧ, и҆́го хрⷭ҇то́во возлюби́вый. Ра́дꙋйсѧ, до́брѣ ста́до и҆́ночествꙋющихъ ѹ҆пра́вивый. Ра́дꙋйсѧ, ше́ствовавый ѿ си́лы въ си́лꙋ. Ра́дꙋйсѧ, бг҃а въ сїѡ́нѣ ѹ҆зрѣ́вый. Ра́дꙋйсѧ, є҆ди́нагѡ гдⷭ҇а возлюби́вый. Ра́дꙋйсѧ, ѻ҆́чи своѧ̀ вы́нꙋ къ немꙋ̀ и҆мѣ́вый.

<red>Р</red>а́дꙋйсѧ, а҆нтѡ́нїе, вели́кїй и҆ преславнїй чꙋдотво́рче.
