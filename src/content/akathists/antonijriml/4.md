---
title: "І҆́косъ в҃"
navigation:
  key: akathists-antonijriml-4
  title: "І҆́косъ в҃"
  parent: akathists-antonijriml
  order: 4
type: "akathist"
---

## І҆́косъ в҃:

<red>Р</red>а́зꙋмъ просвѣще́нъ свы́ше и҆мѣ́ѧй, всѣ́мъ се́рдцемъ возлюби́лъ є҆сѝ правосла́внꙋю вѣ́рꙋ. Не терпѧ̀ ви́дѣти въ цр҃кви ри́мстѣй смꙋщє́нїѧ и҆ раздо́ры, и҆ мѧте́жи ве́лїи, восхотѣ́въ ѡ҆ста́вилъ є҆сѝ ѻ҆те́чество и҆ ро́дъ тво́й. Мы́ же, похвалѧ́юще ре́вность твою̀ по вѣ́рѣ, ѻ҆́тче а҆нтѡ́нїе, ра́достнѡ взыва́емъ тѝ:

<red>Р</red>а́дꙋйсѧ, прⷣбныхъ вели́кихъ ѻ҆тцє́въ послѣ́дователю. Ра́дꙋйсѧ, ѿстꙋпле́нїй ри́мскихъ ѡ҆бличи́телю. Ра́дꙋйсѧ, безмо́лвїѧ люби́телю. Ра́дꙋйсѧ, пꙋсты́нный на мо́ри и҆ на сꙋ́ши жи́телю. Ра́дꙋйсѧ, де́нь и҆ но́щь на ка́мни моли́выйсѧ. Ра́дꙋйсѧ, не и҆мѣ́вый кꙋ́щи, нижѐ покро́ва. Ра́дꙋйсѧ, пꙋсты́ннымъ ѕла́комъ пита́выйсѧ. Ра́дꙋйсѧ, по́стникѡ́въ похвало̀. Ра́дꙋйсѧ, наста́вниче бг҃омꙋ́дрїѧ. Ра́дꙋйсѧ, мона́шествꙋющихъ сла́во. Ра́дꙋйсѧ, ско́рый къ ѡ҆свобожде́нїю ѿ мїрски́хъ сѣте́й споспѣ́шниче. Ра́дꙋйсѧ, наде́жный хода́таю на́мъ црⷭ҇твїѧ нбⷭ҇нагѡ.

<red>Р</red>а́дꙋйсѧ, а҆нтѡ́нїе, вели́кїй и҆ пресла́вный чꙋдотво́рче.
