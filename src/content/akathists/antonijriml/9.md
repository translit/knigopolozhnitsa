---
title: "Конда́къ є҃"
navigation:
  key: akathists-antonijriml-9
  title: "Конда́къ є҃"
  parent: akathists-antonijriml
  order: 9
type: "akathist"
---

## Конда́къ є҃:

<red>Б</red>г҃оте́чнꙋю ѕвѣздꙋ̀ мнѧ́сѧ зрѣ́ти вы́спрь во ѡ҆́блацѣхъ прчⷭ҇тꙋю влⷣчицꙋ на́шꙋ бцⷣꙋ, превѣ́чнагѡ млⷣнца на рꙋка́хъ держа́щꙋю: бы́въ ве́сь въ ра́дости дꙋхо́вней, прⷣбне а҆нтѡ́нїе, небре́глъ є҆сѝ ѡ҆ стра́шнѣмъ посредѣ̀ во́лнъ морски́хъ пла́ванїи: но а҆́ки внѣ̀ тѣ́ла сы́й, забы̀ себѐ, ѹ҆слажда́емый видѣ́нїемъ цр҃и́цы нбⷭ҇ныѧ, и҆ ѿ тоѧ̀ лꙋче́ю нѣ́коею бж҃е́ственною ѡ҆зарѧ́емь, пѣ́лъ є҆сѝ бг҃ꙋ: <red>А҆</red>ллилꙋ́їѧ.
