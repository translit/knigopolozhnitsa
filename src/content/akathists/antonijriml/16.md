---
title: "І҆́косъ и҃"
navigation:
  key: akathists-antonijriml-16
  title: "І҆́косъ и҃"
  parent: akathists-antonijriml
  order: 16
type: "akathist"
---

## І҆́косъ и҃:

<red>В</red>е́сь ꙗ҆влѧ́ешисѧ всѣ̑мъ вои́стиннꙋ помо́щникъ, бг҃оно́се а҆нтѡ́нїе. Ты́ бо при́снѡ ца́рствꙋѧ со хрⷭ҇то́мъ, и҆ ѡ҆ на́съ грѣ́шныхъ мл҃твы къ немꙋ̀ возсыла́ѧ, не то́чїю припа́дающихъ къ цѣльбонѡ́снымъ моще́мъ твои́мъ, но и҆ дале́че ѿстоѧ́щихъ, призыва́ющихъ же всечⷭ҇тно́е и҆́мѧ твоѐ, предста́тельствомъ твои́мъ соблюда́еши ѿ всѧ́кагѡ ѕла̀. Тѣ́мже во ѹ҆миле́нїи зове́мъ тѝ:

<red>Р</red>а́дꙋйсѧ, прибѣ́жище на́ше во всѣ́хъ напа́стехъ. Ра́дꙋйсѧ, ско́рый помо́щниче всѣ́хъ въ бѣда́хъ сꙋ́щихъ. Ра́дꙋйсѧ, цѣли́телю болѣ́зней дꙋше́вныхъ вкꙋ́пе тѣле́сныхъ. Ра́дꙋйсѧ, на неви̑димыѧ враги̑ на́шѧ си́льный побо́рниче. Ра́дꙋйсѧ, посѣти́телю въ не́мощи лежа́щихъ. Ра́дꙋйсѧ, ѹ҆тѣ́шителю всѣ́хъ скорбѧ́щихъ. Ра́дꙋйсѧ, ꙗ҆́кѡ тобо́ю предстае́тъ рыда́нїе. Ра́дꙋйсѧ, ꙗ҆́кѡ тобо́ю подае́тсѧ ра́дость. Ра́дꙋйсѧ, ꙗ҆́кѡ хрⷭ҇тꙋ̀ до́блественнѡ послѣ́довалъ є҆сѝ. Ра́дꙋйсѧ, ꙗ҆́кѡ сладча́йшемꙋ і҆и҃сꙋ до конца̀ послꙋжи́лъ є҆сѝ. Ра́дꙋйсѧ, ꙗ҆́кѡ наслажда́ешисѧ лицезрѣ́нїѧ бж҃їѧ. Ра́дꙋйсѧ, ꙗ҆́кѡ сподо́билсѧ є҆сѝ зрѣ́ти невече́рнїй де́нь црⷭ҇твїѧ є҆гѡ̀.

<red>Р</red>а́дꙋйсѧ, а҆нтѡ́нїе, вели́кїй и҆ пресла́вный чꙋдотво́рче.
