---
title: "Конда́къ а҃і"
navigation:
  key: akathists-antonijriml-21
  title: "Конда́къ а҃і"
  parent: akathists-antonijriml
  order: 21
type: "akathist"
---

## Конда́къ а҃і:

<red>П</red>ѣ́нїе бл҃года́рственное хрⷭ҇тꙋ бг҃ꙋ, тѧ̀, ѻ҆́тче а҆нтѡ́нїе, прославлѧ́юще, правосла́внїи прино́сѧтъ, ꙗ҆́кѡ мно́гихъ чꙋде́съ творе́цъ ты̀ ꙗ҆ви́лсѧ є҆сѝ: слѣпы̑ѧ просвѣща́ѧ, немощны̑е и҆сцѣлѧ́ѧ, больны́е врачꙋ́ѧ, бѣ́сныѧ ѿ бѣсѡ́въ свобожда́ѧ, толи́кѡ си́льнѣ, ꙗ҆́кѡ и҆ не ѹ҆ приведє́ннымъ къ тебѣ̀ бы́вшимъ бѣ̑снымъ, є҆щѐ на пꙋтѝ де́мѡни ѿ ни́хъ ѿбѣга́хꙋ, и҆ ктомꙋ̀ не возвраща́хꙋсѧ, боѧ́щесѧ въ тебѣ̀ си́лы бж҃їѧ, ю҆́же вы́нꙋ въ нб҃сѣ́хъ прославлѧ́ѧ, вопїе́ши бг҃ꙋ: <red>А҆</red>ллилꙋ́їѧ.
