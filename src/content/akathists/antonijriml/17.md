---
title: "Конда́къ ѳ҃"
navigation:
  key: akathists-antonijriml-17
  title: "Конда́къ ѳ҃"
  parent: akathists-antonijriml
  order: 17
type: "akathist"
---

## Конда́къ ѳ҃:

<red>В</red>сѧ̑кїѧ трꙋды̀ и҆ ско́рби до́блественнѡ претерпѣ́лъ є҆сѝ, ѻ҆́тче а҆нтѡ́нїе, ше́ствꙋѧ по пꙋтѝ сп҃се́нїѧ до масти́тыѧ ста́рости. На землѝ невеще́ственное житїѐ показа́лъ є҆сѝ, и҆ во пло́ти а҆́ки безпло́тенъ ꙗ҆ви́лсѧ є҆сѝ: сегѡ̀ ра́ди мно́гихъ чꙋде́съ творє́нїѧ ѿ гдⷭ҇а прїе́мь, чи́стою и҆ бг҃олюбе́зною дꙋше́ю твое́ю къ нбⷭ҇нымъ причте́нъ є҆сѝ си́ламъ, и҆ кꙋ́пнѡ съ ни́ми пое́ши ны́нѣ всеси́льномꙋ бг҃ꙋ: <red>А҆</red>ллилꙋ́їѧ.
