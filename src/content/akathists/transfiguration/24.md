---
title: "І҆́косъ в҃і"
navigation:
  key: akathists-transfiguration-24
  title: "І҆́косъ в҃і"
  parent: akathists-transfiguration
  order: 24
type: "akathist"
---

## І҆́косъ в҃і:

<red>П</red>ою́ще пречⷭ҇тыѧ пло́ти твоеѧ̀ пресла́вное преѻбраже́нїе, прославлѧ́емъ бж҃е́ственнꙋю сла́вꙋ твою̀ на ѳавѡ́рѣ ꙗ҆вле́ннꙋю, поклонѧ́емсѧ присносꙋ́щней си́лѣ твое́й и҆ бж҃ествꙋ̀, є҆го́же зарю̀ ма́лꙋю та́мѡ ѡ҆бнажи́лъ є҆сѝ, хрⷭ҇те, и҆ вѣ́рꙋемъ съ петро́мъ, ꙗ҆́кѡ ты̀ є҆сѝ вои́стинꙋ хрⷭ҇то́съ, сн҃ъ бг҃а жива́гѡ, прише́дый въ мі́ръ грѣ́шныѧ сп҃сти, тѣ́мъ же и҆ вопїе́мъ съ ни́мъ и҆з̾ глꙋбины̀ дꙋшѝ: добро̀ на́мъ ѕдѣ̀ бы́ти съ тобо́ю. Сегѡ̀ ра́ди не посрамѝ на́съ въ тѧ̀ пра́во вѣ́рꙋющихъ, ѻ҆ба́че немо́щныхъ и҆ пло́тїю ѡ҆бло́женныхъ и҆ покры́й на́съ свѣ́томъ бг҃осїѧ́нныѧ пло́ти твоеѧ̀, съ любо́вїю зовꙋ́щихъ тебѣ̀ си́це:

<red>І҆</red>и҃се, со́лнце незаходи́мое, на ѳавѡ́рѣ возше́дшее, твои́мъ бж҃е́ственнымъ сїѧ́нїемъ ѡ҆сїѧ́й мѧ̀. І҆и҃се, свѣ́те несокрыва́емый въ преѻбраже́нїи ꙗ҆вле́нный, твоеѧ̀ бл҃года́ти причаще́нїемъ согре́й мѧ̀. І҆и҃се, хра́ме предвѣ́чный нбⷭ҇нагѡ і҆ерⷭ҇ли́ма, въ ски́нїю бж҃їю съ чл҃вѣ́ки вселѝ мѧ̀ і҆и҃се, цвѣ́те бл҃гово́нный ра́ѧ всест҃а́гѡ, нбⷭ҇ными а҆рома́тами ст҃ы́ни и҆ чистоты̀ ѡ҆бл҃гоꙋха́й мѧ̀. І҆и҃се, ѻ҆гню̀ чисти́тельный, нб҃о и҆ зе́млю ѿ всѧ́кїѧ скве́рны ѡ҆чи́стити хотѧ́й, ѿ скве́рны пло́ти и҆ дꙋ́ха ѡ҆чи́сти мѧ̀ і҆и҃се, ка́меню вседрагі́й, го́рнїй сїѡ́нъ вмѣ́стѡ со́лнца красото́ю бж҃е́ственною ѡ҆свѣща́ти и҆мѣ́ѧй, ѿ зрѣ́нїѧ и҆ны́ѧ красоты̀ па́че тебѣ̀ и҆зба́ви мѧ̀.

<rubric>І҆и҃се, превѣ́чный бж҃е, добро̀ на́мъ всегда̀ бы́ти под̾ кро́вомъ бл҃года́ти твоеѧ̀.</rubric>
