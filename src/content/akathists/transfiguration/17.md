---
title: "Конда́къ ѳ҃"
navigation:
  key: akathists-transfiguration-17
  title: "Конда́къ ѳ҃"
  parent: akathists-transfiguration
  order: 17
type: "akathist"
---

## Конда́къ ѳ҃:

<red>В</red>сѐ є҆стество̀ смѧте́сѧ, зрѧ̀ твоѐ пресла́вное на ѳавѡ́рѣ преѻбраже́нїе, хрⷭ҇тѐ спⷭ҇е: а҆́гг҃ли, незри́мѡ предстоѧ́ще, со стра́хомъ и҆ тре́петомъ слꙋжа́хꙋ тебѣ̀, нб҃са ѹ҆боѧ́шасѧ, подви́жесѧ и҆ тре́петна бы́сть всѧ̀ землѧ̀, ви́дѧщи сла́вꙋ гдⷭ҇а, гора̀ ѳавѡ́ръ, пре́ждѣ мра́чна и҆ ды́мна, свѣ́тлымъ ѻ҆́блакомъ покрыва́шесѧ, на не́йже пречи́стїи но́зѣ твоѝ стоѧ́сте, ѹ҆ченицы̀ же твоѝ, гдⷭ҇и, не терпѧ́ще зрѣ́ти нестерпи́магѡ зра́ка твоегѡ̀, поверго́ша себѣ̀ до́лꙋ на зе́млю, лица̀ покрыва́юще, до́ндеже ты̀ са́мъ, ви́дѣнїю сконча́вшꙋсѧ, воздви́глъ є҆сѝ ѧ҆̀, тебѣ̀ вопїю́щихъ: <red>А҆</red>ллилꙋ́їа.
