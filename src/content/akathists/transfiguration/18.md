---
title: "І҆́косъ ѳ҃"
navigation:
  key: akathists-transfiguration-18
  title: "І҆́косъ ѳ҃"
  parent: akathists-transfiguration
  order: 18
type: "akathist"
---

## І҆́косъ ѳ҃:

<red>В</red>ѣті̑и сꙋемꙋ́дреннїи, бл҃года́тїею непросвѣще́ннїи, не мо́гꙋтъ разꙋмѣ́ти твоегѡ̀ пресла́внагѡ преѻбраже́нїѧ та́инства, гдⷭ҇и. Сегѡ̀ ра́ди, є҆гда̀ со ѹ҆ченикѝ сходи́лъ є҆сѝ съ горы̀, дню̀ возсїѧва́ти начина́ющꙋ, ты̀ заповѣ́далъ є҆сѝ дрꙋ́гѡмъ твои́мъ, да никомꙋ́же повѣ́дѧтъ ви́дѣнїѧ бы́вшагѡ, до́ндеже по прїѧ́тїи страда́нїѧ и҆ сме́рти воскре́снеши въ тре́тїй де́нь ѿ гро́ба. И҆ ті́и ѹ҆молча́ша, и҆ никомꙋ́же возвѣсти́ша въ ты́ѧ днѝ ничесо́же ѿ тѣ́хъ, ꙗ҆́же ви́дѣша и҆ слы́шаша, ѻ҆ба́че то́чїю въ се́рдцѣ свое́мъ вопїѧ́хꙋ тебѣ̀ си́це:

<red>І҆</red>и҃се, во всегѡ̀ а҆да́ма ѡ҆болкі́йсѧ, ѡ҆черне́вшее дре́влѣ є҆стество̀ чл҃вѣ́че просвѣтѝ. І҆и҃се, во ѻ҆́блацѣ, ѻ҆́гни и҆ мра́цѣ носи́мый, твое́ю свѣ́тлостїю ве́сь мра́къ дꙋше́вный въ на́съ потребѝ. І҆и҃се, сїѧ́нїемъ бж҃е́ственнагѡ шꙋ́ма а҆пⷭ҇лы твоѧ̀ ѹ҆слади́вый, ѹ҆слажда́й на́съ всегда̀ глаго́лами бж҃е́ственнагѡ твоегѡ̀ ѿкрове́нїѧ. І҆и҃се, росода́тельнымъ ѻ҆́блакомъ ѹ҆ченикѝ твоѝ просвѣти́вый, просвѣща́й на́съ всегда̀ зарѧ́ми пресла́внагѡ твоегѡ̀ преѻбраже́нїѧ. І҆и҃се, пречи́стыми нога́ми твои́ми го́рꙋ ѳавѡ́рскꙋю ѡ҆ст҃и́вый, напра́ви но́зѣ на́ша на при́сное слꙋже́нїе тебѣ̀. І҆и҃се, съ непови́нными рꙋка́ми на го́рꙋ твою̀ восходи́ти повелѣ́вый, возбꙋдѝ рꙋ́цѣ на́ши на моли́твенное воздѣѧ́нїе горѣ̀.

<rubric>І҆и҃се, превѣ́чный бж҃е, добро̀ на́мъ всегда̀ бы́ти под̾ кро́вомъ бл҃года́ти твоеѧ̀.</rubric>
