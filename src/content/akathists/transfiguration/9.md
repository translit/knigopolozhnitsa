---
title: "Конда́къ є҃"
navigation:
  key: akathists-transfiguration-9
  title: "Конда́къ є҃"
  parent: akathists-transfiguration
  order: 9
type: "akathist"
---

## Конда́къ є҃:

<red>Б</red>г҃оте́чнѣй ѕвѣздѣ̀ въ нощѝ возсїѧ́вшей, ѹ҆подо́бисѧ, свѣтода́вче гдⷭ҇и, неизрече́нное ѡ҆сїѧ́нїе пречи́стыѧ пло́ти твоеѧ̀, є҆гда̀ ѹ҆ченикѡ́мъ спѧ́щимъ и҆ но́щи, ѹ҆жѐ ко ѹ҆́трꙋ приближа́ющейсѧ, ты̀ возноси́лъ є҆сѝ ѻ҆ц҃ꙋ̀ твоемꙋ̀ на высотѣ̀ горы̀ преми́рнꙋю моли́твꙋ свою̀. Тогда̀ просвѣти́сѧ лицѐ твоѐ, ꙗ҆́кѡ со́лнце, и҆ ри́зы твоѧ̀ бы́ша блеща́щѧсѧ, бѣлы̀ ѕѣлѡ̀, ꙗ҆́кѡ снѣ́гъ. А҆пⷭ҇ли же ѿ наше́дшїѧ бж҃е́ственный си́лы ѹ҆бꙋди́вшесѧ, ѹ҆ви́дѣша сла́вꙋ твою̀, ꙗ҆́кѡ є҆диноро́днагѡ ѿ ѻ҆ц҃а̀, и҆спо́лнь бл҃года́ти и҆ и҆́стины, и҆ стоѧ́хꙋ тре́петни, пою́ще тебѣ̀: <red>А҆</red>ллилꙋ́їа.
