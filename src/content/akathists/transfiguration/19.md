---
title: "Конда́къ і҃"
navigation:
  key: akathists-transfiguration-19
  title: "Конда́къ і҃"
  parent: akathists-transfiguration
  order: 19
type: "akathist"
---

## Конда́къ і҃:

<red>С</red>пⷭ҇тѝ хотѧ́й мі́ръ, на ѳавѡ́рѣ преѻбрази́лсѧ є҆сѝ на́съ ра́ди, гдⷭ҇и, да сотвори́ши ны̀ досто́йны ѹ҆гото́ванныѧ и҆збра́ннымъ твои́мъ нбⷭ҇ныѧ сла́вы и҆ да преѻбрази́ши тѣ́ло сми́ренїѧ на́шегѡ, ꙗ҆́кѡ бы́ти є҆мꙋ̀ соѻбра́знꙋ тѣ́лꙋ сла́вы твоеѧ̀ во ѻ҆́бщее всѣ́хъ воскресе́нїе и҆ въ безконе́чномъ твое́мъ цр҃ствїи, є҆́же ѹ҆гото́валъ є҆сѝ ѿ сложе́нїѧ мі́ра лю́бѧщимъ тѧ̀, въ не́мже да сподо́биши и҆ на́съ, ꙗ҆́кѡ мѡѷсе́ѧ и҆ и҆лїю̀ на ѳавѡ́рѣ лице́мъ къ лицꙋ̀ лицезрѣ́ти тѧ̀ и҆ со всѣ́ми ст҃ы́ми воспѣва́ти тебѣ̀ вѣ́чнꙋю пѣ́снь: <red>А҆</red>ллилꙋ́їа.
