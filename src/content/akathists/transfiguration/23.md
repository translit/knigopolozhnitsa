---
title: "Конда́къ в҃і"
navigation:
  key: akathists-transfiguration-23
  title: "Конда́къ в҃і"
  parent: akathists-transfiguration
  order: 23
type: "akathist"
---

## Конда́къ в҃і:

<red>Б</red>лⷣть твою̀ пода́ждь мнѣ̀, і҆и҃се бж҃е мо́й, ю҆́же на ѳавѡ́рѣ да́ровалъ є҆сѝ и҆збра́ннымъ ѹ҆ченикѡ́мъ твои́мъ петрꙋ̀, і҆ѡа́ннꙋ и҆ і҆а́кѡвꙋ, и҆ прїимѝ на́съ, ꙗ҆́коже ѻ҆́ныхъ, да ѡ҆блече́ннїи си́лою твое́ю свы́ше и҆ дх҃омъ ст҃ы́мъ просвѣще́ннїи, се́рдце же чи́сто и҆́мꙋщи и҆ дꙋ́хъ ѡ҆бновле́нъ, взы́демъ на мы́сленный ѳавѡ́ръ, восходѧ́ще ѿ си́лы въ си́лꙋ, наипа́че же въ постѣ̀ и҆ моли́твѣ подвиза́ющесѧ, въ цѣломꙋ́дрїи же и҆ въ чистотѣ̀ пребыва́юще, и҆ та́мѡ да воспоѣ́мъ тебѣ̀: <red>А҆</red>ллилꙋ́їа.
