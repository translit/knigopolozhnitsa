---
title: "І҆́косъ з҃"
navigation:
  key: akathists-transfiguration-14
  title: "І҆́косъ з҃"
  parent: akathists-transfiguration
  order: 14
type: "akathist"
---

## І҆́косъ з҃:

<red>Н</red>о́ваѧ ви́дѣвше и҆ пресла́внаѧ на ѳавѡ́рѣ бы́вшаѧ, словесѐ твоегѡ̀, влⷣко гдⷭ҇и, самови́дцы и҆ слꙋ́ги, и҆ гла́съ ѻ҆ч҃ескїй и҆ шꙋ́мъ и҆з̾ ѻ҆́блака слы́шавше, ѹ҆жа́сни бы́ша и҆ но́вымъ свѣтоли́тїемъ внеза́пꙋ ѡ҆свѣща́хꙋсѧ, дрꙋ́гъ дрꙋ́га зрѧ́хꙋ, ѹ҆дивлѧ́ющесѧ и҆ къ землѝ па́дше ни́цъ, тебѣ̀ влⷣцѣ всѧ́ческихъ поклони́шасѧ, похвалы̀ тебѣ̀ возсыла́ѧ таковы́ѧ:

<red>І҆</red>и҃се, ѻ҆́бразе пресвѣ́тлыѧ ѵ҆поста́си ѻ҆́ч҃їѧ, преѻ́брази мра́чное и҆ нечи́стое житїѐ моѐ. І҆и҃се, сла́вы ѻ҆ч҃їѧ сїѧ́нїе, просвѣтѝ па́дшꙋю и҆ во тмꙋ̀ воглꙋ́бльшꙋюсѧ дꙋ́шꙋ мою̀. І҆и҃се ди́вный и҆ стра́шный во сла́вѣ бж҃е́ственнагѡ зра́ка твоегѡ̀, тлѣ́нїемъ растлѣ́нный дꙋше́вный на́шъ зра́къ ѡ҆бновѝ. І҆и҃се ти́хїй, любвѝ по́лный, неизрече́нною свѣ́тлостїю пло́ти твоеѧ̀ всю̀ нечистотꙋ̀ пло́ти моеѧ̀ па́че снѣ́га ѹ҆бѣлѝ. І҆и҃се, свѣ́те безнача́льный, во свѣ́тѣ твое́мъ, на ѳавѡ́рѣ ꙗ҆вле́нномъ, свѣ́тъ покажѝ на́мъ ѻ҆ц҃а̀. І҆и҃се, свѣ́те неизмѣ́нный, въ незри́момъ свѣ́тѣ цр҃ства твоегѡ̀, свѣ́тъ покажѝ на́мъ и҆ дх҃а.

<rubric>І҆и҃се, превѣ́чный бж҃е, добро̀ на́мъ всегда̀ бы́ти под̾ кро́вомъ бл҃года́ти твоеѧ̀.</rubric>
