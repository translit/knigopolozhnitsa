---
title: "І҆́косъ и҃"
navigation:
  key: akathists-transfiguration-16
  title: "І҆́косъ и҃"
  parent: akathists-transfiguration
  order: 16
type: "akathist"
---

## І҆́косъ и҃:

<red>В</red>е́сь бы́лъ є҆сѝ ѿ вы́шнихъ, неисче́тный сло́ве бж҃їй, є҆гда̀ пречⷭ҇таѧ пло́ть твоѧ̀ преѻбража́шасѧ на ѳавѡ́рѣ, но и҆ ѿ ни́жнихъ ника́коже ѿстꙋпи́лъ є҆сѝ, є҆гда̀ ѿше́дшимъ прⷪ҇ро́кѡмъ и҆ ви́дѣнїю ѹ҆жѐ сконча́вшꙋсѧ, ты̀ пристꙋпи́лъ є҆сѝ къ лежа́щимъ стра́ха ра́ди на землѝ твои́мъ ѹ҆ченикѡ́мъ, и҆ рꙋко́ю коснꙋ́всѧ и҆̀хъ, глаго́лалъ є҆сѝ и҆́мъ: воста́ните, не бо́йтесѧ. Ѹ҆чени́цы же, возве́дше ѻ҆́чи своѝ и҆ никого́же ви́дѣвше, то́чїю тебѣ̀ є҆ди́нагѡ съ ни́ми сꙋ́щагѡ, возра́довахꙋсѧ ѕѣлѡ̀ и҆ возблагодари́ша бг҃а, пою́ще тебѣ̀ такова́ѧ:

<red>І҆</red>и҃се, и҆мѣ́ѧй глаго́лы живота̀ вѣ́чнагѡ, всегда̀ пребꙋ́ди съ на́ми во стра́нствїи земно́мъ. І҆и҃се, насы́тивый на́съ зра́комъ твоегѡ̀ бж҃ества̀, не ѡ҆ста́ви на́съ си́рыхъ на слꙋже́нїи твое́мъ. І҆и҃се, пре́ждѣ крⷭ҇та̀ твоегѡ̀ та́йнꙋ во́льнагѡ страда́нїѧ ѹ҆ѧсни́вый, пода́ждь на́мъ всегда̀ па́мѧтовати твоѐ на́съ ра́ди и҆стоща́нїе. І҆и҃се, пре́ждѣ є҆́же ѹ҆мре́ти, на́мъ сла́вꙋ твою̀ показа́вый, пода́ждь на́мъ всегда̀ да разꙋмѣ́ти твоеѧ̀ пло́ти ѡ҆боже́нїе. І҆и҃се, ѻ҆́бразе непреме́нный сꙋ́щагѡ, ѡ҆бновѝ въ дꙋ́ши мое́й вожделѣ́ннагѡ зра́ка твоегѡ̀ ѻ҆́бразъ и҆ подо́бїе. І҆и҃се, печа́те равноѻбра́знаѧ ѻ҆ц҃а̀, запечатле́й во пло́ти мое́й неизрече́нныѧ доброты̀ твоеѧ̀ бл҃гоѻбра́зїе.

<rubric>І҆и҃се, превѣ́чный бж҃е, добро̀ на́мъ всегда̀ бы́ти под̾ кро́вомъ бл҃года́ти твоеѧ̀.</rubric>
