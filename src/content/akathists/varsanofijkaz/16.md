---
title: "І҆́косъ и҃"
navigation:
  key: akathists-varsanofijkaz-16
  title: "І҆́косъ и҃"
  parent: akathists-varsanofijkaz
  order: 16
type: "akathist"
---

## І҆́косъ и҃:

<red>В</red>е́сь бы́лъ є҆сѝ бж҃їй, ст҃и́телю, є҆гда̀ поста́вленъ бы́лъ є҆сѝ во є҆пⷭ҇копа бг҃оспаса́емомꙋ гра́дꙋ тфе́ри, слꙋжа̀ бг҃ꙋ тѣ́ломъ и҆ дꙋше́ю: тѣ́ло и҆знꙋрѧ́ѧ посто́мъ и҆ непреста́ннымъ трꙋдомъ, дꙋ́шꙋ же пита́ѧ мл҃твою и҆ сло́вомъ бж҃їимъ. тѣ́мже прїимѝ ѿ на́съ сицева́ѧ:

<red>Р</red>а́дꙋйсѧ, свѣти́льниче тферскі́ѧ це́ркве: ра́дꙋйсѧ, до́брый є҆ѧ̀ па́стырю. Ра́дꙋйсѧ, слове́сныхъ ѻ҆ве́цъ мꙋ́дрый пита́телю: ра́дꙋйсѧ, вѣ́рный хрⷭ҇то́въ подража́телю. Ра́дꙋйсѧ, а҆пⷭ҇тлѡвъ наслѣ́дниче: ра́дꙋйсѧ, неꙋтоми́мый дѣ́лателю ни́вы бж҃їѧ. Ра́дꙋйсѧ, бл҃говременный є҆ѧ̀ напои́телю: ра́дꙋйсѧ, ѻ҆ч҃ескихъ преда́нїй храни́телю. Ра́дꙋйсѧ, вѣ́ры хрⷭ҇то́вы правосла́вный ѹ҆чи́телю: ра́дꙋйсѧ, стро́гїй поста̀ блюсти́телю. Ра́дꙋйсѧ, ѻ҆́бразъ вѣ́рꙋющимъ въ тебѣ̀ само́мъ написа́вый: ра́дꙋйсѧ, неꙋсы́пный мл҃твенниче ѡ҆ ста́дѣ твое́мъ.

<red>Р</red>а́дꙋйсѧ, варсоно́фїе, каза́нский чꙋдотво́рче!
