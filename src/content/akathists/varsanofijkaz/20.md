---
title: "І҆́косъ і҃"
navigation:
  key: akathists-varsanofijkaz-20
  title: "І҆́косъ і҃"
  parent: akathists-varsanofijkaz
  order: 20
type: "akathist"
---

## І҆́косъ і҃:

<red>С</red>тѣна̀ и҆ крѣ́пкое ѡ҆гражде́нїе бы́лъ є҆сѝ, ст҃и́телю, каза́нскїѧ твоеѧ̀ ѡ҆би́тели, ѿвраща́ѧ ѿ неѧ̀ всѐ бѣды̑ и҆ напа́сти ст҃ы́ми твои́ми мл҃твами, и҆ примѣ́ромъ свои́мъ ѹ҆твержда́ѧ въ бра́тїи бл҃гоче́стїе и҆ ст҃ость. тѣ́мже по до́лгꙋ вопїе́мъ тѝ:

<red>Р</red>а́дꙋйсѧ, сто́лпе благоче́стїѧ: ра́дꙋйсѧ, трꙋдолюби́вый мл҃твенниче. Ра́дꙋйсѧ, поста̀ и҆ моли́твы ѹ҆чи́телю: ра́дꙋйсѧ, ми́лостыни ще́дрый раздаѧ́телю. Ра́дꙋйсѧ, благочи́нїѧ цр҃ко́вногѡ ревни́телю: ра́дꙋйсѧ, наста́вниче мона́хѡвъ предо́брый. Ра́дꙋйсѧ, неопꙋсти́тельный посѣти́телю є҆жедне́вныѧ слꙋ̑жбы бж҃їѧ: ра́дꙋйсѧ, земны́й а҆́гг҃еле и҆ нбⷭ҇ный человѣ́че. Ра́дꙋйсѧ, ѿ землѝ на нб҃о возлетѣ́вый: ра́дꙋйсѧ, и҆ по сме́рти твое́й на́съ не ѡ҆ставлѧ́ѧй. Ра́дꙋйсѧ, при́сный на́шъ благодѣ́телю: ра́дꙋйсѧ, всегда́шнїй на́шъ во хрⷭ҇тѣ наста́вниче и҆ попечи́телю.

<red>Р</red>а́дꙋйсѧ, варсоно́фїе, каза́нский чꙋдотво́рче!
