---
title: "І҆́косъ а҃і"
navigation:
  key: akathists-varsanofijkaz-22
  title: "І҆́косъ а҃і"
  parent: akathists-varsanofijkaz
  order: 22
type: "akathist"
---

## І҆́косъ а҃і:

<red>С</red>вѣтопрїе́мный свѣти́льникъ и҆́стиннагѡ свѣ́та сꙋ́щымъ на землѝ ꙗ҆влѧ́ешисѧ, ст҃и́телю варсоно́фїе, просвѣща́еши бо се́рдца вѣ́рныхъ и҆ ра́зꙋмꙋ бжⷭ҇твенномꙋ всѧ̑ наставлѧ́еши, поꙋча́ѧ и҆ на́съ ра́достнѡ взыва́ти тебѣ̀:

<red>Р</red>а́дꙋйсѧ, ст҃и́телю, предстоѧ́й прⷭ҇то́лꙋ бж҃їю: ра́дꙋйсѧ, прест҃ы́ѧ трⷪ҇цы присноблаже́нный слꙋжи́телю. Ра́дꙋйсѧ, предстоѧ́й и҆ послѣ́дꙋѧй а҆́гнцꙋ бж҃їю: ра́дꙋйсѧ, мт҃ре бж҃їѧ собесѣ́дниче. Ра́дꙋйсѧ, херꙋві́мѡвъ и҆ серафі́мѡвъ соо́бщниче: ра́дꙋйсѧ, а҆рха́гг҃лѡвъ и҆ а҆́гг҃лѡвъ сослꙋжи́телю. Ра́дꙋйсѧ, предте́чи гдⷭ҇нѧ спредстоѧ́телю: ра́дꙋйсѧ, а҆пⷭ҇тлѡвъ подража́телю. Ра́дꙋйсѧ, мч҃нкѡвъ соревнова́телю: ра́дꙋйсѧ, ст҃и́телей равностоѧ́телю. Ра́дꙋйсѧ, прпⷣбныхъ ѹ҆краше́нїе: ра́дꙋйсѧ, всѣ́хъ ст҃ы́хъ сожи́телю.

<red>Р</red>а́дꙋйсѧ, варсоно́фїе, каза́нский чꙋдотво́рче!
