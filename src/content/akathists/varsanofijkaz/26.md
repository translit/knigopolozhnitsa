---
title: "Мл҃тва"
navigation:
  key: akathists-varsanofijkaz-26
  title: "Мл҃тва"
  parent: akathists-varsanofijkaz
  order: 26
type: "akathist"
---

## Мл҃тва:

<versal>П</versal>рини́кни, ст҃и́телю варсоно́фїе, съ го́рнихъ селе́нїй на притека́ющихъ къ ра́цѣ моще́й твои́хъ и҆ вонмѝ моле́нїю и҆́хъ: ѹ҆молѝ гдⷭ҇а бг҃а дарова́ти всѣ̑мъ на́мъ, є҆́же ко сп҃се́нїю на́шемꙋ мы̀ про́симъ ѹ҆ негѡ̀ при ст҃ы́хъ моща́хъ твои́хъ. бꙋ́ди всѣ̑мъ на́мъ застꙋ́пникъ и҆ хода́тай въ нꙋжда́хъ на́шихъ и҆ проше́нїѧхъ. ѹ҆молѝ гдⷭ҇а бг҃а дарова́ти крѣ́пкїй и҆ ненарꙋши́мый ми́ръ, благочи́нїе, просвѣще́нїе ѹ҆мѡ́въ и҆ серде́цъ, и҆ землѝ плодоно́сїе, па́стырємъ ст҃ы́ню, зако́намъ пра́вдꙋ и҆ си́лꙋ, военача́льникѡмъ мꙋ́дрость и҆ непобѣди́мое мꙋ́жество, градонача́льникѡмъ сꙋ́дъ, во́инствꙋ пре́данность вѣ́рѣ и҆ ѻ҆те́чествꙋ, и҆ неѡдоли́мꙋю хра́брость, всѣ̑мъ же правосла̑внымъ хрⷭ҇тїа́нѡмъ здра́вїе и҆ бл҃гоче́стїе. сохранѧ́й ѡ҆би́тель твою̀ ст҃ꙋ́ю ѿ всѣ́хъ навѣ́тѡвъ вра́жїихъ, да сло́вомъ и҆ дѣ́ломъ прославлѧ́етсѧ въ не́й всест҃о́е и҆́мѧ ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
