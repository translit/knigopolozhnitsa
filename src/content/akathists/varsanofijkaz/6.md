---
title: "І҆́косъ г҃"
navigation:
  key: akathists-varsanofijkaz-6
  title: "І҆́косъ г҃"
  parent: akathists-varsanofijkaz
  order: 6
type: "akathist"
---

## І҆́косъ г҃:

<red>И҆</red>мѣ́ѧ во ѹ҆́ме и҆ се́рдце твое́мъ є҆ди́наго бг҃а, ты̀, ст҃и́телю, всѧ̑ кра̑снаѧ мі́ра сегѡ̀ презрѣ́лъ є҆сѝ и҆ ѹ҆едине́нїе съ нестѧжа́нїемъ крѣ́пкѡ возлю́билъ є҆сѝ, слꙋжа̀ бг҃ꙋ посто́мъ и҆ мл҃твою. тѣ́мже вопїе́мъ тѝ:

<red>Р</red>а́дꙋйсѧ, гдⷭ҇а бг҃а вѣ́рный слꙋжи́телю: ра́дꙋйсѧ, ве́сь ѹ҆́мъ тво́й бг҃омы́слїемъ ѡ҆свѧти́вый. Ра́дꙋйсѧ, ѹ҆се́рдный и҆ вѣ́рный во́ли хрⷭ҇то́вой и҆спо́лнителю: ра́дꙋйсѧ, премꙋ́дрый мона́хѡвъ наста́вниче. Ра́дꙋйсѧ, до́брый ѡ҆ ни́хъ попечи́телю: ра́дꙋйсѧ, дѣ́вства и҆ чистоты̀ храни́телю. Ра́дꙋйсѧ, люби́миче бра́тїи твоеѧ̀: ра́дꙋйсѧ, ѡ҆́бразе и҆ подви́жниче добродѣ́телей. Ра́дꙋйсѧ, зерца́ло єѵⷢ҇льскагѡ соверше́нства: ра́дꙋйсѧ, жи́вый сви́тче зако́на бж҃їѧ. Ра́дꙋйсѧ, вѣ́рный подража́телю хрⷭ҇то́въ.

<red>Р</red>а́дꙋйсѧ, варсоно́фїе, каза́нский чꙋдотво́рче!
