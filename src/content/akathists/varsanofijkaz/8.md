---
title: "І҆́косъ д҃"
navigation:
  key: akathists-varsanofijkaz-8
  title: "І҆́косъ д҃"
  parent: akathists-varsanofijkaz
  order: 8
type: "akathist"
---

## І҆́косъ д҃:

<red>С</red>лы́шавъ ѡ҆ свѧто́мъ житїѝ твое́мъ, ца́рь і҆ѡа́ннъ ра́довасѧ, ꙗ҆́кѡ рѡссі́ѧ и҆мѧ́ше таковы́ѧ потае́нныѧ ѹ҆гѡ́дники бж҃їѧ, и҆ не таѧ́й свѣти́льника под̾ спꙋ́домъ, ѹ҆стро́и тебѐ бы́ти и҆гꙋ́мена пѣсно́шскїѧ ѡ҆би́тели. мы́ же, ра́дꙋѧсь, вопїе́мъ тѝ:

<red>Р</red>а́дꙋйсѧ, свѣти́льниче, и҆з̾ под̾ спꙋ́да на свѣ́щникъ поста́вленный: ра́дꙋйсѧ, мл҃твенниче неꙋсы́пный. Ра́дꙋйсѧ, врачꙋ̀ ра́нъ серде́чныхъ прозорли́вый: ра́дꙋйсѧ, цѣли́телю грѣхо́вныхъ недꙋ́гѡвъ. Ра́дꙋйсѧ, великодꙋ́шный стропти́вости препобѣди́телю: ра́дꙋйсѧ, сострада́тельный и҆ терпѣли́вый бра́тїи твоеѧ̀ люби́телю. Ра́дꙋйсѧ, невиди́мыхъ врагѡ́въ мꙋ́дрый прогони́телю: ра́дꙋйсѧ, бл҃гоговѣ́йный бж҃їй слꙋжи́телю. Ра́дꙋйсѧ, бл҃гочи́нїѧ монастырскагѡ мꙋ́дрый ѹ҆строи́телю: ра́дꙋйсѧ, ѡ҆бра́дованный посѣще́нїемъ твоеѧ̀ ѡ҆би́тели ѿ царѧ̀ держа́внагѡ. Ра́дꙋйсѧ, ѡбра́довавый є҆гѡ̀ твои́мъ бл҃гоговѣ́нїемъ и҆ смире́нїемъ: ра́дꙋйсѧ, а҆́гг҃ле во ѡ҆́бразѣ человѣ́честѣмъ.

<red>Р</red>а́дꙋйсѧ, варсоно́фїе, каза́нский чꙋдотво́рче!
