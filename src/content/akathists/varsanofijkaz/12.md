---
title: "І҆́косъ ѕ҃"
navigation:
  key: akathists-varsanofijkaz-12
  title: "І҆́косъ ѕ҃"
  parent: akathists-varsanofijkaz
  order: 12
type: "akathist"
---

## І҆́косъ ѕ҃:

<red>В</red>озсїѧ̀ въ каза́ни просвѣще́нїе и҆́стины и҆ ѿгна̀ ѿ неѧ̀ тмꙋ̀ нечє́стїѧ хрⷭ҇то́съ, и҆́стинный бг҃ъ на́шъ, є҆мꙋ́же въ се́мъ ѹ҆се́рднѡ послꙋжи́лъ є҆сѝ, ст҃и́телю. тѣ́мже взыва́емъ тѝ си́це:

<red>Р</red>а́дꙋйсѧ, насади́телю ни́вы хрⷭ҇то́вы въ странѣ̀ нечє́стїѧ: ра́дꙋйсѧ, напои́телю ѻ҆́ной живы́ми вода́ми хрⷭ҇то́ва ѹ҆че́нїѧ. Ра́дꙋйсѧ, ничто́же себѣ̀ восписꙋ́ѧй, но всѧ̑ къ є҆ди́номꙋ бг҃ꙋ ѿносѧ́й: ра́дꙋйсѧ, вождю̀ вѡ́инства хрⷭ҇тѡ́ва, посека́ющагѡ всѧ̑ проти́вныѧ си́лы нечє́стїѧ. Ра́дꙋйсѧ, а҆́гг҃еле, по́сланный ѿ бг҃а ко и҆стребле́нїю пле́велъ на ни́вѣ є҆гѡ̀: ра́дꙋйсѧ, дрꙋ́же бжі҃й, жела́ющїй всѣ̑мъ сп҃се́нїѧ. Ра́дꙋйсѧ, бл҃года́тный врачꙋ̀ дꙋ́шъ и҆ тѣле́съ: ра́дꙋйсѧ, кро́ткїй ѹ҆каза́телю лжи́вости магомета́нскїѧ вѣ́ры держащымсѧ є҆ѧ̀. Ра́дꙋйсѧ, мꙋ́дрый ѹдостовери́телю въ бжⷭ҇твенности вѣ́ры хрⷭ҇тїа́нскїѧ: ра́дꙋйсѧ, невѣ́рныхъ ѹ҆чи́телю вѣ́ры въ прест҃ꙋ́ю трⷪ҇цꙋ. Ра́дꙋйсѧ, свѣти́ло, сїѧ́ющее на тве́рди каза́нскїѧ ѻ҆́бласти: ра́дꙋйсѧ, теплото̀, согрѣва́ющаѧ всѣ́хъ, притека́ющихъ къ тебѣ̀, любо́вїю.

<red>Р</red>а́дꙋйсѧ, варсоно́фїе, каза́нский чꙋдотво́рче!
