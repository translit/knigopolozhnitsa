---
title: "І҆́косъ а҃"
navigation:
  key: akathists-varsanofijkaz-2
  title: "І҆́косъ а҃"
  parent: akathists-varsanofijkaz
  order: 2
type: "akathist"
---

## І҆́косъ а҃:

<red>А҆</red>гг҃елѡвъ творе́цъ и҆ всѣ́ѧ тва̑ри содѣ́тель ꙗ҆вѝ тѧ̀ цр҃кви свое́й свѧтѣ́й но́ваго ст҃и́телѧ и҆ чꙋдотво́рца, и҆мꙋ́щаго къ немꙋ̀ дерзнове́нїе моли́ть ѡ҆б̾ и҆збавле́нїи на́съ ѿ всѧ́кихъ бѣ́дъ и҆ скорбе́й. сегѡ̀ ра́ди восхвалѧ́емъ тѧ̀ си́це:

<red>Р</red>а́дꙋйсѧ, бл҃гослове́нное ча́до бл҃гочести́вагѡ ѻ҆тца̀, сподо́бившагосѧ благода́ти сщ҃е́нства: ра́дꙋйсѧ, бл҃года́тный воспи́танниче бл҃гоговѣ́йнагѡ ѹ҆чи́телѧ. Ра́дꙋйсѧ, ѡ҆роше́нный блгⷣтїю, лїѧ́вшеюсѧ ѿ є҆гѡ̀ наставле́нїй: ра́дꙋйсѧ, ѻ҆́троче, прїѧ́вшїй въ се́рдце твоѐ нача́ло премꙋ́дрости. Ра́дꙋйсѧ, ꙗ҆́кѡ то́ю всѧ̑ бꙋ́ѧѧ ю҆́ности ѿ се́рдца твоегѡ̀ ѿгна́лъ є҆сѝ: ра́дꙋйсѧ, ско́рѡ и҆ спѣ́шнѡ навы́кнꙋвый наказа́нїю зако́на бж҃їѧ. Ра́дꙋйсѧ, ра́зꙋмомъ и҆ добродѣ́тельнымъ житїе́мъ пресвѧто́е и҆́мѧ бж҃їе просла́вивый: ра́дꙋйсѧ, ра́досте и҆ ѹ҆тѣше́нїе твои̑мъ роди́телємъ. Ра́дꙋйсѧ, крі́не, возращенный на землѝ длѧ ра́йскихъ селе́нїй: ра́дꙋйсѧ, мл҃твенниче на́шъ ѹ҆се́рдный. Ра́дꙋйсѧ, крѣ́пкїй на́шъ застꙋ́пниче: ра́дꙋйсѧ, мꙋ́дрый и҆ кро́ткїй на́шъ наста́вниче.

<red>Р</red>а́дꙋйсѧ, варсоно́фїе, каза́нский чꙋдотво́рче!
