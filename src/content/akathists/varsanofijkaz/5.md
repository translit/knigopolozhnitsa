---
title: "Конда́къ г҃"
navigation:
  key: akathists-varsanofijkaz-5
  title: "Конда́къ г҃"
  parent: akathists-varsanofijkaz
  order: 5
type: "akathist"
---

## Конда́къ г҃:

<red>С</red>и́лꙋ хрⷭ҇та̀ спⷭ҇телѧ, влекꙋ́щꙋю къ немꙋ̀, ѹ҆разꙋмѣ́въ, ст҃и́телю, ты̀ дꙋше́ю и҆ тѣ́ломъ семꙋ̀ влече́нїю послѣ́довалъ є҆сѝ, и҆ ꙗ҆́кѡ а҆́гг҃елъ, на крилѣ́хъ поста̀ и҆ моли́твы къ немꙋ̀ воспари́лъ є҆сѝ, непреста́ннѡ воспѣва́ѧ бг҃ꙋ: <red>А҆</red>ллилꙋ́їа.
