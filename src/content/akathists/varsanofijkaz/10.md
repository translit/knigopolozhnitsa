---
title: "І҆́косъ є҃"
navigation:
  key: akathists-varsanofijkaz-10
  title: "І҆́косъ є҃"
  parent: akathists-varsanofijkaz
  order: 10
type: "akathist"
---

## І҆́косъ є҃:

<red>В</red>и́дѣша тѧ̀, ст҃и́телю, правосла́внїи жи́тели гра́да каза́ни ѹ҆строѧ́ющаго въ не́й пе́рвꙋю ѡ҆би́тель во и҆́мѧ бг҃олѣ́пнагѡ сп҃сова преѡбраже́нїѧ, и҆ въ бл҃гоговѣ́йной ра́дости ѡ҆ гдⷭ҇ѣ, творѧ́щемъ ди́внаѧ дѣла̀ своѧ̀, вопїѧ́хꙋ тебѣ̀ си́це:

<red>Р</red>а́дꙋйсѧ, нече́стїѧ ре́вностный и҆скорени́телю: ра́дꙋйсѧ, бл҃гоче́стїѧ ѹ҆се́рдный ревни́телю. Ра́дꙋйсѧ, магоме́дѡвы тмы̑ ди́вный прогони́телю: ра́дꙋйсѧ, свѣ́та хрⷭ҇то́ва ре́вностный распространи́телю. Ра́дꙋйсѧ, пе́рвыѧ ѡ҆би́тели въ каза́ни ѹ҆строи́телю: ра́дꙋйсѧ, ди́вный и҆збра́нниче бж҃їй. Ра́дꙋйсѧ, блгⷣть и҆ млⷭ҇ть гдⷭ҇ню въ бра́тїи твое́й водвори́вый: ра́дꙋйсѧ, число̀ и҆́нокѡвъ ѹ҆мно́живый. Ра́дꙋйсѧ, бла҃гочи́нїѧ цр҃ко́внагѡ блюсти́телю: ра́дꙋйсѧ, пѣ́нїѧ бжⷭ҇твеннагѡ и҆скꙋ́сный ѹ҆чи́телю. Ра́дꙋйсѧ, безчи̑нїѧ и҆ нечє́стїѧ мꙋ́дрый ѡ҆бличи́телю.

<red>Р</red>а́дꙋйсѧ, варсоно́фїе, каза́нский чꙋдотво́рче!
