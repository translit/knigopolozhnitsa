---
title: "І҆́косъ д҃"
navigation:
  key: akathists-zhirovitsk-8
  title: "І҆́косъ д҃"
  parent: akathists-zhirovitsk
  order: 8
type: "akathist"
---

## І҆́косъ д҃:

<red>С</red>лы́шавшїе лю́дїе, ꙗ҆́кѡ ꙗ҆вле́ннаѧ тобо́ю і҆кѡ́на да́ромъ чꙋде́съ преизбы́точествꙋетъ, съ вѣ́рою и҆ ѹ҆пова́нїемъ на млⷭ҇рдїе твоѐ къ не́й притека́ютъ и҆ бога́тствомъ щедрѡ́тъ твои́хъ ѡ҆богати́вшесѧ, воспѣва́ютъ тѝ хва́лꙋ таковꙋ́ю:

<red>Р</red>а́дꙋйсѧ, мт҃и млⷭ҇рдїѧ, мо́ре щедрѡ́тъ хрⷭ҇тїа́нѡмъ и҆злива́ющаѧ. Ра́дꙋйсѧ, ра́дость всемꙋ̀ мі́рꙋ приносѧ́щаѧ. Ра́дꙋйсѧ, сщ҃е́нное прибѣ́жище вѣ́рныхъ. Ра́дꙋйсѧ, пода́тельнице бл҃гъ вѣ́чныхъ. Ра́дꙋйсѧ, ѹ҆слади́тельнице го́рестей на́шихъ. Ра́дꙋйсѧ, крѣ́пкое воста́нїе всѣ́хъ па́дшихъ. Ра́дꙋйсѧ, и҆знемога́ющихъ застꙋ́пнице и҆ ѹ҆крѣ́пленїе. Ра́дꙋйсѧ, въ страда́нїѧхъ на́шихъ при́сное ѹ҆тѣше́нїе.

<red>Р</red>а́дꙋйсѧ, премлⷭ҇рднаѧ бцⷣе, предста́тельство на́ше и҆ всера́достное застꙋпле́нїе.
