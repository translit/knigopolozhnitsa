---
title: "І҆́косъ ѕ҃"
navigation:
  key: akathists-zhirovitsk-12
  title: "І҆́косъ ѕ҃"
  parent: akathists-zhirovitsk
  order: 12
type: "akathist"
---

## І҆́косъ ѕ҃:

<red>В</red>озсїѧ́вшимъ лꙋче́мъ свѣтоза́рнымъ пꙋ́ть житїѧ̀ бл҃гонра́вственнагѡ ѡ҆за́рѧющимъ, ꙗ҆ви́сѧ всечтⷭ҇наѧ ѡ҆би́тель жирови́цкаѧ, под̾ кро́вомъ ст҃ы́ни твоеѧ̀, бг҃омт҃и, воздви́гнꙋтаѧ. Се́й бо до́мъ по́двигѡвъ и҆́ноческихъ, и҆ ѹ҆чи́лище бжⷭ҇твеннагѡ разꙋме́нїѧ ю҆́ношамъ, ѡ҆свѣтѝ зе́млю лито́вскꙋю лꙋча́ми и҆́стиннагѡ бг҃овѣ́дѣнїѧ, да всѝ тебѣ̀, ѹ҆ма̀ бжⷭ҇твеннагѡ насади́тельницꙋ, та́кѡ воспою́тъ въ пѣ́снѧхъ достохва́льныхъ:

<red>Р</red>а́дꙋйсѧ, бг҃ороди́тельнице свѣ́та непостижи́магѡ. Ра́дꙋйсѧ, зарѣ̀ со́лнца незаходи́магѡ. Ра́дꙋйсѧ, лѣ́ствице, къ нб҃сѝ возводѧ́щаѧ. Ра́дꙋйсѧ, немꙋ́дрыхъ ра́зꙋмомъ бжⷭ҇твеннымъ ѹ҆мꙋдрѧ́ющаѧ. Ра́дꙋйсѧ, ѹ҆чи́лище бл҃гоче́стїѧ въ странѣ̀ на́шей насади́тельнице. Ра́дꙋйсѧ, въ позна́нїи ѹ҆че́нїй хрⷭ҇то́выхъ премꙋ́драѧ рꙋководи́тельнице. Ра́дꙋйсѧ, дꙋшъ вѣ́рныхъ бл҃года́тнѡ пита́ющаѧ. Ра́дꙋйсѧ, вѣ́рныѧ млеко́мъ премꙋ́дрости насыща́ющаѧ.

<red>Р</red>а́дꙋйсѧ, премлⷭ҇рднаѧ бцⷣе, предста́тельство на́ше и҆ всера́достное застꙋпле́нїе.
