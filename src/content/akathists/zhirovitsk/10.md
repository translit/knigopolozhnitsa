---
title: "І҆́косъ є҃"
navigation:
  key: akathists-zhirovitsk-10
  title: "І҆́косъ є҃"
  parent: akathists-zhirovitsk
  order: 10
type: "akathist"
---

## І҆́косъ є҃:

<red>В</red>и́дѣвши стра́нное и҆ пресла́вное чꙋдо і҆кѡ́ною твое́ю ꙗ҆влѧ́емое, пречⷭ҇таѧ, є҆гда̀ дѣви́ца нѣ́каѧ и҆ри́на, въ болѣ́зни сꙋ́щаѧ, подви́гшисѧ на поклоне́нїе ст҃ы́нѣ твое́й, на пꙋтѝ ѹ҆мре, и҆ є҆гда̀ и҆́нѡцы нача́та совѣрша́ти чи́нъ погребе́нїѧ є҆ѧ̀ пред̾ і҆кѡ́ною твое́ю, воскре́се, всѝ лю́дїи со тре́петомъ восклица́хꙋ:

<red>Р</red>а́дꙋйсѧ, сло́во жи́зни пло́тїю роди́вшаѧ. Ра́дꙋйсѧ, мл҃твами твои́ми ме́ртвꙋю рабꙋ̀ твою̀ воскреси́вшаѧ. Ра́дꙋйсѧ, ковче́же жи́зни на́шеѧ, ѿ пото́па сме́ртнагѡ на́съ сохранѧ́ющаѧ. Ра́дꙋйсѧ, ра́зꙋме пресвѣ́тлый, сла́дости жи́зни вѣ́чныѧ позна́нїе на́мъ да́рꙋющїй. Ра́дꙋйсѧ, і҆кѡ́ною твое́ю и҆сто́чники чꙋде́съ вели́кихъ на́мъ ꙗ҆влѧ́ющаѧ. Ра́дꙋйсѧ, тмꙋ̀ лю́тыхъ ѡ҆бсто́ѧнїй ѿ почита́ющихъ ю҆̀ ѿгонѧ́ющаѧ. Ра́дꙋйсѧ, зна́меньми непостижи́мыми молѧ́щихсѧ тѝ ѡ҆бодрѧ́ющаѧ. Ра́дꙋйсѧ, мт҃рними щедро́тами всѣ́хъ прибѣга́ющихъ къ тебѣ̀ посѣща́ющаѧ.

<red>Р</red>а́дꙋйсѧ, премлⷭ҇рднаѧ бцⷣе, предста́тельство на́ше и҆ всера́достное застꙋпле́нїе.
