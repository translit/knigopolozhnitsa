---
title: "І҆́косъ а҃"
navigation:
  key: akathists-zhirovitsk-2
  title: "І҆́косъ а҃"
  parent: akathists-zhirovitsk
  order: 2
type: "akathist"
---

## І҆́косъ а҃:

<red>А҆</red>рха́гг҃лъ гаврїи́лъ, съ нб҃съ посла́нный къ тебѣ̀, дв҃о чⷭ҇таѧ вѣща̀ тѝ: Ра́дꙋйсѧ, бл҃агода́тнаѧ гдⷭ҇ь съ тобо́ю. Мы́ же бл҃гада́тїю бж҃їею чрез̾ тебѣ̀ ѡ҆заре́ннїи, восхва́лимъ тѧ̀ пѣ́сньми сицевы̑ми:

<red>Р</red>а́дꙋйсѧ, пред̾избра́ннаѧ пре́ждѣ вѣкѡ́въ совѣ́томъ бж҃їимъ. Ра́дꙋйсѧ, а҆́гнице, роди́вшаѧ а҆́гнца бж҃їѧ, взе́млющагѡ грѣхѝ мі́ра. Ра́дꙋйсѧ, сокро́вищнице сп҃се́нїѧ на́шего, превы́сшаѧ си́лъ а҆́гг҃льскихъ. Ра́дꙋйсѧ, ѻ҆трокови́це пренепоро́чнаѧ и҆ мт҃рь свѣ́та. Ра́дꙋйсѧ, горо̀ несѣко́маѧ, и҆сто́чникъ воды̀ живы́ѧ и҆сточи́вшаѧ. Ра́дꙋйсѧ, ра́ю цвѣтоно́сный, бжⷭ҇твенное дре́во жи́зни произрасти́вшаѧ. Ра́дꙋйсѧ, бг҃оѡбра́дованнаѧ мт҃и, ра́дость нб҃ꙋ и҆ землѝ роди́вшаѧ. Ра́дꙋйсѧ, си́лою всевы́шнѧгѡ ѡ҆сѣне́ннаѧ, бжⷭ҇твенный кла́съ, спⷭ҇тлѧ мі́рꙋ, прозѧ́бшаѧ.

<red>Р</red>а́дꙋйсѧ, премлⷭ҇рднаѧ бцⷣе, предста́тельство на́ше и҆ всера́достное застꙋпле́нїе.
