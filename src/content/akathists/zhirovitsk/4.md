---
title: "І҆́косъ в҃"
navigation:
  key: akathists-zhirovitsk-4
  title: "І҆́косъ в҃"
  parent: akathists-zhirovitsk
  order: 4
type: "akathist"
---

## І҆́косъ в҃:

<red>Р</red>а́зꙋмомъ не ѹ҆разꙋме́въ та́йны чꙋде́снагѡ ꙗ҆вле́нїѧ на дре́вѣ і҆кѡ́ны твоеѧ̀, пречⷭ҇таѧ бцⷣе, скры̀ боѧ́ринъ солта́нъ въ ковче́гѣ ꙗ҆вле́нный тобо́ю пречⷭ҇тный ѻ҆́бразъ тво́й. Ты́ же, дв҃о бг҃оро́дице, сꙋгꙋ́бымъ ꙗ҆вле́нїемъ на то́мъ же дре́вѣ і҆кѡ́ны сеѧ̀ вразꙋми́ла є҆сѝ є҆гѡ̀, да всѝ позна́ютъ да́ръ млⷭ҇рдїѧ лю́демъ тобо́ю ниспосыла́емый, и҆ въ весе́лїи возопїю́тъ:

<red>Р</red>а́дꙋйсѧ, кла́дезю неисчерпа́емыѧ ра́дости. Ра́дꙋйсѧ, цвѣ́те бл҃гоꙋха́нный неизрече́нный сла́дости. Ра́дꙋйсѧ, а҆́ки дре́вомъ жи́зни, вѣ́рныѧ дꙋхо́внѡ ѹ҆слажда́ющаѧ. Ра́дꙋйсѧ, бога́тство невесо́мое всѣ́мъ чтꙋ́щимъ ю҆̀ подава́ющаѧ. Ра́дꙋйсѧ, бл҃года́ти твоеѧ̀ и҆ млⷭ҇ти заблꙋ́ждшихъ не лиша́ющаѧ: Ра́дꙋйсѧ, покро́вомъ твои́мъ всѣ́хъ притека́ющихъ къ і҆кѡ́нѣ твое́й ѡ҆сѣнѧ́ющаѧ. Ра́дꙋйсѧ, гла́сꙋ моле́нїѧ всѣ́хъ скорбѧ́щихъ послꙋ́шнаѧ. Ра́дꙋйсѧ, мт҃и млⷭ҇рдїѧ, неѡскꙋ́днаѧ.

<red>Р</red>а́дꙋйсѧ, премлⷭ҇рднаѧ бцⷣе, предста́тельство на́ше и҆ всера́достное застꙋпле́нїе.
