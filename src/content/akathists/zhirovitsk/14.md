---
title: "І҆́косъ з҃"
navigation:
  key: akathists-zhirovitsk-14
  title: "І҆́косъ з҃"
  parent: akathists-zhirovitsk
  order: 14
type: "akathist"
---

## І҆́косъ з҃:

<red>Д</red>и́вное вои́стинꙋ промышле́нїе ꙗ҆ви́ла є҆сѝ. бцⷣе, вѣ́рнымъ твои́мъ, є҆гда̀ бо ѡ҆би́тель жирови́цкаѧ лѣ́стнѡ и҆ наси́лїемъ ѿ правосла́вїѧ ѿгоро́жена бы́сть, застꙋпле́нїемъ твои́мъ па́ки вда́десѧ лю́дємъ правосла́внымъ. Сегѡ̀ ра́ди всѝ пра́выѧ вѣ́ры покло́нницы, притеклѝ къ пречⷭ҇томꙋ ѻ҆́бразꙋ твоемꙋ̀ съ весе́лїемъ воспѣ́ша:

<red>Р</red>а́дꙋйсѧ, въ ско́рбныхъ ѡ҆бстоѧ́нїѧхъ наде́жное на́ше прибѣ́жище. Ра́дꙋйсѧ, и҆́щꙋщимъ сп҃се́нїѧ ти́хое приста́нище. Ра́дꙋйсѧ, со а҆пⷭ҇тѡлы вѣ́ры хрⷭ҇то́вы насади́тельнице. Ра́дꙋйсѧ, глꙋбины̀ сло́ва бж҃їѧ премꙋ́драѧ ѹ҆чи́тельнице. Ра́дꙋйсѧ, свѣти́льникъ трисо́лнечнагѡ свѣ́та, и҆́стиною на́съ ѡ҆зарѧ́ющїй. Ра́дꙋйсѧ, сто́лпе ѻ҆́гненный, пꙋ́ть пра́выѧ вѣ́ры на́мъ показꙋ́ющїй. Ра́дꙋйсѧ, ѿ па́гꙋбныхъ ѹ҆че́нїй на́ше ѡ҆хране́нїе. Ра́дꙋйсѧ, дꙋшевре́дныхъ ѹ҆че́нїй посрамле́нїе.

<red>Р</red>а́дꙋйсѧ, премлⷭ҇рднаѧ бцⷣе, предста́тельство на́ше и҆ всера́достное застꙋпле́нїе.
