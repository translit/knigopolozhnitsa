---
title: "І҆́косъ і҃"
navigation:
  key: akathists-zhirovitsk-20
  title: "І҆́косъ і҃"
  parent: akathists-zhirovitsk
  order: 20
type: "akathist"
---

## І҆́косъ і҃:

<red>С</red>тѣно́ю крѣ́пкою цр҃кви правосла́вней бы́ла є҆сѝ, прест҃а́ѧ дв҃о, во днѝ тѧ́жкихъ и҆спыта́нїй є҆ѧ̀: те́мъ же мо́лимъ тѧ̀: застꙋпѝ, покро́й и҆ соблюдѝ ю҆̀ и҆ во днѝ на́ши лꙋка́вы ѿ вра́гъ ѕлоко́зненныхъ, возстаю́щихъ на ню̀, да всѝ ра́достно ѡ҆ тебѣ̀ возопїе́мъ:

<red>Р</red>а́дꙋйсѧ, цр҃кве хрⷭ҇товы ѡ҆гражде́нїе и҆ правосла́вїѧ побо́рнице. Ра́дꙋйсѧ, ꙗ҆́кѡ застꙋпле́нїемъ твои́мъ цр҃ковь свѣ́тло красꙋ́етсѧ. Ра́дꙋйсѧ, ꙗ҆́кѡ ѿстꙋ́пницы вѣ́ры праѻте́ческїѧ тобо́ю вразꙋмлѧ́ютсѧ: Ра́дꙋйсѧ, ꙗ҆́кѡ тобо́ю ко́зни врагѡ́въ правосла́вїѧ посрамлѧ́ютсѧ. Ра́дꙋйсѧ, ꙗ҆́кѡ вразꙋмле́нїемъ твои́мъ и҆́стиннаѧ вѣ́ра въ странѣ̀ на́шей насажда́етсѧ. Ра́дꙋйсѧ, ꙗ҆́кѡ пы́шꙋщаѧ на ню̀ ѕло́ба вра́жїѧ ѹ҆тиша́етсѧ. Ра́дꙋйсѧ, твѣ́рдое правосла́вїѧ ѹ҆крѣпле́нїе. Ра́дꙋйсѧ, є҆рети́чествꙋющихъ посрамле́нїе.

<red>Р</red>а́дꙋйсѧ, премлⷭ҇рднаѧ бцⷣе, предста́тельство на́ше и҆ всера́достное застꙋпле́нїе.
