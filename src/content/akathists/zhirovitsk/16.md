---
title: "І҆́косъ и҃"
navigation:
  key: akathists-zhirovitsk-16
  title: "І҆́косъ и҃"
  parent: akathists-zhirovitsk
  order: 16
type: "akathist"
---

## І҆́косъ и҃:

<red>В</red>сѝ къ покро́вꙋ твоемꙋ̀ прибѣга́ющїи, не ѿхо̀дѧтъ ѿ тебѣ̀ то́щи и҆ не ѹ҆слы́шаны: ты̀ бо, бг҃омт҃и, ско́рби мт҃рнїѧ при крⷭ҇тѣ̀ сн҃а твоегѡ̀ воспрїѧ́вшаѧ, ве́си тѧготꙋ̀ скорбе́й на́шихъ. Тѣ́мже къ тебѣ̀, мт҃и, въ ско́рби и҆скꙋше́нней, ꙗ҆́кѡ ѻ҆́бщницы ско́рби и҆ страда́нїй сн҃а твоегѡ̀, та́кѡ взыва́емъ:

<red>Р</red>а́дꙋйсѧ, ненаде́ѧнныхъ наде́ѧнїе. Ра́дꙋйсѧ, ско́рбныхъ ѹ҆тѣше́нїе. Ра́дꙋйсѧ, печа́ли на́ша ѹ҆толѧ́щаѧ. Ра́дꙋйсѧ, всемꙋ̀ мі́рꙋ ра́дость дарꙋ́ющаѧ. Ра́дꙋйсѧ, въ бѣда́хъ сꙋ́щимъ рꙋ́кꙋ по́мощи ско́ро подава́ющаѧ. Ра́дꙋйсѧ, мт҃рнюю любо́вь и҆ млⷭ҇рдїе на́мъ ꙗ҆влѧ́ющаѧ. Ра́дꙋйсѧ, твои́ми моли́твами пред̾ бг҃омъ на́ша застꙋ́пница. Ра́дꙋйсѧ, въ напа́стѣхъ превели́каѧ защи́тнице.

<red>Р</red>а́дꙋйсѧ, премлⷭ҇рднаѧ бцⷣе, предста́тельство на́ше и҆ всера́достное застꙋпле́нїе.
