---
title: "Конда́къ є҃"
navigation:
  key: akathists-zhirovitsk-9
  title: "Конда́къ є҃"
  parent: akathists-zhirovitsk
  order: 9
type: "akathist"
---

## Конда́къ є҃:

<red>Б</red>г҃оте́чнѣй ѕвѣздѣ̀, съ восто́ка возсїѧ́вшей, подо́бна бы́ла є҆сѝ, прест҃аѧ дв҃о, є҆гда̀ въ лꙋчеза̑рнемъ сїѧ́нїи во ѻ҆́бразе жены̀ красоты̀ неизрече́нныѧ ꙗ҆ви́ласѧ є҆сѝ дѣ́тємъ, ѹ҆казꙋ́ѧ мѣ́стѡ ꙗ҆вле́нїѧ пречтⷭ҇ны́ѧ і҆кѡ́ны твоеѧ̀, чꙋде́сно тобо́ю ѿ ѻ҆гнѧ̀ сохране́нныѧ. Не лиши́ла є҆сѝ и҆ ма́лыхъ си́хъ твоеѧ̀ бл҃госты́ни, поꙋча́ѧ и҆̀хъ ѡ҆ вели́комъ млⷭ҇рдїи твое́мъ, да, подража́юще дѣ́тємъ і҆и҃левымъ, восклица́вшимъ хрⷭ҇тꙋ̀: ѻ҆са́нна, воспою́тъ ѡ҆ тебѣ̀ хвалꙋ̀ бг҃ꙋ. <red>А҆</red>ллилꙋ́їа.
