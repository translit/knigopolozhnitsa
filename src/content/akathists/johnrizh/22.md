---
title: "І҆́косъ а҃і"
navigation:
  key: akathists-johnrizh-22
  title: "І҆́косъ а҃і"
  parent: akathists-johnrizh
  order: 22
type: "akathist"
---

## І҆́косъ а҃і:

<red>С</red>вѣтоза́рнꙋю свѣщꙋ̀ во мра́цѣ житїѧ̀ сꙋ́щымъ, зри́мъ тѧ̀, бг҃о́мъ прославле́нїе, ѻ҆́ч҃е на́шъ і҆ѡа́нне, ты́ бо побѣдоно́снѡ пꙋ́ть страда́нїй проше́дъ, ѿ хрⷭ҇та̀ ѹ҆вѣнча́лсѧ є҆сѝ. И҆ ны́нѣ на нб҃сѣ́хъ, ѹ҆ прⷭ҇то́ла бж҃їѧ, въ со́нмѣ ст҃ы́хъ ѡ҆ на́съ при́снѡ хода́тайствꙋеши. Мы̀ же, земні́и, по достоѧ́нїю просла́вити тѧ̀ не могꙋ́ще и҆ недоꙋмѣ́нїемъ ѡ҆б̾ѧ́ти бы́вше, вопїе́мъ тѝ:

<red>Р</red>а́дꙋйсѧ, ѡ҆ тебѣ̀ же возра́довашесѧ а҆́гг҃ли: ра́дꙋйсѧ, є҆мꙋ́же ѹ҆диви́шасѧ человѣ́цы. Ра́дꙋйсѧ, кова́рства вра́жїѧ ѡ҆бличи́телю: ра́дꙋйсѧ, слꙋ̑гъ а҆́довыхъ посрами́телю. Ра́дꙋйсѧ, по бз҃ѣ и҆ прест҃ѣ́й бцⷣѣ всѐ на́ше ѹ҆пова́нїе: ра́дꙋйсѧ, во ю҆до́ли се́й земно́й на́ше ѹ҆тѣше́нїе. Ра́дꙋйсѧ, мч҃ническагѡ пресвѣ́тлагѡ собо́ра сїѧ́ющаѧ ѕвѣздо̀: ра́дꙋйсѧ, цр҃кве хрⷭ҇то́вой ди́вное ѹ҆краше́нїе.

<red>Р</red>а́дꙋйсѧ, сщ҃енномч҃ниче і҆ѡа́нне, ско́рый помо́щниче и҆ те́плый къ бг҃ꙋ предста́телю.
