---
title: "І҆́косъ а҃"
navigation:
  key: akathists-johnrizh-2
  title: "І҆́косъ а҃"
  parent: akathists-johnrizh
  order: 2
type: "akathist"
---

## І҆́косъ а҃:

<red>А҆́</red>нгелѡвъ тво́рче и҆ влⷣко всѣ́хъ, восхотѣ́въ цр҃ковь латви́йскꙋю въ годи́нꙋ гоне́нїй сохрани́ти и҆ лю́демъ стра́ждꙋщымъ ѹ҆тѣше́нїе дарова́ти, пред̾избра̀, ѡ҆свѧтѝ и҆ поста́ви тѧ̀, ст҃и́телю і҆ѡа́нне, а҆рхїпа́стырѧ и҆ проповѣ́дника пра́вды ѻ҆те́чествꙋ твоемꙋ̀, мы́ же вопїе́мъ тѝ:

<red>Р</red>а́дꙋйсѧ, землѝ латви́йскїѧ прозѧбе́нїе ст҃о́е: ра́дꙋйсѧ, роди́телей бл҃гочести́выхъ ѻ҆́трасль пречестна́ѧ. Ра́дꙋйсѧ, добродѣ̑тели роди́телей твои́хъ ѹ҆наслѣ́дивый: ра́дꙋйсѧ, послꙋша́нїю и҆ трꙋдолю́бїю и҆́ми наꙋче́нный. Ра́дꙋйсѧ, ѿ ю҆́ности ра́зꙋмъ соверше́нный ꙗ҆ви́вый: ра́дꙋйсѧ, и҆змла́да хрⷭ҇та̀ возлюби́вый. Ра́дꙋйсѧ, всѧ̑ за́повѣди гдⷭ҇ни непоро́чнѡ сохрани́вый: ра́дꙋйсѧ, ве́лїй пло́дъ дꙋхо́вный ѡ҆ хрⷭ҇тѣ сотвори́вый.

<red>Р</red>а́дꙋйсѧ, сщ҃енномч҃ниче і҆ѡа́нне, ско́рый помо́щниче и҆ те́плый къ бг҃ꙋ предста́телю.
