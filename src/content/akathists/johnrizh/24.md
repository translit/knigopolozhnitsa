---
title: "І҆́косъ в҃і"
navigation:
  key: akathists-johnrizh-24
  title: "І҆́косъ в҃і"
  parent: akathists-johnrizh
  order: 24
type: "akathist"
---

## І҆́косъ в҃і:

<red>П</red>ою́ще по́двиги твоѧ̑, сщ҃енномч҃ниче і҆ѡа́нне, и҆ ст҃ы́хъ моще́й твои́хъ нетлѣ́нныхъ ѡ҆брѣ́тенїе помина́емъ, ꙗ҆́кѡ є҆щѐ тѝ жи́вꙋ сꙋ́щꙋ и҆зре́къ є҆сѝ жела́нїе: по кончи́нѣ свое́й бы́ти погребе́ннымъ въ ѹ҆бо́зѣй свое́й пеще́рѣ въ подклѣтѣ собо́рнагѡ хра́ма. ны́нѣ же позна́хомъ, ꙗ҆́кѡ си́ми словесы̑ предре́клъ є҆сѝ сла́вное своѐ прославле́нїе и҆ въ собо́ръ пренесе́нїе. Сего̀ ра́ди со ѹ҆миле́нїемъ вопїе́мъ тѝ:

<red>Р</red>а́дꙋйсѧ, прест҃ы́ѧ трⷪ҇цы вѣ́рный и҆сповѣ́дниче: ра́дꙋйсѧ, пречⷭ҇тыѧ бцⷣы досто́йный и҆збра́нниче. Ра́дꙋйсѧ, а҆́гг҃льскихъ во́инствъ собесѣ́дниче: ра́дꙋйсѧ, всѣ́хъ ст҃ы́хъ сво́йственниче. Ра́дꙋйсѧ, же́ртва бг҃ꙋ бл҃гоꙋха́ннаѧ: ра́дꙋйсѧ, со сла́вою и҆ че́стїю во хра́мѣ бж҃їемъ положе́нный. Ра́дꙋйсѧ, нетлѣ́нїемъ просла́вленный: ра́дꙋйсѧ, за по́двиги твоѧ̑ на нб҃сѝ вѣнча́нный.

<red>Р</red>а́дꙋйсѧ, сщ҃енномч҃ниче і҆ѡа́нне, ско́рый помо́щниче и҆ те́плый къ бг҃ꙋ предста́телю.
