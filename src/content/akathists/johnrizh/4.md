---
title: "І҆́косъ в҃"
navigation:
  key: akathists-johnrizh-4
  title: "І҆́косъ в҃"
  parent: akathists-johnrizh
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣще́нный тво́й ви́дѣ, влⷣка гдⷭ҇ь благоволѝ поста́вити тѧ̀ нача́льника въ вертогра́дѣхъ дꙋхо́вныхъ, да правосла̑вныѧ ѻ҆́троки бг҃омꙋ́дрїю и҆ хрⷭ҇тїа́нскомꙋ благоче́стїю наꙋчи́ши, собла́зномъ же бг҃обо́рчества коле́блемыхъ въ ра́зꙋмѣ церко́внѣмъ ѹ҆тверди́ши. Мы̀ же, ѿ слове́съ твои́хъ и҆ ны́нѣ вразꙋмлѧ́еми, вопїе́мъ тѝ си́це:

<red>Р</red>а́дꙋйсѧ, свѣти́льниче всесвѣ́тный: ра́дꙋйсѧ, проповѣ́дниче и҆зѧ́щный. Ра́дꙋйсѧ, и҆́стиннагѡ бг҃осло́вїѧ златослове́сный ѹ҆чи́телю: ра́дꙋйсѧ, ю҆́ныхъ до́брый наказа́телю и҆ попечи́телю. Ра́дꙋйсѧ, стра́хъ бж҃їй и҆ нача́ло премꙋ́дрости въ сердца́хъ пасо́мыхъ насади́вый: ра́дꙋйсѧ, пра́ведныѧ жи́зни ѻ҆́бразъ вѣ̑рнымъ показа́вый. Ра́дꙋйсѧ, ꙗ҆́кѡ твои́мъ къ бг҃ꙋ моле́нїемъ ѿ врага̀ ѡ҆гради́вый: ра́дꙋйсѧ, твои́мъ предста́тельствомъ на пꙋ́ть сп҃се́нїѧ возставлѧ́ѧй.

<red>Р</red>а́дꙋйсѧ, сщ҃енномч҃ниче і҆ѡа́нне, ско́рый помо́щниче и҆ те́плый къ бг҃ꙋ предста́телю.
