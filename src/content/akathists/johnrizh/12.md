---
title: "І҆́косъ ѕ҃"
navigation:
  key: akathists-johnrizh-12
  title: "І҆́косъ ѕ҃"
  parent: akathists-johnrizh
  order: 12
type: "akathist"
---

## І҆́косъ ѕ҃:

<red>В</red>озсїѧ̀ землѣ̀ на́шей всера́достный свѣ́тъ добродѣ́телей твои́хъ, ст҃и́телю ѻ҆́ч҃е і҆ѡа́нне: трꙋды̀ ко трꙋдѡ́мъ прилага́ѧ, па́ствꙋ твою̀ нелѣ́ностнѡ поꙋча́лъ є҆сѝ въ и҆́стиннѣй вѣ́рѣ пребыва́ти и҆ за̑повѣди гдⷭ҇ни храни́ти. и҆ ны́нѣ свѣ́томъ бг҃омꙋ́дрыхъ поꙋче́нїй твои́хъ ѡ҆зарѧ́еши дꙋ́ши вѣ́рныхъ, вопїю́щихъ тѝ такова́ѧ:

<red>Р</red>а́дꙋйсѧ, свѣти́льниче бжⷭ҇твеннагѡ свѣ́та: ра́дꙋйсѧ, моли́твы бл҃гово́нное кади́ло. Ра́дꙋйсѧ, вѣ́рныхъ непрело́жное ѹ҆твержде́нїе: ра́дꙋйсѧ, невѣ́рныхъ бг҃омꙋ́дрое ѡ҆бличе́нїе. Ра́дꙋйсѧ, а҆пⷭ҇льскихъ преда́нїй вѣ́рный храни́телю: ра́дꙋйсѧ, та́йнъ бж҃їихъ и҆́стинный строи́телю. Ра́дꙋйсѧ, ꙗ҆́кѡ мл҃твами твои́ми ко́зни вра̑жыѧ низлага́ютсѧ: ра́дꙋйсѧ, ꙗ҆́кѡ хода́тайствомъ твои́мъ болѧ́щыѧ и҆сцѣлѧ́ютсѧ.

<red>Р</red>а́дꙋйсѧ, сщ҃енномч҃ниче і҆ѡа́нне, ско́рый помо́щниче и҆ те́плый къ бг҃ꙋ предста́телю.
