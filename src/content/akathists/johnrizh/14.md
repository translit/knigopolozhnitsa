---
title: "І҆́косъ з҃"
navigation:
  key: akathists-johnrizh-14
  title: "І҆́косъ з҃"
  parent: akathists-johnrizh
  order: 14
type: "akathist"
---

## І҆́косъ з҃:

<red>Н</red>о́вагѡ тѧ̀ а҆пⷭ҇ла и҆ ди́внагѡ строи́телѧ цр҃кве латви́йскїѧ вѣ́мы, ст҃и́телю ѻ҆́ч҃е і҆ѡа́нне, ꙗ҆́кѡ во дни̑ смꙋ́ты и҆ раздѣле́нїй, бл҃говѣствова́лъ ми́ръ да̑льнимъ и҆ бли̑жнимъ: поꙋча́ѧ, ꙗ҆́кѡ во хрⷭ҇тѣ і҆и҃сѣ нѣ́сть і҆ꙋде́й, ни є҆́ллинъ, но всѝ є҆ди́но є҆стѐ. Сегѡ̀ ра́ди помозѝ и҆ на́мъ, грѣ́шнымъ, є҆ди́нство дꙋ́ха въ сою́зѣ ми́ра и҆мѣ́ти, да совокꙋ́плени любо́вїю, тебѣ̀ пое́мъ:

<red>Р</red>а́дꙋйсѧ, смѧте́нныхъ серде́цъ ѹ҆мири́телю: ра́дꙋйсѧ, смире́нїѧ и҆ терпѣ́нїѧ ѹ҆чи́телю. Ра́дꙋйсѧ, нача́льствꙋющымъ правле́нїѧ мꙋ́драгѡ ѡ҆́бразъ: ра́дꙋйсѧ, а҆рхїере́євъ правосла́вныхъ похвало̀. Ра́дꙋйсѧ, любо́вїю твое́ю раздѣле́ннаѧ примирѧ́ѧй: ра́дꙋйсѧ, неѕло́бїемъ твои́мъ стропти́выѧ сердца̀ покорѧ́ѧй. Ра́дꙋйсѧ, ѻ҆́ч҃е бл҃госе́рдый, ѡ҆ сп҃се́нїи мно́гихъ поревнова́вый: ра́дꙋйсѧ, не свои́хъ сѝ, но бли́жнѧго и҆ска́вый.

<red>Р</red>а́дꙋйсѧ, сщ҃енномч҃ниче і҆ѡа́нне, ско́рый помо́щниче и҆ те́плый къ бг҃ꙋ предста́телю.
