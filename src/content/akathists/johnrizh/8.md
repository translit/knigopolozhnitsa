---
title: "І҆́косъ д҃"
navigation:
  key: akathists-johnrizh-8
  title: "І҆́косъ д҃"
  parent: akathists-johnrizh
  order: 8
type: "akathist"
---

## І҆́косъ д҃:

<red>С</red>лы́ша ѡ҆ тебѣ̀, ст҃и́телю і҆ѡа́нне, правосла́внїи лю́дїе землѝ твоеѧ̀ ѻ҆те́ческїѧ и҆ вѣ́дѧще тѧ̀, ꙗ҆́кѡ ст҃и́телѧ бг҃оно́сна и҆ па́стырѧ премꙋ́дра, проси́ша первост҃и́телѧ тѵ́хѡна ѿпꙋсти́ти тѧ̀ на каѳе́дрꙋ гра́да ри́жскагѡ, во́лнами нестрое́нїй ѡ҆бꙋрева́емꙋю, да и҆дѣ́же рожде́нъ є҆сѝ пло́тїю, та́мѡ и҆ дꙋхо́внꙋю па́ствꙋ ѻ҆брѧ́щеши ѿ пастыренача́льника хрⷭ҇та̀. Мы́ же въ се́мъ во́лю бж҃їю ѹ҆разꙋмева́юще, вопїе́мъ тѝ такова́ѧ:

<red>Р</red>а́дꙋйсѧ, ѹ҆тѣше́нїе всѣ́хъ градѡ́въ и҆ ве́сей, и҆́же сподо́бишасѧ тѧ̀ ви́дѣти и҆ ѡ҆ тебѣ̀ бл҃гослови́тисѧ: ра́дꙋйсѧ, всего̀ себѐ прине́сша въ же́ртвꙋ жи́вꙋ, свѧ́тꙋ и҆ бл҃гоꙋго́днꙋ бг҃ови. Ра́дꙋйсѧ, пра́вды ре́вностный блюсти́телю: ра́дꙋйсѧ, бл҃голѣ́пїѧ церко́внагѡ ѹ҆се́рдный рачи́телю. Ра́дꙋйсѧ, па́ствꙋ твою̀ моли́твеннѡ назира́ѧй: ра́дꙋйсѧ, съ вѣ́рою къ тебѣ̀ притека́ющихъ проше́нїѧ и҆сполнѧ́ѧй. Ра́дꙋйсѧ, пасо́мыхъ храни́телю неѿстꙋ́пный: ра́дꙋйсѧ, всѣ́ѧ латви́йскїѧ землѝ предста́телю, бг҃омъ да́нный.

<red>Р</red>а́дꙋйсѧ, сщ҃енномч҃ниче і҆ѡа́нне, ско́рый помо́щниче и҆ те́плый къ бг҃ꙋ предста́телю.
