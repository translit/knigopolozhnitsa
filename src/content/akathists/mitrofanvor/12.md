---
title: "І҆́косъ ѕ҃"
navigation:
  key: akathists-mitrofanvor-12
  title: "І҆́косъ ѕ҃"
  parent: akathists-mitrofanvor
  order: 12
type: "akathist"
---

## І҆́косъ ѕ҃:

<red>В</red>озсїѧ̀ ца́рствꙋ правосла́вномꙋ бл҃готво́рный свѣ́тъ вели́кихъ добродѣ́телей твои́хъ, ст҃и́телю ѻ҆́ч҃е митрофа́не, ѡ҆ ни́хже бл҃годарѧ́ще ѻ҆ц҃а̀ нбⷭ҇наго, къ тебѣ̀, ꙗ҆́кѡ къ при́сномꙋ ѡ҆ на́съ моли́твенникꙋ, взыва́емъ си́це:

<red>Р</red>а́дꙋйсѧ, наста́вниче цѣломꙋ́дрїѧ: ра́дꙋйсѧ, смире́нїѧ хрⷭ҇то́ва и҆́стинный подража́телю. Ра́дꙋйсѧ, ѻ҆лтарѧ̀ гдⷭ҇нѧ бл҃гоговѣ́йный слꙋжи́телю: ра́дꙋйсѧ, ст҃и́телей ѹ҆краше́нїе. Ра́дꙋйсѧ, и҆́ноческаго равноа́гг҃льнагѡ житїѧ̀ ревни́телю: ра́дꙋйсѧ, безмо́лвїѧ дре́внихъ бг҃оно́сныхъ ѻ҆ц҃ъ подража́телю. Ра́дꙋйсѧ, млⷭ҇ти стрꙋѐ неизсѧка́емаѧ: ра́дꙋйсѧ, бл҃гоꙋтро́бїѧ храни́лище неѡскꙋ́дное. Ра́дꙋйсѧ, си́рыхъ бл҃гонаде́жное приста́нище: ра́дꙋйсѧ, вдови́цъ ско́рое застꙋпле́нїе. Ра́дꙋйсѧ, мно́жество дꙋ́шъ ѹ҆невѣ́стивый хрⷭ҇тꙋ̀: ра́дꙋйсѧ, кꙋ́пнѡ съ ни́ми пребыва́ѧй въ ра́дости гдⷭ҇а твоегѡ̀.

<red>Р</red>а́дꙋйсѧ, митрофа́не, вели́кїй и҆ пресла́вный чꙋдотво́рче.
