---
title: "І҆́косъ и҃"
navigation:
  key: akathists-mitrofanvor-16
  title: "І҆́косъ и҃"
  parent: akathists-mitrofanvor
  order: 16
type: "akathist"
---

## І҆́косъ и҃:

<red>В</red>е́сь є҆сѝ въ вы́шнихъ, но и҆ ни́жнихъ не ѡ҆ставлѧ́еши, ст҃и́телю ѻ҆́ч҃е митрофа́не, при́снѡ со хрⷭ҇то́мъ ца́рствꙋеши, и҆ ѡ҆ на́съ грѣ́шныхъ моли́твы къ немꙋ̀ возсыла́еши: не то́чїю бо припа́дающихъ къ цѣльбонѡ́снымъ моща́мъ твои̑мъ, но и҆ дале́че ѿстоѧ́щихъ, призыва́ющихъ же всечⷭ҇тно́е и҆́мѧ твоѐ, предста́тельствомъ твои́мъ соблюда́еши ѿ всѧ́кагѡ ѕла̀. Тѣ́мже во ѹ҆миле́нїи зове́мъ тѝ:

<red>Р</red>а́дꙋйсѧ, прибѣ́жище на́ше во всѣ́хъ ско́рбехъ: ра́дꙋйсѧ, ско́рый помо́щниче всѣ́хъ въ бѣда́хъ сꙋ́щихъ. Ра́дꙋйсѧ, цѣли́телю болѣ́зней дꙋше́вныхъ вкꙋ́пѣ и҆ тѣле́сныхъ: ра́дꙋйсѧ, на неви̑димыѧ врагѝ на́шѧ си́льный побо́рниче. Ра́дꙋйсѧ, посѣти́телю въ не́мощи лежа́щихъ: ра́дꙋйсѧ, ѹ҆тѣ́шителю въ бѣда́хъ сꙋ́щихъ. Ра́дꙋйсѧ, ꙗ҆́кѡ тобо́ю престае́тъ рыда́нїе: ра́дꙋйсѧ, ꙗ҆́кѡ тобо́ю подае́тсѧ ра́дость. Ра́дꙋйсѧ, ꙗ҆́кѡ хрⷭ҇тꙋ̀ до́блественнѡ послѣ́довалъ є҆сѝ: ра́дꙋйсѧ, ꙗ҆́кѡ сладча́йшемꙋ і҆и҃сꙋ до конца̀ послꙋжи́лъ є҆сѝ. Ра́дꙋйсѧ, ꙗ҆́кѡ наслажда́ешисѧ лицезрѣ́нїѧ бж҃їѧ: ра́дꙋйсѧ, ꙗ҆́кѡ сподо́билсѧ є҆сѝ зрѣ́ти невече́рнїй де́нь црⷭ҇твїѧ є҆гѡ̀.

<red>Р</red>а́дꙋйсѧ, митрофа́не, вели́кїй и҆ пресла́вный чꙋдотво́рче.
