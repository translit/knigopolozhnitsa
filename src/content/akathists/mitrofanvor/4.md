---
title: "І҆́косъ в҃"
navigation:
  key: akathists-mitrofanvor-4
  title: "І҆́косъ в҃"
  parent: akathists-mitrofanvor
  order: 4
type: "akathist"
---

## І҆́косъ в҃:

<red>Р</red>а́зꙋмомъ просвѣще́ннымъ свы́ше, вразꙋмлѧ́ѧ заблꙋ́ждшихъ, побо́рникъ бы́лъ є҆сѝ и҆́стинныѧ хрⷭ҇то́вы цр҃кве, є҆гда̀ въ ца́рствꙋющемъ гра́дѣ москвѣ̀ сꙋемꙋ́дреннїи лжеꙋчи́тели на собо́рѣ ст҃и́тельскомъ ѿверзо́ша нечєсти́ваѧ ѹ҆ста̀ своѧ̑ на є҆ѧ̀ хꙋле́нїе. Мы́ же, ѿ мы́сленныхъ волкѡ́въ и҆зба́вльшесѧ, вѣ́рнѡ взыва́емъ тѝ:

<red>Р</red>а́дꙋйсѧ, цѣвни́це дх҃а ст҃а́гѡ, брѧца́ющаѧ сла́вꙋ бж҃їю во спасе́нїе человѣ́кѡмъ: ра́дꙋйсѧ, гро́ме, сокрꙋша́ѧй є҆реті́ческое ѕлоче́стїе. Ра́дꙋйсѧ, мо́лнїе, попалѧ́ющаѧ пле́велы невѣ́рїѧ: ра́дꙋйсѧ, ꙗ҆́сное зерца́ло а҆пⷭ҇льскихъ преда́нїй. Ра́дꙋйсѧ, немо́лчный бл҃говѣ́стниче велѣ́нїй хрⷭ҇то́выхъ: ра́дꙋйсѧ, вѣ́рный наста́вниче бг҃омꙋ́дрїѧ. Ра́дꙋйсѧ, мона́шествꙋющихъ сла́во: ра́дꙋйсѧ, а҆рхїере́ѡвъ бжⷭ҇твенное ѹ҆добре́нїе. Ра́дꙋйсѧ, златоза́рное свѣти́ло, просвѣща́ющее зе́млю рꙋ́сскꙋю: ра́дꙋйсѧ, наде́жный хода́таю на́мъ црⷭ҇твїѧ нбⷭ҇нагѡ. Ра́дꙋйсѧ, ꙗ҆́кѡ твои́мъ къ бг҃ꙋ моле́нїемъ ѿ а҆́да свобожда́емсѧ: ра́дꙋйсѧ, ꙗ҆́кѡ твои́мъ предста́тельствомъ ра́йскїѧ жи́зни сподоблѧ́емсѧ.

<red>Р</red>а́дꙋйсѧ, митрофа́не, вели́кїй и҆ пресла́вный чꙋдотво́рче.
