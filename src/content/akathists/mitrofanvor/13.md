---
title: "Конда́къ з҃"
navigation:
  key: akathists-mitrofanvor-13
  title: "Конда́къ з҃"
  parent: akathists-mitrofanvor
  order: 13
type: "akathist"
---

## Конда́къ з҃:

<red>Х</red>отѧ́щꙋ нѣ́когда благовѣ́рномꙋ і҆мпера́торꙋ петрꙋ̀ бесѣ́довати съ тобо́ю, призва́нъ бы́лъ є҆сѝ во дво́ръ ца́рскїй: є҆гда́ же внеза́пꙋ ѹ҆зрѣ́лъ ѡ҆́крестъ є҆гѡ̀ и҆зваѧ̑нїѧ ꙗ҆зы́чєскаѧ, а҆́бїе возврати́лсѧ є҆сѝ вспѧ́ть, не ѹ҆боѧ́всѧ преще́нїѧ царе́ва, и҆ гото́въ бы́лъ є҆сѝ дꙋ́шꙋ свою̀ положи́ти па́че, не́же растли́ти мы́слєнныѧ ѻ҆́чи се́рдца своегѡ̀ неподо́бнымъ видѣ́нїемъ, наꙋча́ѧ вѣ́рныхъ є҆ди́номꙋ живо́мꙋ бг҃ꙋ пѣ́ти: <red>А҆</red>ллилꙋ́їа.
