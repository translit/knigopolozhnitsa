---
title: "Мл҃тва в҃"
navigation:
  key: akathists-mitrofanvor-27
  title: "Мл҃тва в҃"
  parent: akathists-mitrofanvor
  order: 27
type: "akathist"
---

## Мл҃тва в҃:

<versal>Ѽ</versal> всехва́льный ст҃и́телю хрⷭ҇то́въ и҆ чꙋдотво́рче митрофа́не! прїимѝ сїѐ ма́лое моле́нїе ѿ на́съ грѣ́шныхъ къ тебѣ̀ прибѣга́ющихъ, и҆ те́плымъ предста́тельствомъ ѹ҆молѝ гдⷭ҇а и҆ бг҃а на́шего, і҆и҃са хрⷭ҇та̀, ꙗ҆́кѡ да призрѣ́въ на ны̀ млⷭ҇тивнѡ, пода́стъ на́мъ согрѣше́нїй на́шихъ во́льныхъ и҆ нево́льныхъ проще́нїе, и҆ по вели́цѣй свое́й млⷭ҇ти и҆зба́витъ на́съ ѿ бѣ́дъ, печа́лей, ско́рби и҆ болѣ́зней дꙋше́вныхъ и҆ тѣле́сныхъ, ѡ҆бдержа́щихъ на́съ: да пода́стъ землѝ плодоно́сїе, и҆ всѧ̑ на по́льзꙋ настоѧ́щагѡ житїѧ̀ на́шегѡ потрє́бнаѧ: да да́рꙋетъ на́мъ сконча́ти житїѐ сїѐ привре́менное въ покаѧ́нїи, и҆ да сподо́битъ на́съ, грѣ́шныхъ и҆ недосто́йныхъ, нбⷭ҇нагѡ црⷭ҇твїѧ своегѡ̀, во є҆́же со всѣ́ми ст҃ы́ми сла́вити є҆гѡ̀ безконе́чное милосе́рдїе, со безнача́льнымъ є҆гѡ̀ ѻ҆ц҃е́мъ, и҆ ст҃ы́мъ и҆ животворѧ́щимъ є҆гѡ̀ дх҃омъ, во вѣ́ки вѣкѡ́въ. <red>А҆</red>ми́нь.

{% illustration "small-ornaments/medallion-lukovich", "small" %}
