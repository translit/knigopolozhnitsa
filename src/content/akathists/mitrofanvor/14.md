---
title: "І҆́косъ з҃"
navigation:
  key: akathists-mitrofanvor-14
  title: "І҆́косъ з҃"
  parent: akathists-mitrofanvor
  order: 14
type: "akathist"
---

## І҆́косъ з҃:

<red>Н</red>о́ваго тѧ̀ по благоче́стїи ревни́телѧ позна́въ бл҃говѣ́рный ца́рь, и҆ ви́дѧ небоѧ́зненное твоѐ на сме́рть и҆зволе́нїе, повелѣ̀ сꙋ́єтнаѧ и҆зваѧ̑нїѧ низри́нꙋти. Мы́ же ст҃о́мꙋ дерзнове́нїю твоемꙋ̀ чꙋдѧ́щесѧ, вопїе́мъ:

<red>Р</red>а́дꙋйсѧ, непрекло́нный и҆сповѣ́дниче правосла́вїѧ: ра́дꙋйсѧ, ре́вностный защи́тниче благоче́стїѧ. Ра́дꙋйсѧ, сщ҃еннотаи́нниче бл҃года́ти: ра́дꙋйсѧ, велегла́сный проповѣ́дниче покаѧ́нїѧ. Ра́дꙋйсѧ, а҆пⷭ҇лѡвъ немѡ́лчнаѧ ѹ҆ста̀: ра́дꙋйсѧ, цр҃кве непоколеби́мый сто́лпе. Ра́дꙋйсѧ, па́стырю до́брый: ра́дꙋйсѧ, ꙗ҆́кѡ неприча́стенъ ꙗ҆ви́лсѧ є҆сѝ лицепрїѧ́тїю. Ра́дꙋйсѧ, ꙗ҆́кѡ и҆́стинꙋ не ѡ҆бинꙋ́ѧсѧ свидѣ́тельствовалъ є҆сѝ: ра́дꙋйсѧ, ꙗ҆́кѡ твои́мъ посо́бїемъ сокрꙋша́ютсѧ кѡ́зни вра̑жїѧ. Ра́дꙋйсѧ, ꙗ҆́кѡ всѣ́мъ вѣ́рнымъ воспомина́нїе твоѐ пресла́дко: ра́дꙋйсѧ, ꙗ҆́кѡ все́й цр҃кви хрⷭ҇то́вой и҆́мѧ твоѐ прече́стно.

<red>Р</red>а́дꙋйсѧ, митрофа́не, вели́кїй и҆ пресла́вный чꙋдотво́рче.
