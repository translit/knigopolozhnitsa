---
title: "І҆́косъ а҃і"
navigation:
  key: akathists-mitrofanvor-22
  title: "І҆́косъ а҃і"
  parent: akathists-mitrofanvor
  order: 22
type: "akathist"
---

## І҆́косъ а҃і:

<red>С</red>вѣтопода́тельна свѣти́льника, просвѣща́ющаго дꙋ́шы на́шѧ вѣ́рою, ви́димъ тебѐ, пребл҃же́нне ѻ҆́ч҃е, пред̾ прⷭ҇то́ломъ бж҃їимъ стоѧ́ща, и҆ твои́мъ блиста́нїемъ ѡ҆зарѧ́еми, зове́мъ тѝ такѡва́ѧ:

<red>Р</red>а́дꙋйсѧ, па́стырю преди́вный: ра́дꙋйсѧ, ѹ҆чи́телю премꙋ́дрый. Ра́дꙋйсѧ, сто́лпе вѣ́ры непоколеби́мый: ра́дꙋйсѧ, насади́телю бл҃ги́хъ. Ра́дꙋйсѧ, чистоты̀ селе́нїе: ра́дꙋйсѧ, печа́льныхъ ѹ҆тѣше́нїе. Ра́дꙋйсѧ, си́рыхъ пита́телю: ра́дꙋйсѧ, ѡ҆би́димыхъ предста́телю. Ра́дꙋйсѧ, премⷣрости бж҃їѧ прїѧ́телище: ра́дꙋйсѧ, и҆сто́чниче неизчерпа́емыѧ бл҃года́ти и҆сцѣле́нїй. Ра́дꙋйсѧ, провозвѣ́стниче бжⷭ҇твенныхъ велѣ́нїй: ра́дꙋйсѧ, сокро́вище млⷭ҇рдїѧ бж҃їѧ неистощи́мое.

<red>Р</red>а́дꙋйсѧ, митрофа́не, вели́кїй и҆ пресла́вный чꙋдотво́рче.
