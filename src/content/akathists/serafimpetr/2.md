---
title: "І҆́косъ а҃"
navigation:
  key: akathists-serafimpetr-2
  title: "І҆́косъ а҃"
  parent: akathists-serafimpetr
  order: 2
type: "akathist"
---

## І҆́косъ а҃:

<red>А҆́</red>гг҃льскомꙋ слꙋже́нїю подража́ѧ, бг҃омꙋ́дре ст҃и́телю серафі́ме, ревни́тель правосла́вныѧ вѣ́ры ꙗ҆ви́лсѧ є҆сѝ, и҆ дꙋ́шꙋ пла́меннꙋю и҆мѣ́ѧ, мнѡ́гимъ лю́демъ и҆зрѧ́дный наста́вникъ бы́лъ є҆сѝ. Мы́ же, бл҃годарѧ́ще бг҃а, дарова́вшаго на́мъ такова́го а҆рхїпа́стырѧ сла́вна, воспѣва́емъ тѝ сицева̑ѧ:

<red>Р</red>а́дꙋйсѧ, сла́внагѡ ро́да до́брое прозѧбе́нїе: ра́дꙋйсѧ, свѣти́льниче вѣ́ры негаси́мый. Ра́дꙋйсѧ, и҆здѣ́тска бг҃а возлюби́вый: ра́дꙋйсѧ, въ не́мъ є҆ди́нѣмъ наде́ждꙋ полага́вый. Ра́дꙋйсѧ, ѻ҆те́чества на́шегѡ кра́сный пло́де: ра́дꙋйсѧ, мл҃твенниче ко гдⷭ҇ꙋ ѹ҆се́рдный. Ра́дꙋйсѧ, любо́вїю къ бг҃ꙋ и҆ лю́демъ преиспо́лненный: ра́дꙋйсѧ, наро́дꙋ бо́лгарскомꙋ ра́тнымъ по́двигомъ послꙋжи́вый.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
