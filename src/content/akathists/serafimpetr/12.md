---
title: "І҆́косъ ѕ҃"
navigation:
  key: akathists-serafimpetr-12
  title: "І҆́косъ ѕ҃"
  parent: akathists-serafimpetr
  order: 12
type: "akathist"
---

## І҆́косъ ѕ҃:

<red>В</red>озсїѧ̀ бл҃года́ть, ст҃и́телю ѻ҆́тче серафі́ме, въ житїѝ твое́мъ, ты́ бо, трꙋды̀ къ трꙋдѡ́мъ прилага́ѧ, и҆ тща́нїе неꙋсы́пное ѡ҆ ча́дѣхъ цр҃ко́вныхъ и҆мѣ́ѧ, и҆́стинный па́стырь хрⷭ҇то́въ въ землѝ рѡссі́йстѣй ꙗ҆ви́лсѧ є҆сѝ. Сегѡ̀ ра́ди воспѣва́емъ тѧ̀ си́це:

<red>Р</red>а́дꙋйсѧ, па́стырскагѡ слꙋже́нїѧ до́брый рачи́телю: ра́дꙋйсѧ, премꙋ́дрости бж҃їей ди́вный стѧжа́телю. Ра́дꙋйсѧ, мно́гими дарова̑нїи ѿ гдⷭ҇а ѹ҆краше́нный: ра́дꙋйсѧ, и҆́стинныѧ вѣ́ры ѹ҆се́рдный проповѣ́дниче. Ра́дꙋйсѧ, є҆ресе́й и҆ дꙋшевре́дныхъ ѹ҆че́нїй ѡ҆бличи́телю: ра́дꙋйсѧ, ю҆́нымъ ѿ собла́знѡвъ мі́ра вѣ́рное ѡ҆гражде́нїе и҆ защище́нїе. Ра́дꙋйсѧ, во бл҃гостоѧ́нїи цр҃кве сп҃се́нїе рѡссі́и ви́дѣвый: ра́дꙋйсѧ, до конца̀ дне́й твои́хъ ѻ҆те́чествꙋ на́шемꙋ вѣ́рнѡ послꙋжи́вый.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
