---
title: "І҆́косъ а҃і"
navigation:
  key: akathists-serafimpetr-22
  title: "І҆́косъ а҃і"
  parent: akathists-serafimpetr
  order: 22
type: "akathist"
---

## І҆́косъ а҃і:

<red>С</red>вѣ́тъ хрⷭ҇то́въ просвѣти́ тѧ ѿ младе́нства, ст҃и́телю серафі́ме, сегѡ̀ ра́ди, ꙗ҆́кѡ свѣти́льникъ, возсїѧ́лъ є҆сѝ лю́демъ мно́гими добродѣ́тельми. Мы́ же, пребыва́юще во мра́цѣ грѣхѡ́въ и҆ скорбе́й на́шихъ, назида́емсѧ чꙋ́днымъ житїе́мъ твои́мъ и҆ со ѹ҆пова́нїемъ прославлѧ́емъ тѧ̀ си́це:

<red>Р</red>а́дꙋйсѧ, ꙗ҆́кѡ вѣ́рный ра́бъ, хрⷭ҇тꙋ̀ послѣ́довавый: ра́дꙋйсѧ, ѻ҆́бразъ житїѧ̀ добродѣ́тельнагѡ и҆ кончи́ны мч҃нческїѧ ꙗ҆ви́вый. Ра́дꙋйсѧ, вѣ́рою несꙋмнѣ́нною врагѡ́въ посрами́вый: ра́дꙋйсѧ, въ мꙋче́нїихъ, ꙗ҆́кѡ зла́то въ горни́лѣ, ѡ҆чище́нный. Ра́дꙋйсѧ, ꙗ҆́кѡ въ не́мощи твое́й си́лꙋ бж҃їю ꙗ҆ви́лъ є҆сѝ: ра́дꙋйсѧ, ꙗ҆́кѡ смире́нїемъ кѡ́зни дїа́вѡльскїѧ посрами́лъ є҆сѝ. Ра́дꙋйсѧ, бл҃же́ннꙋю сла́вꙋ ѿ бг҃а стѧжа́вый: ра́дꙋйсѧ, нетлѣ́ннымъ вѣнце́мъ съ новомч҃нки ѹ҆вѣнча́нный.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
