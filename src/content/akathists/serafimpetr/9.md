---
title: "Конда́къ є҃"
navigation:
  key: akathists-serafimpetr-9
  title: "Конда́къ є҃"
  parent: akathists-serafimpetr
  order: 9
type: "akathist"
---

## Конда́къ є҃:

<red>Ꙗ҆́</red>кѡ бг҃оте́чнаѧ ѕвѣзда̀, просїѧ́лъ є҆сѝ, досточꙋ́дне, є҆гда̀ же́злъ а҆рхїере́йскїй врꙋчи́ ти гдⷭ҇ь и҆ порꙋчѝ смотре́нїю твоемꙋ̀ па́ствꙋ мно́гихъ градѡ́въ и҆ ве́сей рѡссі́йскихъ. Ты́ же, дꙋ́шꙋ за лю́ди полага́ѧ, премнѡ́гїѧ добродѣ̑тели ꙗ҆ви́лъ є҆сѝ, и҆ чⷭ҇тотꙋ̀ правосла́вїѧ ѡ҆гражда́ѧ, бл҃гоче́стїе хрⷭ҇тїа́нское насажда́лъ є҆сѝ, призыва́ѧ пѣ́ти бг҃ꙋ: <red>А҆</red>ллилꙋ́їа.
