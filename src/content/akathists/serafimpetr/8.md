---
title: "І҆́косъ д҃"
navigation:
  key: akathists-serafimpetr-8
  title: "І҆́косъ д҃"
  parent: akathists-serafimpetr
  order: 8
type: "akathist"
---

## І҆́косъ д҃:

<red>С</red>лы́шавше вѣ́рнїи лю́дїе бл҃года̑тныѧ трꙋды̀ твоѧ̑, прославле́нїѧ ра́ди саро́вскагѡ подви́жника под̾ѧ̑тыѧ, ст҃и́телю серафі́ме, просла́виша бг҃а, дарова́вшаго тѝ мꙋ́дрость и҆ ра́зꙋмъ. Сегѡ̀ ра́ди и҆ мы̀, по́двиги твоѧ̑ помина́юще, гла́сомъ хвале́нїѧ вопїе́мъ тѝ:

<red>Р</red>а́дꙋйсѧ, прпⷣбнаго серафі́ма пла́меннѡ возлюби́вый: ра́дꙋйсѧ, ѹ҆се́рдными трꙋды̑ твои́ми того̀ просла́вивый. Ра́дꙋйсѧ, бл҃года́тнагѡ посѣще́нїѧ є҆гѡ̀ ѹ҆досто́енный: ра́дꙋйсѧ, ѡ҆бѣтова́нїемъ ста́рца, вкꙋ́пѣ при́снѡ пребыва́ти, ѡ҆бра́дованный. Ра́дꙋйсѧ, ст҃ы́ми є҆гѡ̀ мл҃твами ѹ҆крѣпле́нный: ра́дꙋйсѧ, свѣ́томъ любвѐ є҆гѡ̀ ди́внѡ просвѣще́нный. Ра́дꙋйсѧ, ꙗ҆́кѡ се́рдце твоѐ скрижа́льми дх҃а бж҃їѧ содѣ́лалъ є҆сѝ: ра́дꙋйсѧ, ꙗ҆́кѡ дꙋ́шы вѣ́рныхъ бжⷭ҇твеннымъ ра́зꙋмомъ ѡ҆зари́лъ є҆сѝ.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
