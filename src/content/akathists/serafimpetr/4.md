---
title: "І҆́косъ в҃"
navigation:
  key: akathists-serafimpetr-4
  title: "І҆́косъ в҃"
  parent: akathists-serafimpetr
  order: 4
type: "akathist"
---

## І҆́косъ в҃:

<red>Р</red>а́зꙋмъ почита́ющихъ тѧ̀, ст҃и́телю, недоꙋмѣва́етъ, ко́ль мнѡ́гїѧ тала́нты дарова́ ти гдⷭ҇ь, ꙗ҆̀же ты̀, ꙗ҆́кѡ вѣ́рный ра́бъ хрⷭ҇то́въ, ѹ҆мно́жилъ є҆сѝ во сла́вꙋ цр҃кве. Сегѡ̀ ра́ди гдⷭ҇ь, ви́дѧ вѣ́рность твою̀ въ ма́ломъ, над̾ мно́гими тѧ̀ поста́ви, мы́ же съ любо́вїю взыва́емъ тѝ си́це:

<red>Р</red>а́дꙋйсѧ, въ и҆́стинахъ хрⷭ҇тїа́нскихъ и҆з̾мла́да наста́вленный: ра́дꙋйсѧ, ѿ ю҆́ности гдⷭ҇а всѣ́мъ се́рдцемъ возлюби́вый. Ра́дꙋйсѧ, во и҆спыта́нїихъ мно́гихъ бг҃омъ ди́внѡ храни́мый: ра́дꙋйсѧ, по́двиги мꙋ́жества, ꙗ҆́кѡ до́брый во́инъ, во бра́ни ꙗ҆ви́вый. Ра́дꙋйсѧ, зако́ны бж҃їѧ въ творе́нїи є҆гѡ̀ ѹ҆разꙋмѣ́вый: ра́дꙋйсѧ, лю́демъ болѧ́щымъ и҆ недꙋ̑жнымъ сострада́вый. Ра́дꙋйсѧ, цѣле́бными древесы̀ врачева́нїе лю́демъ подава́вый: ра́дꙋйсѧ, ст҃ы̑мъ врачє́мъ безсре́бреникѡмъ ѹ҆подо́бивыйсѧ.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
