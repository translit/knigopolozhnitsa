---
title: "І҆́косъ і҃"
navigation:
  key: akathists-serafimpetr-20
  title: "І҆́косъ і҃"
  parent: akathists-serafimpetr
  order: 20
type: "akathist"
---

## І҆́косъ і҃:

<red>С</red>тѣна̀ застꙋпле́нїѧ бы́сть тѝ бцⷣа дв҃а, ѻ҆́тче чадолюби́вый, є҆гда̀ терпѣ́лъ є҆сѝ гонє́нїѧ и҆ ѹ҆́зы темни̑чныѧ. Цр҃ковь же, въ бѣда́хъ сꙋ́щꙋю, и҆ ча̑дъ є҆ѧ̀ вѣ́рныхъ мл҃твами твои́ми и҆ забо́тою па́стырскою ѹ҆крѣплѧ́лъ є҆сѝ. Сегѡ̀ ра́ди мі́ръ правосла́вный сла́витъ тѧ̀ си́це:

<red>Р</red>а́дꙋйсѧ, ст҃ѣ́йшагѡ патрїа́рха тѵ́хѡна вѣ́рный послꙋ́шниче: ра́дꙋйсѧ, сщ҃енномч҃нка петра̀ во и҆сповѣ́данїи вѣ́ры подража́телю. Ра́дꙋйсѧ, митрополі́та се́ргїа и҆́скреннїй сподви́жниче: ра́дꙋйсѧ, а҆лтарѧ̀ гдⷭ҇нѧ досто́йный слꙋжи́телю. Ра́дꙋйсѧ, всего̀ себѐ въ же́ртвꙋ гдⷭ҇еви преда́вый: ра́дꙋйсѧ, гонє́нїѧ мнѡ́гаѧ претерпѣ́вый. Ра́дꙋйсѧ, порꙋга̑нїѧ въ заточе́нїи кро́ткѡ прїе́мый: ра́дꙋйсѧ, правосла́внꙋю вѣ́рꙋ да́же до сме́рти сохрани́вый.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
