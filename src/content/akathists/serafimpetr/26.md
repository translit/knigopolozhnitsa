---
title: "Мл҃тва"
navigation:
  key: akathists-serafimpetr-26
  title: "Мл҃тва"
  parent: akathists-serafimpetr
  order: 26
type: "akathist"
---

## Мл҃тва:

<versal>ѽ</versal> вели́кїй и҆ пречꙋ́дный ѹ҆го́дниче хрⷭ҇то́въ, сщ҃енномч҃нче серафі́ме! Прїимѝ ны́нѣ на́шꙋ смире́ннꙋю пѣ́снь бл҃годаре́нїѧ и҆ ѹ҆молѝ вседержи́телѧ бг҃а въ нераздѣ́льнѣй трⷪ҇цѣ прославлѧ́емаго низпосла́ти на́мъ ми́ръ и҆ бл҃годе́нствїе, да сохрани́тсѧ ѿ разоре́нїѧ держа́ва на́ша. Любо́вїю и҆ мꙋ́дростїю твое́ю лю́ди рѡссі́йстїи къ є҆дине́нїю собо́рномꙋ приведѝ и҆ ѿ є҆ресе́й и҆ раско́лѡвъ ѡ҆градѝ. Си́лою хода́тайства твоегѡ̀ терпѣ́нїе въ ско́рбехъ и҆ болѣ́знехъ на́мъ низпослѝ. ѽ, всехва́льный ст҃и́телю хрⷭ҇то́въ! И҆спросѝ ѹ҆ всемлⷭ҇тивагѡ бг҃а пода́ти на́мъ пре́жде конца̀ покаѧ́нїе, да сподо́бимсѧ съ тобо́ю зрѣ́ти лица̀ є҆гѡ̀ добро́тꙋ неизрече́ннꙋю, воспѣва́юще ѻ҆ц҃а̀, и҆ сн҃а, и҆ ст҃а́го дх҃а во вѣ́ки. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
