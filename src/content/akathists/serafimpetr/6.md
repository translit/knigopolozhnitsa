---
title: "І҆́косъ г҃"
navigation:
  key: akathists-serafimpetr-6
  title: "І҆́косъ г҃"
  parent: akathists-serafimpetr
  order: 6
type: "akathist"
---

## І҆́косъ г҃:

<red>И҆</red>мѣ́ѧ тща́нїе ѡ҆ цр҃кви хрⷭ҇то́вой, ст҃ы́й првⷣный і҆ѡа́ннъ пред̾ кончи́ною свое́ю бл҃гослови́ тѧ і҆кѡ́ною ст҃о́ю и҆ завѣща́ ти, ꙗ҆́кѡ ча́дꙋ своемꙋ̀ дꙋхо́вномꙋ, ра́товати ѡ҆ правосла́вїи. Мы́ же, восхвалѧ́юще ѹ҆се́рдїе твоѐ въ и҆сполне́нїи во́ли бж҃їей, со бл҃гоговѣ́нїемъ вопїе́мъ тѝ:

<red>Р</red>а́дꙋйсѧ, послꙋша́нїѧ па́стырю кроншта́дтскомꙋ до́брый рачи́телю: ра́дꙋйсѧ, завѣ́тѡвъ є҆гѡ̀ вѣ́рный и҆сполни́телю. Ра́дꙋйсѧ, ѻ҆тца̀ твоего̀ дꙋхо́внаго ѿ поноше́нїѧ защити́вый: ра́дꙋйсѧ, вѣ́рныхъ къ є҆диномы́слїю призыва́вый. Ра́дꙋйсѧ, па́ствы твоеѧ̀ бг҃омꙋ́дрый ѡ҆корми́телю: ра́дꙋйсѧ, ѹ҆ста́вѡвъ цр҃ко́вныхъ при́сный блюсти́телю. Ра́дꙋйсѧ, чⷭ҇тоты̀ правосла́вныѧ вѣ́ры проповѣ́дниче: ра́дꙋйсѧ, преда́нїѧ ѻ҆те́ческагѡ бл҃гоговѣ́йный храни́телю.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
