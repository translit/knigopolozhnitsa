---
title: "І҆́косъ ѳ҃"
navigation:
  key: akathists-serafimpetr-18
  title: "І҆́косъ ѳ҃"
  parent: akathists-serafimpetr
  order: 18
type: "akathist"
---

## І҆́косъ ѳ҃:

<red>В</red>иті́йствꙋющїй ѧ҆зы́къ ѡ҆скꙋдѣва́етъ пред̾ мно́жествомъ дарова́нїй, ѿ бг҃а тѝ да́нныхъ, досточꙋ́дне ѻ҆́тче, ꙗ҆̀же мꙋ́дрѣ ѹ҆потреби́въ, ꙗ҆́кѡ многопло́днаѧ ма́слина ꙗ҆ви́лсѧ є҆сѝ. Мы́ же, а҆́ще и҆ неискꙋ́сни є҆смы̀, ѻ҆ба́че ча̑да твоѧ̑ сꙋ́ще, восхвалѧ́емъ тѧ̀ си́це:

<red>Р</red>а́дꙋйсѧ, сло́ва бж҃їѧ ре́вностный проповѣ́дниче: ра́дꙋйсѧ, па́стырей и҆ наро́да цр҃ко́внагѡ ѹ҆се́рдный ѹ҆чи́телю. Ра́дꙋйсѧ, ѻ҆те́чества на́шегѡ мꙋ́жественный во́ине: ра́дꙋйсѧ, по́двигѡвъ ра́тныхъ по́мощїю бж҃їей до́блестный соверши́телю. Ра́дꙋйсѧ, дꙋ́шъ и҆ тѣле́съ любвеѡби́льный врачева́телю: ра́дꙋйсѧ, ст҃ы́хъ ѻ҆бразѡ́въ и҆скꙋ́сный живописа́телю. Ра́дꙋйсѧ, пѣ́сней цр҃ко́вныхъ мꙋ́дрый сочини́телю: ра́дꙋйсѧ, дѣѧ́нїй ѹ҆го́дникѡвъ бж҃їихъ бл҃гоговѣ́йный состави́телю.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
