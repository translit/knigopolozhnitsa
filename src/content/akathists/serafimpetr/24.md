---
title: "І҆́косъ в҃і"
navigation:
  key: akathists-serafimpetr-24
  title: "І҆́косъ в҃і"
  parent: akathists-serafimpetr
  order: 24
type: "akathist"
---

## І҆́косъ в҃і:

<red>П</red>ою́ще пѣ́снь хвалы̀ чл҃вѣколю́бцꙋ бг҃ꙋ, ди́вномꙋ во ст҃ы́хъ свои́хъ, прославлѧ́емъ тѧ̀, ѻ҆́тче серафі́ме, ꙗ҆́кѡ сокро́вище бл҃года́тныхъ дарѡ́въ дх҃а ст҃а́гѡ ꙗ҆ви́лсѧ є҆сѝ. Сегѡ̀ ра́ди во ѹ҆миле́нїи се́рдца взыва́емъ тѝ си́це:

<red>Р</red>а́дꙋйсѧ, во ѻ҆би́тєли нбⷭ҇ныѧ водвори́выйсѧ: ра́дꙋйсѧ, прест҃ꙋ́ю трⷪ҇цꙋ при́снѡ велича́ющїй. Ра́дꙋйсѧ, въ ри́захъ бѣ́лыхъ а҆́гнцꙋ бж҃їю предстоѧ́щїй: ра́дꙋйсѧ, ѻ҆би́лїемъ весе́лїѧ дꙋхо́внагѡ преиспо́лненный. Ра́дꙋйсѧ, въ ли́цѣ ст҃и́телей хрⷭ҇то́выхъ велича́емый: ра́дꙋйсѧ, въ со́нмѣ новомч҃никъ рѡссі́йскихъ прославлѧ́емый. Ра́дꙋйсѧ, ѡ҆ на́съ пред̾ гдⷭ҇ѣмъ непосты́дный хода́таю: ра́дꙋйсѧ, мл҃твъ съ вѣ́рою къ тебѣ̀ прибѣга́ющихъ ско́рый и҆сполни́телю.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
