---
title: "І҆́косъ є҃"
navigation:
  key: akathists-serafimpetr-10
  title: "І҆́косъ є҃"
  parent: akathists-serafimpetr
  order: 10
type: "akathist"
---

## І҆́косъ є҃:

<red>В</red>и́дѧ ѡ҆скꙋдѣ́нїе вѣ́ры въ наро́дѣ на́шемъ, ꙗ҆́кѡ стра́жъ неꙋсы́пный цр҃кве хрⷭ҇то́вы ꙗ҆ви́лсѧ є҆сѝ, бг҃омꙋ́дре, и҆ завѣ́тꙋ прпⷣбнагѡ серафі́ма ѡ҆ стѧжа́нїи дх҃а ст҃а́гѡ послѣ́дꙋѧ, призыва́лъ є҆сѝ вѣ̑рныѧ лю́ди правосла́внꙋю вѣ́рꙋ и҆́стиннымъ бл҃гоче́стїемъ ѹ҆крѣплѧ́ти. Мы́ же, ѡ҆ се́мъ ра́дꙋющесѧ, глаго́лемъ тѝ сицева̑ѧ:

<red>Р</red>а́дꙋйсѧ, па́ствы твоеѧ̀ премꙋ́дрый ѹ҆прави́телю: ра́дꙋйсѧ, хра́мѡвъ и҆ ѻ҆би́телей бж҃їихъ до́брый ѹ҆краси́телю. Ра́дꙋйсѧ, въ слꙋже́нїи ст҃и́тельстѣмъ ре́вность показа́вый: ра́дꙋйсѧ, къ цр҃кѡ́внымъ та́инствамъ бл҃гоговѣ́йнѡ пристꙋпа́ти призыва́вый. Ра́дꙋйсѧ, къ дѣѧ́нїю бг҃омы́слїе приложи́вый: ра́дꙋйсѧ, мл҃твꙋ въ ѡ҆снова́нїе добродѣ́телей полага́ти наꙋча́вый. Ра́дꙋйсѧ, смире́нїемъ твои́мъ мнѡ́гїѧ добродѣ̑тели стѧжа́вый: ра́дꙋйсѧ, ко сп҃се́нїю пꙋ́ть вѣ̑рнымъ показа́вый.

<red>Р</red>а́дꙋйсѧ, сщ҃енномч҃нче серафі́ме, вѣ́ры правосла́вныѧ пла́менный побо́рниче.
