---
title: "Конда́къ г҃"
navigation:
  key: akathists-serafimpetr-5
  title: "Конда́къ г҃"
  parent: akathists-serafimpetr
  order: 5
type: "akathist"
---

## Конда́къ г҃:

<red>С</red>и́лою вы́шнѧгѡ направлѧ́емъ, въ чи́нѣ і҆ере́йстѣмъ бг҃ꙋ послꙋжи́ти озжелѣ́лъ є҆сѝ, ст҃и́телю ѻ҆́тче серафі́ме, и҆ бл҃гослове́нїемъ првⷣника кроншта́дтскагѡ ѹ҆крѣплѧ́емъ, всѧ̑ кра̑снаѧ мі́ра сегѡ̀ ꙗ҆́кѡ ѹ҆ме́ты вмѣни́лъ є҆сѝ, и҆ на слꙋже́нїе па́стырское ре́вностнѣ ѹ҆стреми́всѧ, до́бръ пло́дъ сотвори́лъ є҆сѝ, поѧ̀ во ѹ҆миле́нїи се́рдца зижди́телю бг҃ꙋ: <red>А҆</red>ллилꙋ́їа.
