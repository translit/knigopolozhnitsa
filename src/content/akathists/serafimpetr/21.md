---
title: "Конда́къ а҃і"
navigation:
  key: akathists-serafimpetr-21
  title: "Конда́къ а҃і"
  parent: akathists-serafimpetr
  order: 21
type: "akathist"
---

## Конда́къ а҃і:

<red>П</red>ѣ́нїе всеꙋмиле́нное ко прест҃ѣ́й трⷪ҇цѣ прине́слъ є҆сѝ се́рдцемъ и҆ житїе́мъ твои́мъ, ст҃и́телю серафі́ме, наипа́че же кончи́ною мч҃нческою, просла́вльшей бг҃а: сегѡ̀ ра́ди преше́лъ є҆сѝ во ѻ҆би́тєли нбⷭ҇ныѧ, и҆дѣ́же со а҆́гг҃льскими ли̑ки пое́ши трїѷпоста́сномꙋ бг҃ꙋ: <red>А҆</red>ллилꙋ́їа.
