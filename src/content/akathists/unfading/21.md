---
title: "Конда́къ а҃і"
navigation:
  key: akathists-unfading-21
  title: "Конда́къ а҃і"
  parent: akathists-unfading
  order: 21
type: "akathist"
---

## Конда́къ а҃і:

<red>Ѽ</red>, і҆ерⷭ҇ли́ме, і҆ерⷭ҇ли́ме, и҆зби́вшїй прⷪ҇ро́ки! тѧ́жкое твоѐ ѕлодѣѧ́нїе прощенѡ̀ ѹ҆ гдⷭ҇а, и҆ над̾ мі́ромъ возсїѧ́ло со́лнце пра́вды незаходи́мое. ѡ҆чи́сти же и҆ на́ши дꙋ́ши, кро́ткаѧ дв҃о! Ѡ҆чи́сти на́ши чꙋ́вствїѧ, да ѹ҆зри́мъ хрⷭ҇та̀ и҆з̾ гро́ба и҆сходѧ́ща: ѻ҆дѣ́нь на́съ въ бра́чныѧ ѻ҆де́жды, да съ ра́достїю вни́демъ въ ѹ҆кра́шенный черто́гъ хрⷭ҇то́въ, пою́ще є҆мꙋ̀ воскре́сшемꙋ: <red>А҆</red>ллилꙋ́їа.
