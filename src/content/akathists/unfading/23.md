---
title: "Конда́къ в҃і"
navigation:
  key: akathists-unfading-23
  title: "Конда́къ в҃і"
  parent: akathists-unfading
  order: 23
type: "akathist"
---

## Конда́къ в҃і:

<red>Ѽ</red>, стра́шный послѣ́днїй ча́съ на́шъ! Се́рдце и҆ всѐ ѹ҆́ды трепе́щꙋтъ, є҆гда̀ то́лько помышлѧ́емъ ѡ҆ не́мъ! Ка́кѡ ѡ҆ста́вимъ си́рыми на́ши бли́зкїе и҆ люби́мые; Ка́кѡ пойде́мъ неꙋмы́тные посрѣдѝ тмы̀ и҆ сѣ́ни сме́ртныѧ къ но́вой жи́зни; Ка́кѡ предста́немъ на стра́шный сꙋ́дъ творца̀ и҆ бг҃а; Ѽ, на́ша ѹ҆тѣ́шительнице! Ѽ, до́браѧ на́ша помо́щнице! Помогѝ на́мъ, є҆гда̀ наста́нетъ сїѐ, рꙋкꙋ̀ лю́бѧщꙋю свою̀ мт҃ри́нскꙋю положѝ на чело̀ на́ше, да ѹ҆ти́хнꙋтъ на́ши страда́нїѧ и҆ дꙋша̀ на́ша возроди́тсѧ, ѹ҆мирѝ тоскꙋ̀ разлꙋче́нїѧ на́шегѡ съ мі́ромъ си́мъ, и҆ свѣ́тъ вѣ́чной пра́вды да возсїѧ́етъ пред̾ на́шими ѻ҆ча́ми. Ѽ, пречⷭ҇таѧ мт҃и! На тебѐ надѣ́емсѧ, тебѣ̀ мо́лимсѧ и҆ вопїе́мъ бг҃ꙋ: <red>А҆</red>ллилꙋ́їа.
