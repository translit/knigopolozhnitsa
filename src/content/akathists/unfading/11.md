---
title: "Конда́къ ѕ҃"
navigation:
  key: akathists-unfading-11
  title: "Конда́къ ѕ҃"
  parent: akathists-unfading
  order: 11
type: "akathist"
---

## Конда́къ ѕ҃:

<red>Ѽ</red>, пребл҃га́ѧ мт҃и мр҃і́е! Съ бꙋ́рей и҆ гнѣ́вомъ вздыма́етсѧ жите́йское мо́ре, глꙋбо̑кїе бе́здны разве́рзлись и҆ гото́вы на́съ поглоти́ти: се́рдце на́ше трепе́щетъ, ѡ҆мрачена̀ на́ша ра́дость, но ты̀, ѽ, кро́ткаѧ и҆ ми́лостиваѧ, ѹ҆молѝ сн҃а твоегѡ̀, да помо́жетъ на́мъ, ско́рбнымъ и҆ си́рымъ, въ печа́лѣхъ на́шихъ: да ѹ҆кроти́тъ мѧте́жные во́лны грѣхо́вныхъ страсте́й: да ѿврати́тъ ѿ на́съ всѧ́кꙋю бѣдꙋ̀ и҆ ѡ҆па́сность: да наꙋ́читъ на́съ, ка́кѡ соблю́сти є҆гѡ̀ вѣ́чнꙋю пра́вдꙋ. А҆ при кончи́нѣ жи́зни на́шеѧ ѹ҆кажѝ на́мъ ти̑хꙋю при́стань и҆ сподо́би на́съ съ сѷмеѡ́номъ бг҃опрїи́мцемъ возопи́ти: ны́нѣ ѿпꙋща́еши раба̀ твоегѡ̀, влⷣко! Помозѝ же на́мъ, ѽ, неꙋвѧда́емый цвѣ́те! Не ѡ҆ста́ви на́съ и҆ сп҃сѝ зовꙋ́щихъ бг҃ꙋ: <red>А҆</red>ллилꙋ́їа.
