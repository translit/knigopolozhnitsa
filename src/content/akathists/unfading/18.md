---
title: "І҆́косъ ѳ҃"
navigation:
  key: akathists-unfading-18
  title: "І҆́косъ ѳ҃"
  parent: akathists-unfading
  order: 18
type: "akathist"
---

## І҆́косъ ѳ҃:

<red>С</red>оверши́шасѧ! Ѻ҆́ч҃е, въ рꙋ́цѣ твоѝ предаю̀ дх҃ъ мо́й. Ѽ, пречⷭ҇таѧ мт҃и! Слы́шиши ли, ꙗ҆́кѡ землѧ̀ ѿ печа́ли содрога́етсѧ, грꙋ́дь є҆ѧ̀ распада́етсѧ, гро́бы ѿверза́ютсѧ, ме́ртвыѧ возстаю́тъ и҆ церко́внаѧ завѣ́са раздира́етсѧ; Ви́диши ли, ꙗ҆́кѡ вели́каѧ тма̀ ѡ҆б̾ѧ́ла зе́млю и҆ лю́дїе въ стра́сѣ и҆ тре́петѣ пе́рси своѧ̀ бїю́ще, глаго́лютъ: вои́стинꙋ бж҃їй сн҃ъ бѣ̀ се́й! Мы́ же таково́мꙋ чꙋдесѝ ѹ҆дивлѧ́ѧсѧ и҆ вои́стинꙋ сн҃а твоегѡ̀ сн҃а бж҃їѧ и҆сповѣ́дающе, вѣ́рнѡ вопїе́мъ тѝ:

<red>Р</red>а́дꙋйсѧ, мт҃и бж҃їѧ, се́ бо всѝ глаго́лы, ꙗ҆́же слага́ла є҆сѝ въ се́рдцѣ твое́мъ, соверши́шасѧ. Ра́дꙋйсѧ, блгⷣтнаѧ дв҃о, зарѐ неме́ркнꙋщаѧ, днѐ незаходи́мый, свѣ́те златоза́рный. Ра́дꙋйсѧ, зарѐ немерца́ющагѡ свѣ́та невече́рнѧгѡ. Ра́дꙋйсѧ, ст҃и́лище вели́кїѧ та́йны. Ра́дꙋйсѧ, и҆сто́чниче на́шегѡ безсме́ртїѧ. Ра́дꙋйсѧ, пода́тельнице бж҃е́ственныѧ бл҃гости.

<red>Р</red>а́дꙋйсѧ, мт҃и бж҃їѧ, цвѣ́те неꙋвѧда́емый.
