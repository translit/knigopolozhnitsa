---
title: "І҆́косъ а҃і"
navigation:
  key: akathists-unfading-22
  title: "І҆́косъ а҃і"
  parent: akathists-unfading
  order: 22
type: "akathist"
---

## І҆́косъ а҃і:

<red>Є҆</red>гда̀ прибли́зисѧ ча́съ твоегѡ̀ къ бг҃ꙋ ѿше́ствїѧ, ѽ, бг҃омт҃и дв҃о, па́ки а҆́гг҃лъ гдⷭ҇ень гаврїи́лъ, свѣ́тло блиста́ѧсѧ, предста̀ пред̾ тобо́ю, врꙋчи́въ тебѣ̀ свѣ́тлꙋю, неꙋвѧда́емꙋю ра́ѧ ли́лїю, и҆ сѐ ты́ со смире́нїемъ и҆ ра́достїю прїѧ́ла є҆сѝ во́лю гдⷭ҇ню и҆ ти́хо ѿошла̀ къ бж҃е́ственномꙋ твоемꙋ̀ сн҃ꙋ. Ѽ, неꙋста́ннаѧ мл҃твеннице на́ша! Ѽ, неꙋвѧда́емый цвѣ́те свѣ́тлагѡ ра́ѧ нб҃снагѡ! Ниспошлѝ и҆ на́мъ, милосе́рднаѧ, ти́хїй и҆ безболѣ́зненный ѹ҆хо́дъ и҆з̾ се́й ю҆до́ли пла́ча, воздыха́нїй и҆ ско́рбей, да вопїе́мъ тебѣ̀ такова̑ѧ:

<red>Р</red>а́дꙋйсѧ, вознесе́ннаѧ на нб҃о сн҃омъ твои́мъ, цр҃и́це нбⷭ҇наѧ. Ра́дꙋйсѧ, ско́раѧ и҆ вѣ́рнаѧ пред̾ ни́мъ на́ша помо́щнице и҆ застꙋпле́нїе. Ра́дꙋйсѧ, всепѣ́таѧ дв҃о, и҆́бо и҆́мѧ твоѐ неꙋвѧда́емо красꙋ́етсѧ и҆ ѹ҆бл҃жа́етсѧ и҆з̾ ро́да въ ро́дъ. Ра́дꙋйсѧ, въ бꙋ́рѧхъ жите́йскихъ наде́жное на́ше и҆ ти́хое приста́нище. Ра́дꙋйсѧ, ѡ҆бра́дованнаѧ, во ѹ҆спе́нїи твое́мъ на́съ не ѡ҆ставлѧ́ющаѧ.

<red>Р</red>а́дꙋйсѧ, мт҃и бж҃їѧ, цвѣ́те неꙋвѧда́емый.
