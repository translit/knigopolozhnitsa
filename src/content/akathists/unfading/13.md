---
title: "Конда́къ з҃"
navigation:
  key: akathists-unfading-13
  title: "Конда́къ з҃"
  parent: akathists-unfading
  order: 13
type: "akathist"
---

## Конда́къ з҃:

<red>Ч</red>а́до! Что̀ сотворѝ на́мъ; та́кѡ вопроша́ше сн҃а своегѡ̀ і҆и҃са и҆ ѹ҆дивлѧ́ѧсѧ, зрѧ́ще є҆гѡ̀ сѣдѧ́щимъ во хра́мѣ посредѣ̀ прего́рдыхъ и҆ сꙋемꙋ́дрыхъ первосщ҃е́нникѡвъ і҆ꙋде́йскихъ, бж҃е́ственный ра́зꙋмъ, бж҃е́ственное ѿкрове́нїе и҆́мъ ѿкрыва́ющагѡ. Ѽ, снизойдѝ же, всебл҃га́ѧ мт҃и, и҆ къ нашим ча́дѡмъ: помоли́сь ѡ҆ ни́хъ сн҃ꙋ твоемꙋ̀ и҆ бг҃ꙋ на́шемꙋ, да ѿкро́етъ и҆́мъ свѣ́тъ и҆́стиннагѡ бг҃опозна́нїѧ: покры́й и҆̀хъ кра́емъ твоегѡ̀ бл҃гоꙋха́ннагѡ покро́ва: на́ши сн҃ы и҆ дще́ри просвѣ́ти свѣ́томъ ра́зꙋма: ѹ҆крѣпѝ и҆̀хъ си́лы тѣле́сныѧ и҆ дꙋше́вныѧ: соблюдѝ и҆̀хъ въ стра́сѣ бж҃їемъ, въ послꙋша́нїи роди́телемъ и҆ въ чистотѣ̀ дꙋше́внѣй: сподо́би и҆̀хъ возрастѝ на сла́вꙋ бг҃ꙋ и҆ на сча́стье землѝ ѻ҆тцє́въ на́шихъ. Ѽ, свѣ́тильниче любвѣ̀ неꙋгаси́мый, ѹ҆мастѝ и҆̀хъ є҆ле́емъ ми́лости твоеѧ̀, согре́й и҆̀хъ кро́тостїю ѻ҆че́й твои́хъ, ѡ҆сѣнѝ и҆̀хъ ри́зою своегѡ̀ мт҃ри́нства. Ѽ, цвѣ́те неꙋвѧда́емый! Съ крѣ́пкою вѣ́рою, непоколеби́мою наде́ждою и҆ вели́кимъ сокрꙋше́нїемъ се́рдца припа́дши къ нога́мъ твои́мъ, непреста́ннѡ вопїе́мъ бг҃ꙋ: <red>А҆</red>ллилꙋ́їа.
