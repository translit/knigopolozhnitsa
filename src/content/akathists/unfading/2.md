---
title: "І҆́косъ а҃"
navigation:
  key: akathists-unfading-2
  title: "І҆́косъ а҃"
  parent: akathists-unfading
  order: 2
type: "akathist"
---

## І҆́косъ а҃:

<red>Ꙗ҆́</red>кѡ бж҃їе бл҃гослове́нїе и҆ ꙗ҆́кѡ да́ръ нб҃сный долгожда̑нный, непреста́нною моли́твою и҆спро́шеннаѧ ѿ бг҃а, ниспо́слана бы́ла є҆сѝ, бцⷣе, пра́веднымъ и҆ многоѡбра̑дованнымъ роди́телємъ твои́мъ і҆ѡакі́мꙋ и҆ а҆́ннѣ. Ты́ же, ѽ, бг҃оизбра́ннаѧ ѻ҆трокови́це, ѡ҆ста́вила є҆сѝ роди́тельское ло́но и҆, ꙗ҆́кѡ свѣ́тильникъ вѣ́ры неꙋгаси̑мый, ꙗ҆́кѡ кади́льница бл҃гово̑ннаѧ, во смире́нїи предста́ла є҆сѝ ѹ҆ поро́га гдⷭ҇нѧ, и҆ си́ла вы́шнѧгѡ вознесѐ тѧ̀ до са́магѡ вхо́да, введѐ во ст҃а́ѧ ст҃ы́хъ и҆ ѿве́рзе всѧ̑ сокрове́ннаѧ нб҃а. Ѽ, премилосе́рднаѧ бцⷣе дв҃о! Ѿве́рзи и҆ на́ши сердца̀ къ твоемꙋ̀ славосло́вїю и҆ вознесѝ на́шꙋ моли́твꙋ къ сн҃ꙋ твоемꙋ̀ и҆ бг҃ꙋ на́шемꙋ, да зове́мъ тѝ такова̑ѧ:

<red>Р</red>а́дꙋйсѧ, чистото̀ недосѧга́емаѧ и҆ кросото̀ неизрече́ннаѧ. Ра́дꙋйсѧ, во смире́нїи свое́мъ возвели́ченнаѧ. Ра́дꙋйсѧ, любвѐ неисчерпа́емый и҆сто́чникъ. Ра́дꙋйсѧ, сосꙋ́де бг҃омъ и҆збра́нный. Ра́дꙋйсѧ, застꙋ́пнице на́ша ѹ҆серднаѧ.

<red>Р</red>а́дꙋйсѧ, мт҃и бж҃їѧ, цвѣ́те неꙋвѧда́емый.
