---
title: "І҆́косъ ѕ҃"
navigation:
  key: akathists-unfading-12
  title: "І҆́косъ ѕ҃"
  parent: akathists-unfading
  order: 12
type: "akathist"
---

## І҆́косъ ѕ҃:

<red>Ѻ҆</red>троча̀ растѧ́ше и҆ крѣплѧ́шесѧ дх҃омъ и҆ блгⷣтїю, и҆ ты̀, ѽ, мт҃и є҆гѡ̀, съ любо́вїю слага́ла всѧ̑ глаго́лы ѡ҆ сн҃ѣ въ се́рдцѣ свое́мъ. Ско́рбна и҆ печа́льна и҆́щꙋще є҆гѡ̀, и҆ въ дрꙋжи́нѣ, и҆ во сро́дницѣхъ и҆ зна́емыхъ, є҆гда̀ возвраща́шесѧ съ пра́зднества і҆ерⷭ҇ли́мскагѡ, и҆ съ ра́достїю ве́лїею ѻ҆брѣ́тши є҆гѡ̀, въ це́ркви сѣдѧ̑ща посрѣдѣ̀ ѹ҆чи́тєлей, и҆́же дивлѧ́хꙋсѧ и҆ ѹ҆жаса́хꙋсѧ ѡ҆ бж҃е́ственнемъ є҆гѡ̀ ра́зꙋмѣ. Ѽ, пречⷭ҇таѧ крото́сте на́ша! Ѽ, сладча́йшее се́рдце, любо́вїю ве́сь мі́ръ согрева́ющее! Ѹ҆слы́ши на́съ, вопїю́щихъ тѝ такова̑ѧ:

<red>Р</red>а́дꙋйсѧ, бж҃е́ственнагѡ сн҃а любо́вїю возрасти́вшаѧ. Ра́дꙋйсѧ, се́рдце сладча́йшее, любо́вїю согрѣва́ющее на́ша хла̑дныѧ дꙋ́ши. Ра́дꙋйсѧ, рꙋководи́тельнице мꙋ́драѧ роди̑тельскихъ сердє́цъ. Ра́дꙋйсѧ, стѣно̀ нерꙋши́маѧ на́шимъ ча́дѡмъ и҆ ѻ҆́трокѡмъ. Ра́дꙋйсѧ, си́рымъ и҆ безпо́мощнымъ покро́въ и҆ прибѣ́жище въ ско́рбѣхъ. Ра́дꙋйсѧ, цѣломꙋ́дрїѧ и҆ дѣ́вства храни́тельнице. Ра́дꙋйсѧ, мꙋ́жемъ кро́ткимъ пꙋ́ть честны́й и҆ пра́вый ѹ҆казꙋ́ющаѧ. Ра́дꙋйсѧ, ѹ҆мѧгче́нїе ѕлы́хъ сердє́цъ. Ра́дꙋйсѧ, ѹ҆миле́нїе бл҃ги́хъ.

<red>Р</red>а́дꙋйсѧ, мт҃и бж҃їѧ, цвѣ́те неꙋвѧда́емый.
