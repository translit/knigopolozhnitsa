---
title: "І҆́косъ і҃"
navigation:
  key: akathists-unfading-20
  title: "І҆́косъ і҃"
  parent: akathists-unfading
  order: 20
type: "akathist"
---

## І҆́косъ і҃:

<red>В</red>о є҆ди́нꙋ ѿ сꙋббо́тъ, ѕѣло̀ ра́но прїидо́ша жє́ны на гро́бъ, носѧ́ще а҆рома́ты, и҆ сѐ прише́дше зрѧ́тъ: ка́мень ѿва́ленъ ѿ гро́ба и҆ нѣ́сть тѣлесѐ гдⷭ҇а і҆и҃са. А҆́гг҃лъ же къ ни́мъ свѣ́тло блиста́ѧсѧ, глаго́лѧ: ѽ, же́ны! Не бо́йтесѧ и҆ не и҆щи́те жива́гѡ съ ме́ртвыми: хрⷭ҇то́съ бо воскре́се, ꙗ҆́коже и҆ речѐ! Тебѣ́ же, ѽ, влⷣчице, наꙋчѝ всѧ̑ приглаша́ти си́це:

<red>Р</red>а́дꙋйсѧ, бл҃гослове́ннаѧ бцⷣе дв҃о, и҆ па́ки рекꙋ̀. Ра́дꙋйсѧ, сн҃ъ бо тво́й воскре́се тридне́венъ ѿ гро́ба. Ра́дꙋйсѧ, ꙗ҆́кѡ всѧ̑ землѧ̀ ликꙋ́етъ и҆ всѝ а҆́гг҃ли пою́тъ на нб҃сѝ: хрⷭ҇тосъ воскре́се и҆з̾ ме́ртвыхъ, сме́ртїю сме́рть попра́въ и҆ на́мъ всѣ́мъ, и҆ сꙋ́щимъ во гро́бѣхъ живо́тъ дарова́въ! Ра́дꙋйсѧ, пода́тельнице жи́зни вѣ́чныѧ несконча́емыѧ. Ра́дꙋйсѧ, ꙗ҆́кѡ твое́ю любо́вїю и҆ твои́ми моли́твами и҆зба́вихомсѧ мра́ка вѣ́чнагѡ. Ра́дꙋйсѧ, ꙗ҆́кѡ тобо́ю возсїѧ̀ на́мъ свѣ́тлый пра́здникѡвъ пра́здникъ. Ра́дꙋйсѧ, ꙗ҆́кѡ тобо́ю наста̀ на́мъ свѣ́тлый де́нь, во́ньже дрꙋ́гъ дрꙋ́га ѡ҆бы́мемъ, прости́мъ всѧ̑ воскресе́нїемъ, возра́дꙋемсѧ и҆ возвесели́мсѧ ра́достїю вѣ́чною.

<red>Р</red>а́дꙋйсѧ, мт҃и бж҃їѧ, цвѣ́те неꙋвѧда́емый.
