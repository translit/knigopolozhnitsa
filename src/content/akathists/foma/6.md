---
title: "І҆́косъ г҃"
navigation:
  key: akathists-foma-6
  title: "І҆́косъ г҃"
  parent: akathists-foma
  order: 6
type: "akathist"
---

## І҆́косъ г҃:

<red>Б</red>г҃опрїѧ́тнꙋ дв҃ꙋ прозрѣ̀ младе́нецъ, во чре́вѣ є҆лїсаве́тиномъ сы́й: мы́ же, ѻ҆́чи и҆мꙋ́ще, не зри́мъ бл҃га̑ѧ дѣла̀ гдⷭ҇нѧ, ѻ҆ба́че сло́во хрⷭ҇то́во, а҆пⷭ҇лꙋ рече́нное: бл҃же́нни не ви́дѣвшїи и҆ вѣ́ровавшїи, помина́емъ съ наде́ждою, и҆ та́кѡ семꙋ̀ взыва́емъ:

<red>Р</red>а́дꙋйсѧ, сп҃се́нїѧ возжела́вый. Ра́дꙋйсѧ, ꙗ҆́кѡ прⷪ҇рѡ́ки ча̑ѧннаѧ ѹ҆зрѣ́лъ є҆сѝ. Ра́дꙋйсѧ, а҆да́момъ ѹ҆тра́чєннаѧ взыска́вый. Ра́дꙋйсѧ, ꙗ҆́кѡ сп҃си́телѧ ѻ҆брѣ́лъ є҆сѝ. Ра́дꙋйсѧ, свѣ́томъ мі́ра просвѣще́нный. Ра́дꙋйсѧ, ꙗ҆́кѡ нб҃о ѿве́рзесѧ тѝ. Ра́дꙋйсѧ, сло́вомъ ѻ҆́ч҃имъ ѹ҆мꙋдре́нный. Ра́дꙋйсѧ, ꙗ҆́кѡ та̑йны црⷭ҇твїѧ ѿкры́шасѧ тѝ.

<red>Р</red>а́дꙋйсѧ, а҆пⷭ҇ле ѳѡмо̀, невѣ́рїемъ до́брымъ вѣ́рꙋ ѹ҆тверди́вый.
