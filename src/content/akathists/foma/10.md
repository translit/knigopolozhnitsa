---
title: "І҆́косъ є҃"
navigation:
  key: akathists-foma-10
  title: "І҆́косъ є҃"
  parent: akathists-foma
  order: 10
type: "akathist"
---

## І҆́косъ є҃:

<red>Д</red>а́ры принесо́ша халде́йстїи ѻ҆́троцы сѣдѧ́щемꙋ на рꙋкꙋ̀ дв҃и̑чꙋ созда́телю тва́ри, мы́ же, рꙋ́цѣ и҆мꙋ́ще пра́здны ѿ дѣ́лъ бл҃ги́хъ, ка́кѡ пристꙋ́пимъ къ семꙋ̀, вѣ́ры просѧ́ще, а҆́ще не а҆пⷭ҇ла ѳѡмꙋ̀ помина́юще и҆ та́кѡ є҆мꙋ̀ зовꙋ́ще:

<red>Р</red>а́дꙋйсѧ, ꙗ҆́кѡ гдⷭ҇и́нъ жа́твы призва́ тѧ̑. Ра́дꙋйсѧ, ꙗ҆́кѡ въ вертогра́дѣ тогѡ̀ до́брѣ потрꙋди́лсѧ є҆сѝ. Ра́дꙋйсѧ, ꙗ҆́кѡ дѣ́латель и҆ ни́ва ꙗ҆ви́лсѧ є҆сѝ. Ра́дꙋйсѧ, ꙗ҆́кѡ пло́дъ стори́цею прине́слъ є҆сѝ. Ра́дꙋйсѧ, ꙗ҆́кѡ со влⷣкою дне́й ѹ҆́треневалъ є҆сѝ. Ра́дꙋйсѧ, ꙗ҆́кѡ ча́шꙋ хрⷭ҇то́вꙋ и҆спи́лъ є҆сѝ. Ра́дꙋйсѧ, ꙗ҆́кѡ и҆ но́щь просвѣще́нїе тѝ бы́сть. Ра́дꙋйсѧ, ꙗ҆́кѡ гдⷭ҇ꙋ сла́вы спросла́вилсѧ є҆сѝ.

<red>Р</red>а́дꙋйсѧ, а҆пⷭ҇ле ѳѡмо̀, невѣ́рїемъ до́брымъ вѣ́рꙋ ѹ҆тверди́вый.
