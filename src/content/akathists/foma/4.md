---
title: "І҆́косъ в҃"
navigation:
  key: akathists-foma-4
  title: "І҆́косъ в҃"
  parent: akathists-foma
  order: 4
type: "akathist"
---

## І҆́косъ в҃:

<red>Р</red>а́зꙋмъ недоразꙋмѣва́емый догма́тѡвъ вѣ́ры разꙋмѣ́ти и҆́щꙋще, вопроша́емъ въ смѧте́нїи: во двою̀ є҆стєствꙋ̀ є҆ди́но лицѐ ка́кѡ цр҃ковь мꙋ́дрствꙋетъ и҆ воспѣва́етъ: ѻ҆ба́че невѣ́рїемъ твои́мъ, а҆пⷭ҇ле, ѹ҆вѣрѧ́еми въ се́мъ, взыва́емъ:

<red>Р</red>а́дꙋйсѧ, ꙗ҆́кѡ хрⷭ҇то́съ є҆ди́нъ хлѣ́бъ съ тобо́ю вкꙋсѝ. Ра́дꙋйсѧ, ꙗ҆́кѡ є҆ди́но со́лнце над̾ ва́ма возсїѧ̀. Ра́дꙋйсѧ, ꙗ҆́кѡ хлѣ́бомъ и҆́стины мнѡ́ги насы́тилъ є҆сѝ. Ра́дꙋйсѧ, ꙗ҆́кѡ сл҃нце пра́вды возлюби́лъ є҆сѝ. Ра́дꙋйсѧ, ꙗ҆́кѡ є҆ди́нъ и҆сто́чникъ вы̀ напоѝ. Ра́дꙋйсѧ, ꙗ҆́кѡ є҆ди́на смоко́вница тѣ́нь ва́мъ дадѐ. Ра́дꙋйсѧ, ꙗ҆́кѡ рѣ́ки бл҃года́ти и҆сточи́лъ є҆сѝ. Ра́дꙋйсѧ, ꙗ҆́кѡ не безпло́днаѧ смоко́вница показа́лсѧ є҆сѝ.

<red>Р</red>а́дꙋйсѧ, а҆пⷭ҇ле ѳѡмо̀, невѣ́рїемъ до́брымъ вѣ́рꙋ ѹ҆тверди́вый.
