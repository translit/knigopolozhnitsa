---
title: "І҆́косъ і҃"
navigation:
  key: akathists-foma-20
  title: "І҆́косъ і҃"
  parent: akathists-foma
  order: 20
type: "akathist"
---

## І҆́косъ і҃:

<red>С</red>тѣ́ны і҆ерⷭ҇ли́ма нбⷭ҇нагѡ на двана́десѧти ѡ҆снова́нїихъ ѹ҆тверди́шасѧ. Ꙗ҆́коже є҆ди́но ѿ си́хъ тѧ̀ почита́емъ, а҆пⷭ҇ле сла́вне, и҆ та́кѡ тѝ восписꙋ́емъ:

<red>Р</red>а́дꙋйсѧ, ꙗ҆́кѡ ѧ҆зы́къ ѻ҆́гненъ на тебѣ̀ почѝ. Ра́дꙋйсѧ, ꙗ҆́кѡ сла́ва хрⷭ҇то́ва ѡ҆сїѧ́ тѧ̑. Ра́дꙋйсѧ, ꙗ҆́кѡ ꙗ҆зы́ки мнѡ́ги просвѣти́лъ є҆сѝ. Ра́дꙋйсѧ, ꙗ҆́кѡ и҆́мѧ хрⷭ҇то́во просла́вилъ є҆сѝ. Ра́дꙋйсѧ, ꙗ҆́кѡ недꙋ́жныхъ и҆сцѣлѧ́лъ є҆сѝ. Ра́дꙋйсѧ, ꙗ҆́кѡ ме́ртвыхъ возставлѧ́лъ є҆сѝ. Ра́дꙋйсѧ, ꙗ҆́кѡ и҆ дꙋ́си повинова́хꙋсѧ тѝ. Ра́дꙋйсѧ, ꙗ҆́кѡ и҆́мѧ твоѐ написа́сѧ на нб҃сѝ.

<red>Р</red>а́дꙋйсѧ, а҆пⷭ҇ле ѳѡмо̀, невѣ́рїемъ до́брымъ вѣ́рꙋ ѹ҆тверди́вый.
