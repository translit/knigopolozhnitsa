---
title: "І҆́косъ з҃"
navigation:
  key: akathists-foma-14
  title: "І҆́косъ з҃"
  parent: akathists-foma
  order: 14
type: "akathist"
---

## І҆́косъ з҃:

<red>Н</red>о́вое показа̀ творе́цъ снисхожде́нїе на́мъ, на безсме́ртнѣмъ тѣ́лѣ ꙗ҆́звы ꙗ҆ви́ти и҆зво́ливый а҆пⷭ҇лꙋ своемꙋ̀, є҆мꙋ́же съ любо́вїю взыва́емъ:

<red>Р</red>а́дꙋйсѧ, ѿ премⷣрости мꙋ́дрость прїе́мый. Ра́дꙋйсѧ, ѿ любвѐ любвѝ наꙋчи́выйсѧ. Ра́дꙋйсѧ, ѹ҆ смире́нїѧ смире́нїю навы́кшїй. Ра́дꙋйсѧ, бл҃гомъ во бл҃зѣ ѹ҆твержде́нный. Ра́дꙋйсѧ, терпѣ́нїемъ въ терпѣ́нїи наста́вленный. Ра́дꙋйсѧ, кро́тости въ кро́тости подража́вый. Ра́дꙋйсѧ, послꙋша́нїемъ къ послꙋша́нїю приведе́нный. Ра́дꙋйсѧ, сн҃омъ ѻ҆ц҃ꙋ̀ ѹ҆сыновле́нный.

<red>Р</red>а́дꙋйсѧ, а҆пⷭ҇ле ѳѡмо̀, невѣ́рїемъ до́брымъ вѣ́рꙋ ѹ҆тверди́вый.
