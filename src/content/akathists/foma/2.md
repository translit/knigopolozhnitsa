---
title: "І҆́косъ а҃"
navigation:
  key: akathists-foma-2
  title: "І҆́косъ а҃"
  parent: akathists-foma
  order: 2
type: "akathist"
---

## І҆́косъ а҃:

<red>А҆́</red>гг҃лѡмъ невѣ́домое та́инство позна́лъ є҆сѝ, пло́ть бг҃а жи́ва дерзнове́нною десни́цею ѡ҆сѧза́ѧ, тѣ́мже, ѹ҆жаса́ющесѧ и҆ дивѧ́щесѧ, зове́мъ ти:

<red>Р</red>а́дꙋйсѧ, ꙗ҆́кѡ дерзнове́нїе твоѐ бг҃ъ пред̾ꙋвѣ́де. Ра́дꙋйсѧ, ꙗ҆́кѡ на слꙋже́нїе своѐ тѧ̀ пред̾ꙋста́ви. Ра́дꙋйсѧ, ꙗ҆́кѡ невѣ́рїе твоѐ не ѡ҆сꙋди́сѧ. Ра́дꙋйсѧ, ꙗ҆́кѡ вѣ́ра твоѧ̀ ѹ҆тверди́сѧ. Ра́дꙋйсѧ, ꙗ҆́кѡ хрⷭ҇то́съ въ ли́къ а҆пⷭ҇льскїй тѧ̀ и҆збра̀. Ра́дꙋйсѧ, ꙗ҆́кѡ стѡпы̀ твоѧ̑ по словесѝ своемꙋ̀ напра́ви. Ра́дꙋйсѧ, ꙗ҆́кѡ ѹ҆ста̀ ко ѹ҆стѡ́мъ тебѣ̀ бы́сть бж҃їе вѣща́нїе. Ра́дꙋйсѧ, ꙗ҆́кѡ приклони́сѧ гдⷭ҇ь къ любопы́тнагѡ пе́рста ѡ҆сѧза́нїю.

<red>Р</red>а́дꙋйсѧ, а҆пⷭ҇ле ѳѡмо̀, невѣ́рїемъ до́брымъ вѣ́рꙋ ѹ҆тверди́вый.
