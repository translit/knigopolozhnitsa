---
title: "І҆́косъ д҃"
navigation:
  key: akathists-foma-8
  title: "І҆́косъ д҃"
  parent: akathists-foma
  order: 8
type: "akathist"
---

## І҆́косъ д҃:

<red>С</red>лы́шаша ѹ҆́бѡ па́стырїе а҆́гг҃лѡвъ, пою́щихъ млⷣнца сп҃са, и҆ ше́дше, поклони́шасѧ є҆мꙋ̀: мы́ же, ѹ҆́ши и҆мꙋ́ще, не вне́млемъ гла́сꙋ гдⷭ҇ню, ѻ҆ба́че на твоѐ предста́тельство, а҆пⷭ҇ле, ѹ҆пова́емъ и҆ зове́мъ тѝ:

<red>Р</red>а́дꙋйсѧ, въ кораблѝ со хрⷭ҇то́мъ ходи́вый. Ра́дꙋйсѧ, по волна́мъ ходѧ́щꙋ поклони́выйсѧ. Ра́дꙋйсѧ, мре́жею хрⷭ҇то́вою ѹ҆ловле́нный. Ра́дꙋйсѧ, въ ковче́гъ сп҃се́нїѧ стꙋпи́вый. Ра́дꙋйсѧ, ꙗ҆́кѡ во́ды невѣ́рствїѧ не поглоти́ша тѧ̀. Ра́дꙋйсѧ, ꙗ҆́кѡ бꙋ́рѧ сомнѣ́нїй тѧ̀ не потопѝ. Ра́дꙋйсѧ, ꙗ҆́кѡ хрⷭ҇то́съ над̾ бе́здною тѧ̀ ѹ҆держа̀. Ра́дꙋйсѧ, ꙗ҆́кѡ десни́цꙋ съ ꙗ҆́звою тѝ прострѐ.

<red>Р</red>а́дꙋйсѧ, а҆пⷭ҇ле ѳѡмо̀, невѣ́рїемъ до́брымъ вѣ́рꙋ ѹ҆тверди́вый.
