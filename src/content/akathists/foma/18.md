---
title: "І҆́косъ ѳ҃"
navigation:
  key: akathists-foma-18
  title: "І҆́косъ ѳ҃"
  parent: akathists-foma
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́ннїи ничесо́же приложи́ти дерза́ютъ, а҆пⷭ҇ле, до́бромꙋ и҆сповѣ́данїю твоемꙋ̀: гдⷭ҇ь и҆ бг҃ъ мо́й: за сїѐ ѿ на́съ прїимѝ сицева̑ѧ:

<red>Р</red>а́дꙋйсѧ, ꙗ҆́кѡ но́зѣ ко ѹ҆мове́нїю хрⷭ҇тꙋ̀ просте́рлъ є҆сѝ. Ра́дꙋйсѧ, ꙗ҆́кѡ до́ма на землѝ не и҆мѣ́лъ є҆сѝ. Ра́дꙋйсѧ, ꙗ҆́кѡ но́зѣ на пꙋ́ть ми́ра напра́вилъ є҆сѝ. Ра́дꙋйсѧ, ꙗ҆́кѡ ѻ҆би́тель въ домꙋ̀ ѻ҆́ч҃и сниска́лъ є҆сѝ. Ра́дꙋйсѧ, ꙗ҆́кѡ строи́тель ца́рскїй наре́клсѧ є҆сѝ. Ра́дꙋйсѧ, ꙗ҆́кѡ а҆рхїте́ктѡнъ премꙋ́дрый ѻ҆брѣ́лсѧ є҆сѝ. Ра́дꙋйсѧ, ꙗ҆́кѡ зла́то ни́щымъ разда́лъ є҆сѝ. Ра́дꙋйсѧ, ꙗ҆́кѡ черто́гъ нбⷭ҇ный царю̀ воздви́глъ є҆сѝ.

<red>Р</red>а́дꙋйсѧ, а҆пⷭ҇ле ѳѡмо̀, невѣ́рїемъ до́брымъ вѣ́рꙋ ѹ҆тверди́вый.
