---
title: "І҆́косъ и҃"
navigation:
  key: akathists-vladislavserb-16
  title: "І҆́косъ и҃"
  parent: akathists-vladislavserb
  order: 16
type: "akathist"
---

## І҆́косъ и҃:

<red>В</red>е́сь ѡ҆б̾ѧ́тъ бы́лъ блгⷣтїю бжⷭ҇твенною, достохва́льне владисла́ве, мы́сленными ѻ҆чесы̀ зрѣ́лъ є҆сѝ скѡ́рби наро́да своегѡ̀, но ѹ҆пова́ѧ на млⷭ҇ть бж҃їю, моли́лсѧ за лю́ди се́рбскїѧ со слеза́ми. Сегѡ̀ ра́ди воспѣва́емъ тѧ̀ си́це:

<red>Р</red>а́дꙋйсѧ, странꙋ̀ свою̀ крѣ́пкѡ возлюби́вый. Ра́дꙋйсѧ, ѡ҆ не́й гдⷭ҇а не ма́ло ѹ҆моли́вый. Ра́дꙋйсѧ, моли́твами твои́ми въ ско́рбѣхъ и҆ напа́стѣхъ на́съ застꙋпа́ющїй. Ра́дꙋйсѧ, во ѡ҆бстоѧ́нїихъ ѕлы́хъ ѻ҆те́чество своѐ сохранѧ́ющїй и҆ на́съ ѿ врагѡ́въ и҆збавлѧ́ющїй. Ра́дꙋйсѧ, возлюби́вшихъ сꙋетꙋ̀ мі́ра добродѣ́тельнымъ житїе́мъ превозше́дшїй. Ра́дꙋйсѧ, и҆́стиннꙋю мꙋ́дрость возлюби́вшїй. Ра́дꙋйсѧ, вѣ́чное сокро́вище бг҃омꙋ́дрїѧ въ правосла́вїи ѡ҆брѣ́тшїй. Ра́дꙋйсѧ, пре́данностїю во́лѣ бж҃їей а҆́гг҃лы съ чл҃вѣ́ки ѹ҆диви́вшїй.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
