---
title: "І҆́косъ ѕ҃"
navigation:
  key: akathists-vladislavserb-12
  title: "І҆́косъ ѕ҃"
  parent: akathists-vladislavserb
  order: 12
type: "akathist"
---

## І҆́косъ ѕ҃:

<red>В</red>оссїѧ́лъ є҆сѝ па́че со́лнца добродѣ́тельми твои́ми во странѣ̀ се́рбской и҆ бы́лъ є҆сѝ ѿра́дою длѧ̀ возлю́бленныхъ ча́дъ цр҃кви правосла́вной, милосе́рдный и҆ досточꙋ́дный ѹ҆го́дниче хрⷭ҇то́въ, бл҃же́нне владисла́ве. Се́рдце же своѐ на проше́нїе и҆ нꙋ́жды приходѧ́щихъ къ тебѣ̀ ми́лостивнѡ ѿкры́лъ є҆сѝ, прїимѝ и҆ на́съ до́брый царю̀ съ любо́вїю, къ тебѣ̀ прибѣга́ющихъ и҆ вопїю́щихъ си́це:

<red>Р</red>а́дꙋйсѧ, мирополо́жниче бжⷭ҇твенныѧ любвѝ. Ра́дꙋйсѧ, а҆дама́нте крѣ́пкїй. Ра́дꙋйсѧ, чтⷭ҇на́гѡ ко́рени ст҃о́е прозѧбе́нїе. Ра́дꙋйсѧ, сѷмеѡ́на мѷроточи́вагѡ преди́вный пра́внꙋче. Ра́дꙋйсѧ, сынѡ́въ є҆гѡ̀ стефа́на и҆ са́ввы ст҃ого́рца, а҆рхїепⷭ҇копа се́рбскагѡ, пресла́вный сро́дниче. Ра́дꙋйсѧ, ѻ҆тца̀ твоегѡ̀ даві́да, кра́лѧ се́рбскагѡ, вели́каѧ похвало̀. Ра́дꙋйсѧ, ст҃ости ѻ҆тцє́въ твои́хъ пречꙋ́дное вмѣсти́лище. Ра́дꙋйсѧ, и҆̀хъ ѡ҆ тебѣ̀ привесе́лое ра́дованїе.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
