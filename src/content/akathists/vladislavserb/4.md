---
title: "І҆́косъ в҃"
navigation:
  key: akathists-vladislavserb-4
  title: "І҆́косъ в҃"
  parent: akathists-vladislavserb
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃опросвѣще́нный и҆мѣ́ѧ, ст҃ы́й царю̀ владисла́ве, и҆́мже до́брѣ проразꙋмѣ́лъ є҆сѝ дꙋшепа́гꙋбность ѕловѣ́рїй разли́чныхъ, хотѧ́щихъ на зе́млю твою̀ наитѝ. Вѣ́даѧ же сїѧ̀, тве́рдое правосла́вїѧ въ странѣ̀ свое́й ѹ҆твердѝ, врагѡ́въ ѕлочести́выхъ ко́зни рассы́па. Тѣ́мъ же по до́лгꙋ сла́вимъ тѧ̀ взыва́ющее:

<red>Р</red>а́дꙋйсѧ, бл҃же́нный сосꙋ́де хрⷭ҇то́ва бл҃гоꙋха́нїѧ. Ра́дꙋйсѧ, бл҃го́е сѣ́мѧ сло́ва бж҃їѧ, прозѧ́бшее. Ра́дꙋйсѧ, пло́де бл҃гі́й на дре́вѣ царе́й се́рбскихъ. Ра́дꙋйсѧ, цвѣ́те бл҃гово́нный на вѣ́тви ѻ҆тцє́въ свои́хъ. Ра́дꙋйсѧ, вѣ́рою бл҃го́ю ра́зꙋмъ себѐ блгⷣтный стѧжа́вый. Ра́дꙋйсѧ, си́лою правосла́вїѧ врагѝ хрⷭ҇то́вы попра́вый. Ра́дꙋйсѧ, дв҃дꙋ царю̀ въ бг҃опочита́нїи подрожа́вый. Ра́дꙋйсѧ, бг҃омъ за то̀, та́кожде дїади́мою ца́рскою вѣнча́нный.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
