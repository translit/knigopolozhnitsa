---
title: "І҆́косъ г҃"
navigation:
  key: akathists-vladislavserb-6
  title: "І҆́косъ г҃"
  parent: akathists-vladislavserb
  order: 6
type: "akathist"
---

## І҆́косъ г҃:

<red>И҆</red>мѣ́ѧ неѡскꙋ́дное стремле́нїе къ житїю̀ бг҃оꙋго́дномꙋ, царю̀ владисла́ве, премꙋ́дромꙋ соломѡ́нꙋ поревнова́лъ въ созда́нїи хра́мѡвъ бл҃гоꙋкраше́нныхъ, ꙗ҆ви́лсѧ є҆сѝ вои́стинꙋ пресла́вный зи́ждитель до́ма гдⷭ҇нѧ. Ѡ҆ се́мъ восхвалѧ́емъ твоѐ бл҃гожела́нїе и҆ хвалѧ́щее тѧ̀ велича́емъ:

<red>Р</red>а́дꙋйсѧ, влⷣки творца̀ преди́вный ѹ҆го́дниче. Ра́дꙋйсѧ, спосо́бный ѹ҆чени́къ бжⷭ҇твеннагѡ зи́ждителѧ. Ра́дꙋйсѧ, до́ма бж҃їѧ на землѣ̀ ѹ҆строи́телю. Ра́дꙋйсѧ, ѡ҆ се́мъ и҆зрѧ́дный попечи́телю. Ра́дꙋйсѧ, царе́й бл҃гонра́вныхъ подража́телю. Ра́дꙋйсѧ, и҆̀хъ стара́нїй сла́вный ревни́телю. Ра́дꙋйсѧ, дꙋхове́нства и҆ мона́шествꙋющихъ всеще́дрый покрови́телю. Ра́дꙋйсѧ, добродѣ́тели пречꙋ́дный насади́телю.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
