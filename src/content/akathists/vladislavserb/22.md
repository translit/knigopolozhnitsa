---
title: "І҆́косъ а҃і"
navigation:
  key: akathists-vladislavserb-22
  title: "І҆́косъ а҃і"
  parent: akathists-vladislavserb
  order: 22
type: "akathist"
---

## І҆́косъ а҃і:

<red>Т</red>рисїѧ́ннымъ свѣ́томъ ѡ҆сїѧва́емъ, со всѣ́ми ст҃ы́ми предстои́ши ны́нѣ на нб҃сѝ прⷭ҇то́лꙋ цр҃ѧ̀ ца́рствꙋющихъ, владисла́ве всебл҃же́нне, и҆ ѿ тꙋ́дꙋ, ꙗ҆́кѡ свѣтоза́рное свѣти́ло, просвѣща́еши всю̀ странꙋ̀ се́рбскꙋю, разгонѧ́ющи мра́къ заблꙋжде́нїй и҆ показꙋ́ющи пꙋ́ть къ и҆́стинномꙋ просвѣще́нїю къ нбⷭ҇номꙋ бл҃же́нствꙋ. Сегѡ̀ ра́ди, прославлѧ́юще тѧ̀, глаго́лемъ:

<red>Р</red>а́дꙋйсѧ, пꙋтеводи́телю, пра́вꙋю стезю̀ къ вѣ́чномꙋ сп҃се́нїю на́мъ показꙋ́ющїй. Ра́дꙋйсѧ, мо́щный споспѣ́шникъ и҆ ѹ҆крѣпи́тель проповѣ́дникѡвъ правосла́вныѧ вѣ́ры. Ра́дꙋйсѧ, покрови́тель наста́вникѡвъ, бл҃готрꙋдѧ́щихсѧ на по́льзꙋ ѻ҆́бщꙋю. Ра́дꙋйсѧ, крамѡ́лы и҆ раздо́рѡвъ и҆скорени́телю. Ра́дꙋйсѧ, всѣ́хъ ѻ҆би́димыхъ и҆ не пра́веднѡ гони́мыхъ застꙋ́пниче. Ра́дꙋйсѧ, скорбѧ́щихъ ско́рый ѹ҆тѣ́шитель. Ра́дꙋйсѧ, болѧ́щихъ цѣли́тель. Ра́дꙋйсѧ, лю́дємъ по́мощь моли́твами твои́ми ѿ бг҃а подаю́щїй.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
