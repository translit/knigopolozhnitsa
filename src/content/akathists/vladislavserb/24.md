---
title: "І҆́косъ в҃і"
navigation:
  key: akathists-vladislavserb-24
  title: "І҆́косъ в҃і"
  parent: akathists-vladislavserb
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ мнѡ́гаѧ и҆ пресла̑внаѧ бл҃годѣѧ́нїѧ, ст҃е владисла́ве, ꙗ҆вле́ннаѧ не то́кмо лю́дємъ землѝ се́рбскїѧ, но и҆ про́чимъ, по всю́дꙋ си́це тебѣ̀ зовꙋ́щимъ:

<red>Р</red>а́дꙋйсѧ, въ сожи́тельство а҆́гг҃льскихъ чи́нѡвъ и҆ ст҃ы́хъ любе́знѡ прїѧ́тый. Ра́дꙋйсѧ, собо́рꙋ царе́й ст҃ы́хъ сопричте́нный. Ра́дꙋйсѧ, съ ли́ки и҆збра́нныхъ бж҃їихъ въ черто́гъ нбⷭ҇ный всели́выйсѧ. Ра́дꙋйсѧ, злата́ѧ кади́льнице, ѳѷмїа́мъ моли́твы ѡ҆ на́съ бг҃ꙋ приносѧ́щїй. Ра́дꙋйсѧ, лицезрѣ́нїемъ нбⷭ҇ныхъ, вѣ́чное бл҃же́нство вкꙋша́ющїй. Ра́дꙋйсѧ, съ бл҃говѣ́рными царѝ и҆ кнѧ́зи сла́вимый. Ра́дꙋйсѧ, наро́домъ се́рбскимъ и҆ всѣ́ми правосла́вными велича́емый. Ра́дꙋйсѧ, чꙋде́съ хрⷭ҇то́выхъ сокро́вище.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
