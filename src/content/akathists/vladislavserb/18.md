---
title: "І҆́косъ ѳ҃"
navigation:
  key: akathists-vladislavserb-18
  title: "І҆́косъ ѳ҃"
  parent: akathists-vladislavserb
  order: 18
type: "akathist"
---

## І҆́косъ ѳ҃:

<red>В</red>ѣті̑ѧ многовѣща́нныѧ не мо́гꙋтъ досто́йнѡ восхвали́ти тѧ̀, владисла́ве бг҃омꙋ́дре, ка́кѡ ты̀ позна́лъ є҆сѝ тщетꙋ̀ и҆сповѣ́данїѧ латі́нскагѡ и҆ про́чихъ ѹ҆че́нїй є҆реті́ческихъ, правосла́внагѡ же вѣ́рованїѧ взыска́лъ є҆сѝ. И҆ ꙗ҆́коже, прпⷣбный сѷмеѡ́нъ, пе́рвый кра́ль се́рбскїй защища́лъ наро́дъ сво́й ѿ влїѧ́нїѧ и҆ноплеме́ннагѡ, да тобо́ю на пꙋ́ть пра́вый наставлѧ́еми, взыва́емъ тѝ радо́стнѡ:

<red>Р</red>а́дꙋйсѧ, до́брыми твои́ми дѣ̑лы и҆ пра́вымъ ѹ҆ма̀ и҆ се́рдца и҆зволѣ́нїемъ прїꙋгото́вившїй себѐ въ жили́ще бжⷭ҇твенныѧ блгⷣти. Ра́дꙋйсѧ, ꙗ҆́кѡ дх҃ъ ст҃ы́й ѹ҆чи́тель тебѣ̀ бы́сть къ позна́нїю хрⷭ҇та̀ сн҃а бж҃їѧ. Ра́дꙋйсѧ, соверше́ннꙋю поко́рность во́лѣ бж҃їей показа́вшїй. Ра́дꙋйсѧ, ꙗ҆́кѡ ѹ҆мꙋ́дри тѧ̀ гдⷭ҇ь, че́сть ца́рскꙋю, бога́тство и҆ сла́вꙋ сочита́ти со смире́нїемъ хрⷭ҇тїа́нскимъ. Ра́дꙋйсѧ, ꙗ҆́кѡ си́мъ ѻ҆́бразомъ ꙗ҆́вѣ на́мъ показа́вый, ꙗ҆́кѡ бл҃га земна́ѧ не сꙋ́ть препѧ́тїе дꙋшѝ бг҃олюби́вѣй къ достиже́нїю бл҃гъ нбⷭ҇ныхъ. Ра́дꙋйсѧ, преди́вный побо́рниче вѣ́ры хрⷭ҇то́вы. Ра́дꙋйсѧ, пото́че сла́дости, напоива́юшїй на́съ водо́ю бл҃гоче́стїѧ. Ра́дꙋйсѧ, потреби́телю ѕлы́хъ ѻ҆бы́чаевъ и҆ сꙋевѣ́рїй.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
