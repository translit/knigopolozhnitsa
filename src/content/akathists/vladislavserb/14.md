---
title: "І҆́косъ з҃"
navigation:
  key: akathists-vladislavserb-14
  title: "І҆́косъ з҃"
  parent: akathists-vladislavserb
  order: 14
type: "akathist"
---

## І҆́косъ з҃:

<red>Н</red>о́вагѡ, тѧ̀, царѧ̀ ви́димъ, добродѣ́тельми пре́дкѡвъ ѹ҆кра́шеннагѡ, и҆ въ себѣ̀ всѧ̑ сїѧ̀ ѿ сосцꙋ̀ ма́тернѧѧ впита́вшагѡ. Наипа́че же къ ста́рости бг҃оꙋго́днымъ житїе́мъ ро́дъ сво́й возвели́чившагѡ, и҆ на́съ наꙋчи́вшагѡ, ка́кѡ до́лжнѡ є҆́сть ѻ҆тцє́въ почита́ти. Тѣ́мъ же ꙗ҆́кѡ наста́вника тѧ̀ велича́емъ:

<red>Р</red>а́дꙋйсѧ, за́повѣди гдⷭ҇ни возлюби́вый. Ра́дꙋйсѧ, ѿ ни́хъ же ни ка́кѡ же ѿстꙋпи́вый. Ра́дꙋйсѧ, собо́ю примѣ́ръ почита́нїѧ ѻ҆тцє́въ показа́вый. Ра́дꙋйсѧ, є҆́же ѿ ни́хъ бл҃га́ѧ стѧжа́вый. Ра́дꙋйсѧ, пра́деда ст҃а́гѡ странꙋ̀ сохрани́вый. Ра́дꙋйсѧ, нището́ю дꙋхо́вною црⷭ҇тво нбⷭ҇ное кꙋпи́вый. Ра́дꙋйсѧ, гдⷭ҇ꙋ и҆ чл҃вѣ́кѡмъ ѹ҆годи́вшїй. Ра́дꙋйсѧ, ѻ҆́бразъ и҆́стинной мꙋ́дрости на́мъ ꙗ҆ви́вшїй.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
