---
title: "І҆́косъ а҃"
navigation:
  key: akathists-vladislavserb-2
  title: "І҆́косъ а҃"
  parent: akathists-vladislavserb
  order: 2
type: "akathist"
---

## І҆́косъ а҃:

<red>А҆</red>рха́гг҃лѡвъ и҆ а҆́гг҃лѡвъ мно́жество, предстоѧ̀ цр҃ю̀ црⷭ҇твꙋющихъ и҆ гдⷭ҇ꙋ госпо́дствꙋющихъ, со ѹ҆миле́нїемъ взира́ютъ на є҆гѡ̀ ѡ҆ странѣ̀ се́рбской промышле́нїи. Поста́ви бо тѧ̀ наро́дꙋ є҆ѧ̀ во главꙋ̀, царѧ̀, бл҃же́нне владисла́ве, вѣ́рꙋ ѻ҆те́ческꙋю сохранѧ́ти и҆ хра́мы бж҃їи воздвиза́ти. Тѣ́мъ же велича́ѧ твоѐ бг҃оизбра́нїе, съ любо́вїю поклонѧ́емсѧ тебѣ̀ зовꙋ́ще:

<red>Р</red>а́дꙋйсѧ, ѿ малолѣ́тства хрⷭ҇та̀ возлюби́вый. Ра́дꙋйсѧ, за́повѣди є҆гѡ̀ ѿ ѻ҆те́цъ вѣ́рнѡ въ се́рдцѣ своѐ прїѧ́вый. Ра́дꙋйсѧ, теплото́ю вѣ́ры хрⷭ҇то́вой ве́сь и҆спо́лнивыйсѧ. Ра́дꙋйсѧ, чистото́ю то́ѧжде вѣ́ры и҆з̾ мла́да напое́нный. Ра́дꙋйсѧ, красото́ю цр҃ко́вною вдохновле́нный. Ра́дꙋйсѧ, дх҃омъ ст҃ы́мъ въ правосла́вїи ѹ҆твержде́нный. Ра́дꙋйсѧ, ѻ҆тцє́въ вѣ́рꙋ сохрани́вый и҆ про́чїѧ лю́ди въ не́й держа́тисѧ наꙋчи́вый. Ра́дꙋйсѧ, хра́мѡвъ и҆ монастыре́й бл҃гі́й строи́телю и҆ ѡ҆ ни́хъ до́брый и҆ и҆зрѧ́дный попечи́телю.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
