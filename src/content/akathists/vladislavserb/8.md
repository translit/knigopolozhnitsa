---
title: "І҆́косъ д҃"
navigation:
  key: akathists-vladislavserb-8
  title: "І҆́косъ д҃"
  parent: akathists-vladislavserb
  order: 8
type: "akathist"
---

## І҆́косъ д҃:

<red>С</red>лы́шавше ѿ ѻ҆тцє́въ ст҃ы́хъ напꙋ́тственное сло́во по восхожде́нїи твое́мъ на прⷭ҇то́лъ се́рбскїй, ѡ҆ чистотѣ̀, постѣ̀, моли́твѣ и҆ всѣ́хъ добродѣ́телѧхъ, хрⷭ҇тїа́нскомꙋ царю̀ подоба́ющихъ, слага́лъ є҆сѝ сїѧ̀ въ се́рдцѣ твое́мъ, дѣ̑лы всѧ̑ та и҆сполнѧ́ти ѻ҆бѣща́ющи. Мы́ же вѣ́дꙋще твоѐ бг҃охва́льное житїѐ воспѣва́емъ тѝ си́це:

<red>Р</red>а́дꙋйсѧ, ни́вꙋ се́рдца твоегѡ̀ до́брымъ сѣ́менемъ засѣ́евый. Ра́дꙋйсѧ, слеза́ми ѹ҆миле́нїѧ ю҆ ѡ҆роси́вый. Ра́дꙋйсѧ, ꙗ҆́кѡ сѣ́мѧ сло́ва бж҃їѧ въ се́рдцѣ твое́мъ, ꙗ҆́кѡ на землѣ̀ до́брѣй, ѹ҆корени́сѧ. Ра́дꙋйсѧ, воздержа́нїемъ и҆ моли́твою бг҃ꙋ потрꙋди́сѧ. Ра́дꙋйсѧ, ми́лостынею творца̀ ѹ҆ми́лостивившїй. Ра́дꙋйсѧ, ни́щїѧ и҆ ѹ҆бо́гїѧ потре́бами снабди́вый. Ра́дꙋйсѧ, прозѧбе́нїе страны̀ се́рбской, ца́рственною сла́вою на землѝ и҆ на нб҃си почте́нный. Ра́дꙋйсѧ, чистото́ю дꙋхо́вной ди́внѡ ѹ҆кра́шенный.

<red>Р</red>а́дꙋйсѧ, бг҃овѣ́нчанный царю̀ владисла́ве, правосла́вїѧ бл҃гі́й ревни́телю.
