---
title: "І҆́косъ ѕ҃"
navigation:
  key: akathists-siluanafon-12
  title: "І҆́косъ ѕ҃"
  parent: akathists-siluanafon
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, бг҃олюби́ве ѻ҆́тче сїлꙋа́не, ꙗ҆́кѡ но́вый тайнови́децъ, ѿне́лѣже смире́нїемъ и҆ мл҃твою со слеза́ми блгⷣть ст҃а́гѡ дх҃а па́ки стѧжа́лъ є҆сѝ, ѿ неѧ́же любвѐ неизрече́нныѧ преиспо́лнисѧ се́рдце твоѐ. Ты́ же, ѹ҆разꙋмѣ́въ блгⷣти сеѧ̀ си́лꙋ, дерзнове́нїемъ и҆лїины́мъ воззва́лъ є҆сѝ: гдⷭ҇и, не то́кмѡ мнѣ̀, всѣмꙋ̀ мі́рꙋ да́рꙋй позна́ти любо́вь твою̀ и҆ спасти́сѧ. Мы́ же, и҆мꙋ́ще тѧ̀ мл҃твенника пред̾ бг҃омъ неꙋсы́пна, со ѹ҆миле́нїемъ зове́мъ тѝ:

<red>Р</red>а́дꙋйсѧ, ꙗ҆́кѡ мл҃твеннымъ сраспина́нїемъ за ѹ҆ме́ршихъ, живы́хъ и҆ грѧдꙋ́щихъ бы́лъ є҆сѝ нб҃о ѿве́рстое. Ра́дꙋйсѧ, ꙗ҆́кѡ сицево́ю любо́вїю и҆схода́тайствовалъ є҆сѝ дꙋшѐ твое́й црⷭ҇тво нбⷭ҇ное. Ра́дꙋйсѧ, чистоты̀ вѣ́ры и҆ безѕло́бїѧ ди́вное воплоще́нїе. Ра́дꙋйсѧ, грѣхопаде́нїємъ бли́жнихъ твои́хъ стѧжа́вый хрⷭ҇то́во всепроще́нїе. Ра́дꙋйсѧ, ди́внагѡ ст҃и́льниче мі́рꙋ, ѹ҆го́дникѡвъ бж҃їихъ вѣ́рный сподви́жниче. Ра́дꙋйсѧ, пребл҃гослове́нныѧ и҆гꙋ́менїи а҆ѳѡ́на вѣ́рный послꙋ́шниче и҆ дарѡ́въ ст҃а́гѡ дх҃а вмѣсти́лище. Ра́дꙋйсѧ, горы̀ а҆ѳѡ́нскїѧ свирѣ́ль сладкопѣ́сненнаѧ, ѡ҆ грѧдꙋ́щей жи́зни возвѣща́ющаѧ. Ра́дꙋйсѧ, тоѧ̀ вертогра́да трꙋ́дниче неꙋсы́пный, въ по́двизѣ и҆знемога́ющихъ ѹ҆крѣплѧ́ѧй.

<red>Р</red>а́дꙋйсѧ, ѻ҆́тче сїлꙋа́не, въ мл҃твѣ за мі́ръ горѣ́нїе любвѐ неꙋгаса́ющее.
