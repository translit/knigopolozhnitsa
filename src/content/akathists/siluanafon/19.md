---
title: "Конда́къ і҃"
navigation:
  key: akathists-siluanafon-19
  title: "Конда́къ і҃"
  parent: akathists-siluanafon
  order: 19
type: "akathist"
---

## Конда́къ і҃:

<red>С</red>п҃се́нїѧ дꙋшѝ твоеѧ̀ и҆ща̀ и҆ хрⷭ҇тꙋ̀ сладча́йшемꙋ прилѣпи́тисѧ жела́ѧ, ѿ землѝ ѻ҆тє́цъ твои́хъ на го́рꙋ ст҃ꙋ́ю смире́нѣ прите́клъ є҆сѝ, и҆дѣ́же въ воздержа́нїи и҆ безмо́лвїи, трꙋдолю́бїи и҆ чл҃вѣколю́бїи равноа́гг҃льнꙋю красотꙋ̀ стѧжа́лъ є҆сѝ, всебл҃же́нне. И҆ та́кѡ пребл҃гослове́ннагѡ ѹ҆́тра, є҆гда̀ всѝ пꙋстыннолю́бцы ѻ҆би́телей а҆ѳѡ́нскихъ полꙋно́щнꙋю пѣ́снь творцꙋ̀ воспѣва́хꙋ, бл҃гі́ѧ кончи́ны дости́глъ є҆сѝ и҆ дꙋ́шꙋ твою̀, животворѧ́щимъ тѣ́ломъ и҆ кро́вїю гдⷭ҇нею напита́ннꙋю, въ бж҃е́ствєнныѧ рꙋ́цѣ преда́лъ є҆сѝ, во є҆́же непреста́ннѡ со всѣ́ми ст҃ы́ми воспѣва́ти ст҃ы́хъ ст҃ѣ́йшемꙋ сло́вꙋ: <red>А҆</red>ллилꙋ́їа.
