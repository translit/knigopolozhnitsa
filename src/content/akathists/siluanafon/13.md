---
title: "Конда́къ з҃"
navigation:
  key: akathists-siluanafon-13
  title: "Конда́къ з҃"
  parent: akathists-siluanafon
  order: 13
type: "akathist"
---

## Конда́къ з҃:

<red>Х</red>отѧ̀ чл҃вѣколю́бецъ гдⷭ҇ь ꙗ҆ви́ти въ тебѣ̀ но́вое бл҃госвѣ́тное свѣти́ло, прпⷣбне ѻ҆́тче сїлꙋа́не, ꙗ҆́кѡ вѣ́твь ма́сличнꙋю, ѿ ко́рене землѝ рѡссі́йскїѧ, въ пꙋсты́ни а҆ѳѡ́нстѣй насадѝ, и҆ дх҃а ст҃а́гѡ блгⷣтїю ѡ҆рошаѧ, многопло́дна тѧ̀ сотворѝ: дѣ́лы бо и҆ словесы̀ твои́ми, а҆́ки є҆ле́емъ животво́рнымъ, чистотѣ̀ и҆ цѣломꙋ́дрїю, бл҃гочестїю и҆ братолю́бїю всѣ́хъ наставлѧ́лъ є҆сѝ. Тїи́ же, сою́зомъ любвѐ свѧзꙋ́еми, покарѧ́юще хꙋ́дшее лꙋ́чшемꙋ, воспѣва́хꙋ бг҃ꙋ: <red>А҆</red>ллилꙋ́їа.
