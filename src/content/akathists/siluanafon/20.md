---
title: "І҆́косъ і҃"
navigation:
  key: akathists-siluanafon-20
  title: "І҆́косъ і҃"
  parent: akathists-siluanafon
  order: 20
type: "akathist"
---

## І҆́косъ і҃:

<red>Ц</red>р҃ѧ̀ нбⷭ҇нагѡ, є҆го́же славосло́вѧтъ херꙋві́ми и҆ серафі́ми и҆ ст҃ы́хъ собо́ри, житїе́мъ, вѣ́рою и҆ любо́вїю всеꙋсе́рднѣйшїй слꙋжи́тель бы́лъ є҆сѝ, прпⷣбне, и҆ ꙗ҆́кѡ крі́нъ бл҃гоꙋха́нный, со всѣ́ми и҆збра́нниками пречⷭ҇тыѧ бцⷣы ѹ҆ прⷭ҇тол́а всест҃ы́ѧ трⷪ҇цы предста́лъ є҆сѝ. Бꙋ́ди же, всебл҃же́нне, ѡ҆ бл҃годе́нственномъ ми́рѣ землѝ ѻ҆тє́цъ твои́хъ ѹ҆се́рдный пред̾ бг҃омъ хода́тай, ѡ҆ цр҃кве же ст҃ѣ́й а҆́гг҃лъ неꙋсы́пныѧ мл҃твы и҆ те́плый предста́тель, да тобо́ю ѿ бѣ́дъ и҆збавлѧ́еми, бл҃года́рнѣ зове́мъ тѝ:

<red>Р</red>а́дꙋйсѧ, а҆́гг҃ле землѝ рѡссі́йскїѧ, на ст҃ѣ́й горѣ̀ преизрѧ́днѡ потрꙋди́выйсѧ. Ра́дꙋйсѧ, мл҃твенниче теплѣ́йшїй, ѹ҆ прⷭ҇то́ла бж҃їѧ за на́съ любо́вїю сраспе́ншїйсѧ. Ра́дꙋйсѧ, ѡ҆ лю́дехъ землѝ ѻ҆тцє́въ твои́хъ ѹ҆се́рдный перед̾ бг҃омъ хода́таю. Ра́дꙋйсѧ, бра́тїи а҆ѳѡ́нскагѡ вертогра́да, въ по́двизѣ и҆знемога́ющихъ, ско́рый предста́телю. Ра́дꙋйсѧ, ꙗ҆́звы гдⷭ҇а твоегѡ̀ на тѣ́лѣ твое́мъ безро́потнѡ носи́вый. Ра́дꙋйсѧ, дꙋ́шꙋ твою̀, покаѧ́нными слеза́ми ѹ҆бѣле́нꙋ, чи́стꙋ томꙋ̀ ввѣ́ривый. Ра́дꙋйсѧ, вѣ́рный дѣ́лателю вїногра́да хрⷭ҇то́ва, къ го́рнемꙋ сїѡ́нꙋ гдⷭ҇емъ призва́нный. Ра́дꙋйсѧ, ꙗ҆́кѡ та́мѡ собесѣ́дꙋеши со ст҃ы́ми и҆ а҆́гг҃лы, сла́вою и҆ че́стїю ѹ҆вѣнча́нный.

<red>Р</red>а́дꙋйсѧ, ѻ҆́тче сїлꙋа́не, въ мл҃твѣ за мі́ръ горѣ́нїе любвѐ неꙋгаса́ющее.
