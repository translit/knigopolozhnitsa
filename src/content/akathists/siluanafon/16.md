---
title: "І҆́косъ и҃"
navigation:
  key: akathists-siluanafon-16
  title: "І҆́косъ и҃"
  parent: akathists-siluanafon
  order: 16
type: "akathist"
---

## І҆́косъ и҃:

<red>В</red>сѣ́мъ се́рдцемъ и҆ дꙋше́ю смире́нїе хрⷭ҇то́во стѧжа́вый, преди́вный ѹ҆го́дниче бж҃їй, и҆ томꙋ̀, возлю́бленномꙋ, за мі́ръ сраспина́ѧйсѧ, сле́знѡ взыва́лъ є҆сѝ. Сладча́йшїй і҆и҃се. Ты̀ воскреси́лъ є҆сѝ дꙋ́шꙋ мо́ю люби́ти бли́жнѧгѡ своегѡ̀. Да́рꙋй мѝ ѹ҆̀бѡ и҆сточа́ти сле́зы за всю̀ вселе́ннꙋю, да всѝ лю́дїе позна́ютъ тѧ̀ и҆ да насладѧ́тсѧ ми́ромъ твои́мъ и҆ ѹ҆́зрѧтъ свѣ́тъ лица̀ твоегѡ̀. Мы́ же, во грѣсѣ́хъ житїѐ на́ше и҆жди́вшїи и҆ тобо́ю сп҃са́еми, ѹ҆бл҃жа́емъ тѧ̀ си́це:

<red>Р</red>а́дꙋйсѧ, застꙋ́пницы ѹ҆се́рдныѧ въ мл҃твахъ за мі́ръ сподви́жниче неꙋтоми́мый. Ра́дꙋйсѧ, ꙗ҆́кѡ і҆еремі́ѧ ѡ҆ наро́дѣ пла́чꙋщїй, го́рꙋ ст҃ꙋ́ю слеза́ми ѡ҆роси́вый. Ра́дꙋйсѧ, преди́вный а҆ѳѡ́нскїй подви́жниче, всю̀ вселе́ннꙋю мл҃твою твое́ю ѡ҆свѧща́ющїй. Ра́дꙋйсѧ, ꙗ҆́кѡ ѻ҆те́цъ чадолюби́вый, за всѣ́хъ, во грѣсѣ́хъ погиба́ющихъ, сле́знѡ перед̾ бг҃омъ хода́тайствꙋющїй. Ра́дꙋйсѧ, хрⷭ҇тꙋ бг҃ꙋ возлю́блене ѹ҆го́дниче, а҆́гг҃лѡмъ ра́дость и҆ ѹ҆дивле́нїе. Ра́дꙋйсѧ, сѣ́вера свѣ́тлое сїѧ́нїе, въ а҆ѳѡ́нстѣй пꙋсты́ни ст҃ы́ѧ рꙋсѝ чⷭ҇тое ѿѡбраже́нїе. Ра́дꙋйсѧ, въ смире́нїи и҆ послꙋша́нїи ꙗ҆ви́вый мі́рꙋ ѻ҆́бразъ а҆́гг҃льскїѧ красоты̀. Ра́дꙋйсѧ, теплото́ю мл҃твы твоеѧ̀ и҆ на́съ до́мъ дх҃а бж҃е́ственнагѡ хотѧ́й сотвори́ти.

<red>Р</red>а́дꙋйсѧ, ѻ҆́тче сїлꙋа́не, въ мл҃твѣ за мі́ръ горѣ́нїе любвѐ неꙋгаса́ющее.
