---
title: "Конда́къ в҃і"
navigation:
  key: akathists-siluanafon-23
  title: "Конда́къ в҃і"
  parent: akathists-siluanafon
  order: 23
type: "akathist"
---

## Конда́къ в҃і:

<red>Б</red>л҃года́ти неисповѣди́мꙋю си́лꙋ и҆злїѧ̀ на тѧ̀ хрⷭ҇то́съ бг҃ъ на́шъ, прпⷣбне, во є҆́же на нб҃сѣ́хъ, и҆дѣ́же всѐ живе́тъ и҆ дви́жетсѧ въ ра́дости дх҃а ст҃а́гѡ, ꙗ҆ви́ти тѧ̀ въ ли́цѣ а҆ѳѡ́нскихъ подви́жникѡвъ со всѣ́ми ст҃ы́ми ѡ҆ всѣ́хъ земноро́дныхъ мл҃твы творѧ́ща. Та́кѡ вѣ́дꙋще тѧ̀, мо́лимсѧ: проле́й, ѽ всебл҃же́нне, те́плꙋю мл҃твꙋ ко гдⷭ҇ꙋ, да милосе́рдовавъ, цр҃ковь свою̀ ст҃ꙋ́ю, во сп҃се́нїе на́ше, во вѣ́ки ѹ҆тверди́тъ, пꙋстыннолю́бцєвъ земна́гѡ є҆де́ма всѧ́кѡ сохрани́тъ и҆ ѹ҆крѣпи́тъ, да во вѣ́ки славосло́витсѧ и҆́мѧ бж҃їе ѿ земны́хъ и҆ нбⷭ҇ныхъ, пою́щихъ: <red>А҆</red>ллилꙋ́їа.
