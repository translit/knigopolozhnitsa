---
title: "І҆́косъ ѳ҃"
navigation:
  key: akathists-siluanafon-18
  title: "І҆́косъ ѳ҃"
  parent: akathists-siluanafon
  order: 18
type: "akathist"
---

## І҆́косъ ѳ҃:

<red>В</red>ѣті̑и многовѣща́нїи не возмо́гꙋтъ и҆зрещѝ си́лꙋ любвѐ твоеѧ̀, преди́вне ѻ҆́тче сїлꙋа́не, ты́ бо сле́знѡ жа́ждалъ є҆сѝ всѧ́кꙋ враждꙋ̀ и҆ нестрое́нїе въ лю́дехъ ѹ҆гаси́ти и҆ всѧ́ческаѧ съ бг҃омъ примири́ти, взыва́ѧ влⷣцѣ мі́ра: гдⷭ҇и, твои́мъ жа́ждꙋ бы́ти и҆ съ тобо́ю за всю̀ вселе́ннꙋю сраспѧ́тисѧ, да всѝ сп҃се́ни бꙋ́дꙋтъ. Къ бра́тїи же взыва́лъ є҆сѝ: ча̑да, мл҃тесѧ за врагѡ́въ свои́хъ, ті́и бо сꙋ́ть бра́тїѧ ва́ша, жи́знь ва́ша, вра́гъ же мі́ра то́кмѡ дїа́волъ є҆́сть. Мы́ же, та́кѡ къ братолю́бїю и҆ чл҃вѣколю́бїю тобо́ю наставлѧ́еми, зове́мъ тѝ:

<red>Р</red>а́дꙋйсѧ, доброто́ю твое́ю хрⷭ҇тꙋ̀ на голго́ѳѣ ѹ҆подо́бивыйсѧ. Ра́дꙋйсѧ, не рꙋка́ма бо, се́рдцемъ и҆ дꙋше́ю за вра̑гъ сво́ихъ сраспина́выйсѧ. Ра́дꙋйсѧ, ѡ҆ бли́жнихъ пекі́йсѧ и҆ красотꙋ̀ блгⷣтнагѡ безмо́лвїѧ не ѹ҆тра́тивый. Ра́дꙋйсѧ, любѧ̀ бли́жнихъ свои́хъ, си́лꙋ непреста́нныѧ мл҃твы стѧжа́вый. Ра́дꙋйсѧ, посто́мъ и҆ мл҃твою стрѣ́лы лꙋка́вагѡ до конца̀ ѿрази́вый. Ра́дꙋйсѧ, ѕлоловлє́нїѧ и҆ ѹ҆хищрє́нїѧ дїа́вола препобѣжда́ти на́съ наꙋчи́вый. Ра́дꙋйсѧ, въ ме́льнице хрⷭ҇то́вой пло́ть трꙋдо́мъ и҆знꙋрѧ́ѧ, а҆́ки хлѣ́бомъ сщ҃е́ннымъ, се́рдце мл҃твою ѹ҆слажда́вый. Ра́дꙋйсѧ, дѣ́лателей вертогра́да цр҃и́цы нбⷭ҇ныѧ хлѣ́бомъ жи́зни и҆зоби́льнѡ пита́вый.

<red>Р</red>а́дꙋйсѧ, ѻ҆́тче сїлꙋа́не, въ мл҃твѣ за мі́ръ горѣ́нїе любвѐ неꙋгаса́ющее.
