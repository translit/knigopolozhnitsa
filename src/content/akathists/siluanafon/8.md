---
title: "І҆́косъ д҃"
navigation:
  key: akathists-siluanafon-8
  title: "І҆́косъ д҃"
  parent: akathists-siluanafon
  order: 8
type: "akathist"
---

## І҆́косъ д҃:

<red>С</red>лы́шаще ѡ҆ тебѐ, ꙗ҆́кѡ ди́внѡ ѿ мїрскі́ѧ сꙋеты̀ къ и҆́ноческомꙋ по́двигꙋ призва́на бы́вша и҆ блгⷣтїю бж҃їею до́бръ пло́дъ творѧ́ща, прпⷣбне, не то́кмѡ младі́и и҆́ноцы, но и҆ ста́рцы въ по́двизе ѕѣлѡ̀ и҆скꙋ́снїи, къ тебѣ̀ притека́хꙋ, и҆ а҆́ки ме́домъ, дѣ́лы и҆ словесы̀ твои́ми ѹ҆слажда́хꙋсѧ и҆ та́кѡ равноа́гг҃льнагѡ житїѧ̀ достига́юще, гдⷭ҇ꙋ подо́бѧхꙋсѧ. Мы́ же, ви́дѧще тѧ̀ смиренномꙋ́дрїемъ ѹ҆краше́на, съ ра́достїю зове́мъ тѝ:

<red>Р</red>а́дꙋйсѧ, смиренномꙋ́дрїѧ и҆ цѣломꙋ́дрїѧ кла́дезю неисчерпа́емый. Ра́дꙋйсѧ, земна́гѡ є҆де́ма крі́не бл҃гоꙋха́нный и҆ неꙋвѧда́емый. Ра́дꙋйсѧ, бл҃го́е и҆́го хрⷭ҇то́во въ по́двизѣ твое́мъ съ любо́вїю носи́вый. Ра́дꙋйсѧ, ѹ҆́мъ тво́й, се́рдце и҆ во́лю въ бз҃ѣ мл҃твою ѹ҆тверди́вый. Ра́дꙋйсѧ, чистоты̀ дꙋше́вныѧ и҆ тѣле́сныѧ храни́телю ѹ҆се́рдный. Ра́дꙋйсѧ, непреста́нною мл҃твою на высотꙋ̀ безстра́стїѧ возше́дый. Ра́дꙋйсѧ, ст҃оѻте́чєскимъ пра́виламъ ѹ҆се́рднѣйшїй подража́телю. Ра́дꙋйсѧ, нбⷭ҇нагѡ ѻ҆те́чества и҆ любвѐ бж҃їѧ къ на́мъ непрестаю́щїй глаша́таю.

<red>Р</red>а́дꙋйсѧ, ѻ҆́тче сїлꙋа́не, въ мл҃твѣ за мі́ръ горѣ́нїе любвѐ неꙋгаса́ющее.
