---
title: "І҆́косъ г҃"
navigation:
  key: akathists-siluanafon-6
  title: "І҆́косъ г҃"
  parent: akathists-siluanafon
  order: 6
type: "akathist"
---

## І҆́косъ г҃:

<red>И҆</red>мѣ́ѧ бога́тство блгⷣти, дх҃омъ на нб҃са̀ возведе́нъ бы́лъ є҆сѝ и҆ та́мѡ неизречє́нныѧ глаго́лы слы́шалъ є҆сѝ. Вои́стинꙋ ра́дости тоѧ̀ кто̀ и҆сповѣ́сть, ѻ҆́тче пребл҃же́нне сїлꙋа́не. Є҆гда̀ бо, внѣ̀ ѻ҆́бразѡвъ мі́ра, въ созерца́нїи бж҃ества̀ доброты̀ несказа́нныѧ безмѣ́рнѡ лю́бѧщего и҆ всепроща́ющаго хрⷭ҇та̀ бг҃а лицѐ ви́дѣти сподо́билсѧ є҆сѝ, неизрече́нныѧ любвѐ бж҃їѧ преиспо́лнилсѧ є҆сѝ. Мы́ же, чꙋдѧ́щесѧ твоемꙋ̀ неизглаго́ланномꙋ бг҃ови́дѣнїю, вопїе́мъ:

<red>Р</red>а́дꙋйсѧ, въ по́двизѣ вѣ́ры хрⷭ҇то́ва посѣще́нїѧ и҆ ѹ҆тѣше́нїѧ сподо́бивыйсѧ. Ра́дꙋйсѧ, блгⷣтными да́рами ст҃а́гѡ ѹ҆тѣ́шителѧ дх҃а преизѻби́льнѡ напое́нный. Ра́дꙋйсѧ, прича́стниче неизрече́нныѧ ра́йскїѧ красоты̀. Ра́дꙋйсѧ, бг҃омъ возлю́бленный и҆ и҆́мъ ѡ҆бл҃года́тствованный щедро́тами нбⷭ҇ныѧ добро́ты. Ра́дꙋйсѧ, тоѧ̀ блгⷣти всѣмꙋ̀ чл҃вѣ́чꙋ ро́дꙋ прилѣ́жнѡ хода́тайствꙋющїй. Ра́дꙋйсѧ, ꙗ҆́кѡ стра́жъ недре́млющїй, ко ѹ҆́трꙋ жи́зни вѣ́чныѧ на́съ пробꙋжда́ющїй.

<red>Р</red>а́дꙋйсѧ, ѻ҆́тче сїлꙋа́не, въ мл҃твѣ за мі́ръ горѣ́нїе любвѐ неꙋгаса́ющее.
