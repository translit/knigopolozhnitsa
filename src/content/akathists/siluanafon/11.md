---
title: "Конда́къ ѕ҃"
navigation:
  key: akathists-siluanafon-11
  title: "Конда́къ ѕ҃"
  parent: akathists-siluanafon
  order: 11
type: "akathist"
---

## Конда́къ ѕ҃:

<red>П</red>роповѣ́дникъ немо́лченъ безмо́лвїѧ ꙗ҆ви́лсѧ є҆сѝ, ѹ҆го́дниче бж҃їй, є҆гда̀ чл҃вѣколю́бецъ гдⷭ҇ь восхотѣ̀ въ любвѝ и҆спыта́ти тѧ̀ и҆ посѣще́нїѧ всест҃а́гѡ дх҃а лишѝ тѧ̀. Ты́ же, ѹ҆разꙋмѣ́въ себѐ лише́на бы́ти тогѡ̀ блгⷣти, а҆́ки а҆да́мъ, лише́нїѧ раѧ̀ рыда́вый, се́рдцемъ сокрꙋше́ннымъ сле́знѡ взыва́лъ є҆сѝ: гдⷭ҇и, ты̀ пре́жде взыска́лъ є҆сѝ мѧ̀ и҆ да́лъ мѝ є҆сѝ наслади́тисѧ дх҃омъ твои́мъ ст҃ы́мъ, и҆ дꙋша̀ моѧ̀ возлюбѝ тѧ̀. Ны́нѣ же тꙋжи́тъ дꙋша̀ моѧ̀ по тебѣ̀. Си́це рыда́ѧ, ѻ҆ба́че на милосе́рдїе бж҃їе ѹ҆пова́ѧ, взыва́лъ є҆сѝ є҆мꙋ̀: <red>А҆</red>ллилꙋ́їа.
