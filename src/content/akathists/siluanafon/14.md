---
title: "І҆́косъ з҃"
navigation:
  key: akathists-siluanafon-14
  title: "І҆́косъ з҃"
  parent: akathists-siluanafon
  order: 14
type: "akathist"
---

## І҆́косъ з҃:

<red>Н</red>о́вагѡ пꙋстынножи́телємъ сподви́жника, мона́хѡмъ и҆ мїрски̑мъ наста́вника и҆ ѹ҆чи́телѧ ꙗ҆вѝ тѧ̀ гдⷭ҇ь, пребл҃же́нне сїлꙋа́не. Ты́ бо, є҆щѐ въ мі́ре жи́въ, нѣ́коегѡ во́ина ѡ҆ грѣхопаде́нїи жены̀ своеѧ̀ соблазни́вшагосѧ и҆ во гнѣ́вѣ ꙗ҆рѧ́щасѧ, хрⷭ҇то́вꙋ всепроще́нїю наꙋчи́лъ є҆сѝ, и҆ си́мъ та́инство бра́ка въ ма́лѣй цр҃кви ѿ разрꙋше́нїѧ сохрани́сѧ: и҆́нокѡвъ же, въ ѹ҆ны́нїе впа́дшихъ, къ стѧжа́нїю дꙋше́внагѡ ми́ра призыва́ѧ и҆ стра́хꙋ бж҃їю наставлѧ́ѧ, къ покаѧ́нїю приводи́лъ є҆сѝ, и҆ та́кѡ раѧ̀ жи́телей бы́ти всѣ́хъ прїꙋготовлѧ́лъ є҆сѝ. Вѣ́дꙋща тѧ̀ та́кѡ ѡ҆ сп҃се́нїи всѣ́хъ печа́лѧщасѧ, достодо́лжнѡ съ любо́вїю вопїе́мъ тѝ:

<red>Р</red>а́дꙋйсѧ, пꙋстыннолю́бцєвъ въ и҆ска́нїи бг҃а ѹ҆се́рдный сподви́жниче. Ра́дꙋйсѧ, братолю́бїѧ прилѣ́жный строи́телю и҆ те́плый ѡ҆ всѣ́хъ мл҃твенниче. Ра́дꙋйсѧ, на пꙋтѝ жите́йстѣмъ, въ бѣда́хъ и҆ напа́стехъ сопꙋ́тниче вѣ́рный. Ра́дꙋйсѧ, въ болѣ́знехъ и҆ печа́лехъ, и҆ ско́рбехъ дꙋше́вныхъ слꙋжи́телю нелицемѣ́рный. Ра́дꙋйсѧ, вѣ́стниче любвѐ бж҃їѧ, къ примире́нїю съ бг҃омъ и҆ бли́жнимъ свои́мъ всѣ́хъ призыва́ющїй. Ра́дꙋйсѧ свидѣ́тельствомъ, ꙗ҆́кѡ бл҃гъ гдⷭ҇ь, дꙋ́ши, ѿ грѣха̀ и҆знемога́ющїѧ, въ наде́ждѣ проще́нїѧ подкрѣплѧ́ѧй. Ра́дꙋйсѧ, вѣ́рный подви́жниче земна́гѡ є҆де́ма, сп҃се́нїѧ мі́рꙋ сле́знѡ хода́тайствꙋющїй. Ра́дꙋйсѧ, за всѣ́хъ нераска́ѧнныхъ грѣ́шникѡвъ во а҆́дъ сни́ти жела́ющїй.

<red>Р</red>а́дꙋйсѧ, ѻ҆́тче сїлꙋа́не, въ мл҃твѣ за мі́ръ горѣ́нїе любвѐ неꙋгаса́ющее.
