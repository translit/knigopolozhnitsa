---
title: "І҆́косъ і҃"
navigation:
  key: akathists-nikitagot-20
  title: "І҆́косъ і҃"
  parent: akathists-nikitagot
  order: 20
type: "akathist"
---

## І҆́косъ і҃:

<red>С</red>тѣно́ю моли́твъ твои́хъ, великомꙋ́чениче нїки́то, ѻ҆би́тель твою̀ ст҃ꙋ́ю вы́нꙋ сохранѧ́й ѿ всѧ́кагѡ ѕла̀ и҆ въ не́й всѧ̑ живꙋ́щїѧ и҆ подвиза́ющїѧ пꙋте́мъ пра́вымъ во црⷭ҇твїе хрⷭ҇то́во рꙋководѝ, занѐ даде́сѧ тебѣ̀ блгⷣть моли́тисѧ ѡ҆ лю́дѣхъ. Сегѡ̀ ра́ди со ѹ҆се́рдїемъ тебѣ̀ пое́мъ:

<red>Р</red>а́дꙋйсѧ, дѣ́вственныхъ ликостоѧ́нїй неѿстꙋ́пный храни́телю. Ра́дꙋйсѧ, дѣ́въ и҆ вдови́цъ, бл҃гоче́стнѡ и҆́ночествꙋющихъ, нбⷭ҇ный наста́вниче. Ра́дꙋйсѧ, моли́твами твои́ми, ꙗ҆́кѡ ко́кошь птенцы̀ своѧ̑, на́съ сохранѧ́ѧй. Ра́дꙋйсѧ, ꙗ҆́кѡ ѻ҆ре́лъ крыла́ма свои́ма, на́съ покрыва́ѧй и҆ соблюда́ѧй. Ра́дꙋйсѧ, ста́рымъ сѣди́намъ си́лы ѡ҆бновлѧ́ѧй. Ра́дꙋйсѧ, ю҆́нымъ въ бл҃гоче́стїи и҆ цѣломꙋ́дрїи ѹ҆твержде́нїе. Ра́дꙋйсѧ, нача́льствꙋющимъ во блг҃ѡ помо́щниче. Ра́дꙋйсѧ, всѣ́мъ ревнꙋ́ющимъ ѡ҆ сп҃се́нїи при́сный споспѣ́шниче. Ра́дꙋйсѧ, чꙋдесы̀ твои́ми на́съ ѹ҆тѣша́ѧй. Ра́дꙋйсѧ, врагѝ неви́димыѧ ѿ на́съ ѿража́ѧй. Ра́дꙋйсѧ, ца́рствꙋющагѡ гра́да сщ҃е́нное ѹ҆краше́нїе. Ра́дꙋйсѧ, нбⷭ҇нагѡ раѧ̀ свѣ́тлый граждани́не.

<red>Р</red>а́дꙋйсѧ, великомꙋ́чениче и҆ чꙋдотво́рче нїки́то.
