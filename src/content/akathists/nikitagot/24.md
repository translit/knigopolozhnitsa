---
title: "І҆́косъ в҃і"
navigation:
  key: akathists-nikitagot-24
  title: "І҆́косъ в҃і"
  parent: akathists-nikitagot
  order: 24
type: "akathist"
---

## І҆́косъ в҃і:

<red>П</red>ою́ще твоѧ̀ ми́лости и҆ мно́гое къ стра́ждꙋщимъ сострада́нїе, великомꙋ́чениче нїки́то, сла́вимъ и҆ велича́емъ тѧ̀, бг҃омъ возвели́ченнагѡ, и҆ ѿ любвѐ серде́чныѧ воспѣва́емъ тѝ пѣ́сни таковы́ѧ:

<red>Р</red>а́дꙋйсѧ, бѣ́дствꙋющихъ ско́рый помо́щниче. Ра́дꙋйсѧ, богатѧ́щихсѧ вразꙋмле́нїе. Ра́дꙋйсѧ, все́й рѡссі́и бг҃омъ да́нный покрови́телю. Ра́дꙋйсѧ, ѻ҆би́тели твоеѧ̀ при́сное ра́дованїе, ра́дꙋйсѧ, хода́таю ѡ҆ не́й немо́лчный. Ра́дꙋйсѧ, молѧ́щихсѧ врачꙋ̀ безме́здный. Ра́дꙋйсѧ, ко и҆сцѣле́нїю є҆ди́ныѧ то́кмо вѣ́ры тре́бꙋѧй. Ра́дꙋйсѧ, дꙋ́ши и҆ тѣлеса̀ и҆сцѣлѧ́ѧй. Ра́дꙋйсѧ, вѣ́рнымъ вы́нꙋ помога́ѧй. Ра́дꙋйсѧ, маловѣ́рныхъ въ вѣ́рѣ ѹ҆твержда́ѧй. Ра́дꙋйсѧ, вѣ́ры ѿвра́щихсѧ гро́знѡ наказꙋ́ѧй. Ра́дꙋйсѧ, стра́ха бж҃їѧ ѹ҆чи́телю. Ра́дꙋйсѧ, де́рзости самочи́нныѧ ѡ҆бличи́телю.

<red>Р</red>а́дꙋйсѧ, великомꙋ́чениче и҆ чꙋдотво́рче нїки́то.
