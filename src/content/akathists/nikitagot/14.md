---
title: "І҆́косъ з҃"
navigation:
  key: akathists-nikitagot-14
  title: "І҆́косъ з҃"
  parent: akathists-nikitagot
  order: 14
type: "akathist"
---

## І҆́косъ з҃:

<red>Д</red>и́внагѡ побѣдоно́сца и҆ сла́внагѡ во́ина хрⷭ҇то́ва, нїки́тꙋ великоимени́тагѡ кто̀ просла́витъ по достоѧ́нїю ѿ земноро́дныхъ; Се́й бо велїа́ра побѣдѝ и҆ всѧ̑ слꙋ́ги є҆гѡ̀ низложѝ, хрⷭ҇та̀ же, цр҃ѧ̀ и҆ бг҃а, вѣ́рнѡ да́же до сме́рти и҆сповѣ́да и҆ ѿ негѡ̀ просла́вленъ бы́сть. Тѣ́мже, въ хра́мѣ є҆гѡ̀ ст҃ѣ́мъ ликꙋ́юще и҆ пред̾ чꙋдотво́рною и҆ко́ною тогѡ̀ молѧ́щесѧ, взыва́емъ та́ко:

<red>Р</red>а́дꙋйсѧ, въ ю҆до́ли се́й земно́й на́ше ѹ҆тѣше́нїе. Ра́дꙋйсѧ, по бз҃ѣ и҆ прест҃ѣ́й бцⷣѣ на́ше ѹ҆пова́нїе. Ра́дꙋйсѧ, а҆́гг҃льскихъ ликѡ́въ собесѣ́дниче. Ра́дꙋйсѧ, ст҃ы́хъ всѣ́хъ соприча́стниче. Ра́дꙋйсѧ, мꙋ́ченическагѡ пресвѣ́тлагѡ собо́ра сїѧ́ющаѧ ѕвѣздо̀. Ра́дꙋйсѧ, ѿ го́рнихъ высо́тъ на́съ, грѣ́шныхъ, посѣща́ѧй. Ра́дꙋйсѧ, да́ры цѣле́бныѧ земноро́днымъ подава́ѧй. Ра́дꙋйсѧ, къ бѣ́дствꙋющимъ на по́мощь ѹ҆скорѧ́ѧй. Ра́дꙋйсѧ, молѧ́щихсѧ моли́твы ми́лостиво прїе́млѧй. Ра́дꙋйсѧ, лю́бѧщимъ тѧ̀ любо́вїю ст҃о́ю воздава́ѧй. Ра́дꙋйсѧ, всеще́дрый и҆ ми́лостивый на́шъ предста́телю. Ра́дꙋйсѧ, всебл҃гі́й и҆ скоропредста́тельный на́шъ покрови́телю.

<red>Р</red>а́дꙋйсѧ, великомꙋ́чениче и҆ чꙋдотво́рче нїки́то.
