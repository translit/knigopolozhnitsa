---
title: "І҆́косъ и҃"
navigation:
  key: akathists-nikitagot-16
  title: "І҆́косъ и҃"
  parent: akathists-nikitagot
  order: 16
type: "akathist"
---

## І҆́косъ и҃:

<red>В</red>е́сь въ бз҃ѣ бы́въ, страстоте́рпче хрⷭ҇то́въ, ѡ҆ бз҃ѣ чꙋдеса̀ мно́гїѧ соверши́лъ є҆сѝ въ жи́зни и҆ по сме́рти и҆, дерзнове́нїе къ томꙋ̀ полꙋчи́въ, вы́нꙋ мо́лишисѧ за лю́ди хрⷭ҇тоимени́тыѧ и҆ вѣ́рно тѧ̀ на по́мощь призыва́ющимъ посо́бствꙋеши. Не ѡ҆ста́ви ѹ҆́бѡ и҆ на́съ блгⷣтною твое́ю по́мощїю и҆ застꙋпле́нїемъ, да бл҃года́рнѡ тебѣ̀ зове́мъ:

<red>Р</red>а́дꙋйсѧ, преди́вный хрⷭ҇тїа́нъ помо́щниче. Ра́дꙋйсѧ, пресла́вный вѣ́рꙋющихъ застꙋ́пниче. Ра́дꙋйсѧ, великоимени́тый во́инѡвъ спобо́рниче. Ра́дꙋйсѧ, вдови́цъ, и҆ сиро́тъ прибѣ́жище. Ра́дꙋйсѧ, въ со́нїихъ и҆ видѣ́нїихъ вѣ́рныѧ посѣща́ѧй. Ра́дꙋйсѧ, въ бѣда́хъ и҆ напа́стѣхъ и҆̀хъ на по́мощь ѹ҆скорѧ́ѧй. Ра́дꙋйсѧ, побѣ́ды тезоимени́тый. Ра́дꙋйсѧ, вѣнцено́сче наро́читый. Ра́дꙋйсѧ, ст҃ы́ѧ цр҃кве крѣ́пкїй сто́лпе. Ра́дꙋйсѧ, правосла́вныхъ щитѐ и҆ забра́ло. Ра́дꙋйсѧ, ца́рскагѡ ски́птра ѹ҆твержде́нїе. Ра́дꙋйсѧ, правосла́внагѡ ца́рства сохране́нїе.

<red>Р</red>а́дꙋйсѧ, великомꙋ́чениче и҆ чꙋдотво́рче нїки́то.
