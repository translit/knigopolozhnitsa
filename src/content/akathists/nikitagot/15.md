---
title: "Конда́къ и҃"
navigation:
  key: akathists-nikitagot-15
  title: "Конда́къ и҃"
  parent: akathists-nikitagot
  order: 15
type: "akathist"
---

## Конда́къ и҃:

<red>С</red>тра́нствїе земно́е соверши́въ и҆ пꙋ́ть мꙋче́нїй проше́дъ побѣдоно́снѡ, великомꙋ́чениче нїки́то, ѿ дѣ́лъ бл҃готворе́нїѧ не почи́лъ є҆сѝ, но ѿ го́рнихъ высо́тъ ѻ҆би́тель твою̀ и҆ лю́ди, вѣ́рнѡ тебѣ̀ молѧ́щїѧсѧ, назира́ѧ, разли́чнаѧ на́мъ подае́ши дарова́нїѧ: даде́сѧ бо тебѣ̀ ѿ гдⷭ҇а ве́лїѧ бл҃года́ть недꙋ́жныѧ врачева́ти, ѡ҆би́димыѧ застꙋпа́ти, сиро́тствꙋющїѧ младе́нцы ѡ҆кормлѧ́ти. Тѣ́мже бл҃года́рнѡ тѧ̀ сла́вимъ и҆ бг҃ꙋ, тѧ̀ просла́вльшемꙋ, пое́мъ пѣ́снь: <red>А҆</red>ллилꙋ́їѧ.
