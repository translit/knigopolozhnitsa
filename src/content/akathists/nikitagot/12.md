---
title: "І҆́косъ ѕ҃"
navigation:
  key: akathists-nikitagot-12
  title: "І҆́косъ ѕ҃"
  parent: akathists-nikitagot
  order: 12
type: "akathist"
---

## І҆́косъ ѕ҃:

<red>В</red>озсїѧ́ша чꙋдеса̀ мно́гаѧ ѿ ст҃ы́ѧ і҆кѡ́ны чꙋдотво́рца нїки́ты, во ѻ҆би́тели є҆гѡ̀ пребыва́ющїѧ и҆ всѧ̑ вѣ́рныѧ къ пѣ́нїю мꙋ́ченика подвиза́ющїѧ. Тѣ́мже и҆ мы̀ съ любо́вїю ст҃ꙋ́ю па́мѧть є҆гѡ̀ чти́мъ и҆ пѣ́сненнѡ є҆мꙋ̀ вопїе́мъ:

<red>Р</red>а́дꙋйсѧ, чꙋде́съ и҆сто́чниче преизѻби́льный. Ра́дꙋйсѧ, ми́лости пода́телю преди́вный. Ра́дꙋйсѧ, побѣдоно́сче, бг҃омъ просла́вленный. Ра́дꙋйсѧ, цѣле́бниче недꙋ́гѡвъ дꙋше́вныхъ и҆ тѣле́сныхъ. Ра́дꙋйсѧ, болѧ́щихъ младе́нцевъ при́сный врачева́телю. Ра́дꙋйсѧ, скорбѧ́щихъ и҆ ѹ҆ныва́ющихъ бл҃года́тный посѣти́телю. Ра́дꙋйсѧ, си́лы дїа́вольстѣй крѣ́пкїй посрами́телю. Ра́дꙋйсѧ, на дꙋ́хи нечи́стыѧ вла́сть ѿ гдⷭ҇а прїе́мый. Ра́дꙋйсѧ, дѣ́йства дїа́вольскагѡ ѿ чл҃вѣ́къ прогони́телю. Ра́дꙋйсѧ, ѿ бѣснова́нїѧ лю́тагѡ стра́ждꙋщихъ свободи́телю. Ра́дꙋйсѧ, а҆пⷭ҇льскихъ дарѡ́въ прїе́мниче. Ра́дꙋйсѧ, а҆́гг҃льскїѧ кро́тости подража́телю.

<red>Р</red>а́дꙋйсѧ, великомꙋ́чениче и҆ чꙋдотво́рче нїки́то.
