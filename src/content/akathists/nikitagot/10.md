---
title: "І҆́косъ є҃"
navigation:
  key: akathists-nikitagot-10
  title: "І҆́косъ є҃"
  parent: akathists-nikitagot
  order: 10
type: "akathist"
---

## І҆́косъ є҃:

<red>В</red>и́дѣвше чꙋдеса̀ пресла́внаѧ, нїки́то ст҃е, ѿ моще́й твои́хъ и҆стека́ющаѧ, а҆ѵѯе́нтїй є҆пⷭ҇копъ восхотѣ̀ ча́сть и҆̀хъ въ и҆ны́й гра́дъ ѿдѣли́ти. Но тогѡ̀ начина́нїе дерзнове́нное а҆́бїе воспѧти́лъ є҆сѝ и҆ рꙋ́кꙋ, моще́мъ твои́мъ прикоснꙋ́вшꙋюсѧ, ѡ҆мертвѣ́нїемъ порази́лъ є҆сѝ, до́ндеже а҆ѵѯе́нтїй ѻ҆́ный съ покаѧ́нїемъ къ тебѣ̀ припадѐ и҆, и҆сцѣле́нїе ѿ тебє̀ прїѧ́въ, си́це глаго́лаше:

<red>Р</red>а́дꙋйсѧ, долготерпѣли́вый хрⷭ҇то́въ подража́телю. Ра́дꙋйсѧ, съ наказа́нїемъ твои́мъ ми́лость и҆ мнѣ̀ ꙗ҆ви́вый. Ра́дꙋйсѧ, начина́нїе дерзнове́нное чꙋде́снѡ воспѧти́вый. Ра́дꙋйсѧ, ѹ҆со́хшꙋю рꙋ́кꙋ а҆́бїе и҆сцѣли́вый. Ра́дꙋйсѧ, и҆ по сме́рти ѡ҆ хрⷭ҇тѣ̀ жи́въ пребыва́ѧй. Ра́дꙋйсѧ, и҆ по ѹ҆ме́ртвїи чꙋдеса̀ соверша́ѧй. Ра́дꙋйсѧ, нетлѣ́нїемъ просла́вленный на землѝ. Ра́дꙋйсѧ, за по́двигъ тво́й вѣнча́нный на нб҃сѝ. Ра́дꙋйсѧ, и҆звѣ́стный ѹ҆милостиви́телю цр҃ѧ̀ хрⷭ҇та̀. Ра́дꙋйсѧ, за вѣ́рныхъ мо́щный пред̾ ни́мъ предста́телю. Ра́дꙋйсѧ, и҆ согрѣша́ющїѧ вразꙋмлѧ́ѧй. Ра́дꙋйсѧ, и҆ маловѣ́рныѧ ѹ҆мꙋдрѧ́ѧй.

<red>Р</red>а́дꙋйсѧ, великомꙋ́чениче и҆ чꙋдотво́рче нїки́то.
