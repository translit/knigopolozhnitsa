---
title: "Конда́къ ѕ҃"
navigation:
  key: akathists-nikitagot-11
  title: "Конда́къ ѕ҃"
  parent: akathists-nikitagot
  order: 11
type: "akathist"
---

## Конда́къ ѕ҃:

<red>П</red>роповѣ́дꙋемъ чꙋдеса̀ твоѧ̀, не таи́мъ ми́лостей твои́хъ цѣле́бныхъ, великомꙋ́чениче нїки́то: ѿ лѣ́тъ бо дре́внихъ ѻ҆тцє́мъ на́шимъ сїѧ̀ вѣ́домы бы́ша, и҆ хра́мы бж҃їи во и҆́мѧ твоѐ ст҃о́е въ странѣ̀ на́шей рѡссі́йстѣй созида́хꙋсѧ, и҆дѣ́же и҆ ли́ка твоегѡ̀ ѻ҆́брази чꙋдесы̀ просла́вишасѧ, и҆ всѧ̑ вѣ́рныѧ въ вѣ́рѣ ѹ҆твержда́ютъ, къ нб҃сѝ же сердца̀ и҆̀хъ восхища́ютъ, пою́щихъ бг҃ꙋ: <red>А҆</red>ллилꙋ́їѧ.
