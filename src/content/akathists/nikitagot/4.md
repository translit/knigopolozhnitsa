---
title: "І҆́косъ в҃"
navigation:
  key: akathists-nikitagot-4
  title: "І҆́косъ в҃"
  parent: akathists-nikitagot
  order: 4
type: "akathist"
---

## І҆́косъ в҃:

<red>Р</red>азꙋмѣ́въ мꙋ́къ тѣле́сныхъ безбѣ́дность, ꙗ҆́кѡ на пи́ръ, на мꙋче́нїѧ за хрⷭ҇та̀ и҆зше́лъ є҆сѝ, ст҃е нїки́то, і҆кѡ́нꙋ прест҃ы́ѧ бцⷣы съ собо́ю и҆мѣ́ѧ, съ не́юже и҆ во всѣ́хъ мꙋ́кахъ неразлꙋ́ченъ пребы́лъ є҆сѝ и҆, тоѧ̀ си́лою бл҃года́тнѡ ѹ҆крѣплѧ́емь, побѣдоно́снѡ пꙋ́ть мꙋче́нїй проше́лъ є҆сѝ, и҆ ѿ хрⷭ҇та̀ ѹ҆вѣнча́лсѧ є҆сѝ. На́съ же наꙋча́еши вопи́ти тебѣ̀ такова́ѧ:

<red>Р</red>а́дꙋйсѧ, ѡ҆ не́мже возра́довашасѧ а҆́гг҃ли. Ра́дꙋйсѧ, є҆мꙋ́же ѹ҆диви́шасѧ чл҃вѣ́цы. Ра́дꙋйсѧ, крѣ́пкагѡ терпѣ́нїѧ а҆дама́нте. Ра́дꙋйсѧ, соверше́ннагѡ мꙋ́жества ѻ҆́бразе. Ра́дꙋйсѧ, дїа́вола побѣди́телю. Ра́дꙋйсѧ, всѣ́хъ слꙋ́гъ є҆гѡ̀ посрами́телю. Ра́дꙋйсѧ, во́ине хрⷭ҇то́въ непобѣди́мый. Ра́дꙋйсѧ, кре́стъ хрⷭ҇то́въ во ѻ҆рꙋ́жїе побѣ́ды прїе́мый. Ра́дꙋйсѧ, тѣ́мъ всѧ̀ врагѝ низложи́вый. Ра́дꙋйсѧ, въ броню̀ вѣ́ры хрⷭ҇то́вы ѡ҆блече́нный. Ра́дꙋйсѧ, ѿ хрⷭ҇то́вой десни́цы свы́ше ѹ҆вѣнча́нный. Ра́дꙋйсѧ, а҆́гг҃льскимъ лико́мъ сопричте́нный.

<red>Р</red>а́дꙋйсѧ, великомꙋ́чениче и҆ чꙋдотво́рче нїки́то.
