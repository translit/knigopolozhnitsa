---
title: "І҆́косъ а҃"
navigation:
  key: akathists-michaeltver-2
  title: "І҆́косъ а҃"
  parent: akathists-michaeltver
  order: 2
type: "akathist"
---

## І҆́косъ а҃:

<red>А҆</red>гг҃лѡв и҆ все́ѧ тва́ри созда́тель, а҆гг҃лонра́вна тѧ̀ прови́дѣвъ и҆ вои́телѧ за хрⷭ҇та̀ непобѣди́ма, а҆рхїстрати́гꙋ нбⷭ҇ныхъ во́инствъ тезоиме́ннѣ тебѣ̀ нарещи́сѧ бл҃гоꙋстро́и. тѣ́мже сла́вѧще бж҃їе ѡ҆ тебѣ̀ промышле́нїе, ꙗ҆́кѡ и҆збра́ннꙋ сосꙋ́дꙋ хрⷭ҇то́вы блгⷣти, вопїе́мъ тѝ:

<red>Р</red>а́дꙋйсѧ, равноапⷭ҇льнагѡ влади́мїра бл҃гослове́ннаѧ ѿрасле: ра́дꙋйсѧ, бл҃говѣ́рныхъ и҆ бл҃гочести́выхъ ꙗросла́ва и҆ ѯе́нїи ча́до. Ра́дꙋйсѧ, ꙗ҆́кѡ во ѹ҆тро́бѣ ма́тере ѡ҆сиротев, всѣ́хъ бг҃а во ѻ҆тца̀ мѣ́сто ѡ҆брѣ́лъ є҆сѝ: ра́дꙋйсѧ, ꙗ҆́кѡ под̾ кро́вомъ кри́лъ є҆гѡ̀ премꙋ́дростїю и҆ во́зрастомъ преспѣва́лъ є҆сѝ. Ра́дꙋйсѧ, ꙗ҆́кѡ ѻ҆троча̀ доброꙋ́мнѡ и҆ бл҃гонра́внѡ бы́лъ є҆сѝ: ра́дꙋйсѧ, ꙗ҆́кѡ ѿ ю҆́ности твоеѧ̀ па́че всѧ́кагѡ сокро́вища хрⷭ҇та̀ возлю́билъ є҆сѝ. Ра́дꙋйсѧ, ꙗ҆́кѡ ѿ бг҃а и҆ человѣ̑къ досто́йнѣ возлю́бленъ бы́лъ є҆сѝ.

<red>Р</red>а́дꙋйсѧ, бл҃говѣ́рный кнѧ́же мїхаи́ле, тферскїй пресла́вный чꙋдотво́рче.
