---
title: "Конда́къ ѳ҃"
navigation:
  key: akathists-michaeltver-17
  title: "Конда́къ ѳ҃"
  parent: akathists-michaeltver
  order: 17
type: "akathist"
---

## Конда́къ ѳ҃:

<red>В</red>сѐ є҆стество̀ человѣ́ческое кро́тостїю и҆ смире́нїемъ ѹ҆диви́лъ є҆сѝ, бл҃говѣ́рный кн҃же: ѕлѡ́бныѧ бо клеветы̑ врагѡ́въ твои́хъ кро́ткими словесы̀ ѿвраща́ѧ, непра́вдꙋ сꙋде́й ни є҆ди́нымъ же сло́вомъ ѡ҆бличи́лъ є҆сѝ, но ꙗ҆́кѡ и҆́стинный ра́бъ хрⷭ҇та̀ бг҃а, послѣ́довалъ є҆сѝ влⷣцѣ твоемꙋ̀, и҆же ѹ҆корѧ́емь проти́вꙋ не ѹ҆корѧ́ше, стражда̀ не преща́ше, є҆мꙋ́же, сꙋдїѝ всѣ́хъ и҆ мздовоздаѧ́телю, и҆ вопїѧ́лъ є҆сѝ: <rubric class="inline">А҆ллилꙋїа.</rubric>
