---
title: "І҆́косъ є҃"
navigation:
  key: akathists-michaeltver-10
  title: "І҆́косъ є҃"
  parent: akathists-michaeltver
  order: 10
type: "akathist"
---

## І҆́косъ є҃:

<red>В</red>и́дѣвше жи́телїе гра́да тфе́ри и҆ всеѧ̀ тферскїѧ ѡ҆бласти бг҃омъ да́ннꙋю тѝ побѣ́дꙋ пресла́внꙋю: ꙗ҆́кѡ царе́внꙋ конча́кꙋ и҆ ѕлоко́зненнаго воево́дꙋ кавгады́ѧ плѣни́лъ є҆сѝ, сла́вꙋ и҆ бл҃годаре́нїе бг҃ꙋ приноша́хꙋ и҆ тебѣ̀, застꙋ́пника своегѡ̀, похвала́ми вѣнча́ша. Тѣ́мже и҆ мы̀ дне́сь, побѣ́дныѧ почестѝ тебѣ̀ восписꙋ́юще, вопїе́мъ:

<red>Р</red>а́дꙋйсѧ, а҆рхїстрати́гꙋ си́лъ нбⷭ҇ныхъ тезоимени́те и҆ подража́телю, вра̑жїѧ си̑лы сокрꙋши́вый: ра́дꙋйсѧ, вождю̀ бг҃охрани́мый, тата́рскїѧ пѡ́лчища, ꙗ҆́кѡ ханане́и, разсѣ́ѧвый. Ра́дꙋйсѧ, а҆враа́ме но́вый, бл҃гослове́нный бг҃омъ вы́шнимъ, и҆же покорѝ врагѝ твоѧ̑ под̾ но́ги твоѧ̑: ра́дꙋйсѧ, даві́де рѡссі́йскїй, ѻ҆рꙋ́жїемъ бл҃говоле́нїѧ бж҃їѧ вѣнча́нный на землѝ. Ра́дꙋйсѧ, кн҃же бл҃говѣ́рный и҆ бл҃гочести́вый, сла́вою и҆ че́стїю превознесе́нный на нб҃сѝ: ра́дꙋйсѧ, ꙗ҆́кѡ дадѐ тебѣ̀ гдⷭ҇ь бл҃гослове́нїе во вѣ́къ вѣ́ка и҆ возвеселѝ тѧ̀ ра́достїю неизрече́нною пред̾ лице́мъ свои́мъ.

<red>Р</red>а́дꙋйсѧ, бл҃говѣ́рный кнѧ́же мїхаи́ле, тферскїй пресла́вный чꙋдотво́рче.
