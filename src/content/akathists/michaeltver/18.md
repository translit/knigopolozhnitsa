---
title: "І҆́косъ ѳ҃"
navigation:
  key: akathists-michaeltver-18
  title: "І҆́косъ ѳ҃"
  parent: akathists-michaeltver
  order: 18
type: "akathist"
---

## І҆́косъ ѳ҃:

<red>В</red>ѣті́и многовѣща̑нныѧ невозмо́гꙋтъ и҆зрещѝ вели́кагѡ страда́нїѧ твоегѡ̀, страстоте́рпче: ѿсла́вше бо вразѝ твоѝ дрꙋ́ги твоѧ̑ и҆ при̑сныѧ, кла́дꙋ ве́лїю на вы́ю твою̀ возложи́ша, и҆ недово́льни сꙋ́щѣ, ꙗ҆́кѡ тѧгото́ю кла́ды, гла́домъ, жа́ждею и҆ хожде́нїемъ мно́гимъ за ха́номъ дне́мъ до и҆стоща́нїѧ тѧ̀ изнꙋрѧ́хꙋ, но́щїю рꙋ́цѣ и҆ но́зѣ твоѝ въ кла́дꙋ забива́хꙋ, да нико́еѧ же ѡ҆сла́бы и҆мѣ́еши чле́нѡмъ твои̑мъ. Тѣ́мже, помина́юще по́двиги твоѧ̑, вопїе́мъ тѝ:

<red>Р</red>а́дꙋйсѧ, за вѣ́рꙋ и҆ ѻ҆те́чество твоѐ безче́стїе претерпѣ́вый: ра́дꙋйсѧ, бо́съ и҆ гла́денъ, свѧ́занъ и҆ порꙋга́емь всѣ́ми, ꙗ҆́кѡ плѣ́нникъ, за ханом влеко́мый. Ра́дꙋйсѧ, ѱалмопѣ́нїй ра́ди всено́щныхъ ѻ҆чесє́мъ твои̑мъ сна̀ и҆ вѣ́ждома дрема́нїѧ не да́вый: ра́дꙋйсѧ, въ ско́рби твое́й и҆ ѕлострада́нїихъ пла́чꙋщыѧ болѧ́ры и҆ дрꙋ́ги твоѧ̑ ѹ҆тѣ́шивый. Ра́дꙋйсѧ, твоѐ ѹ҆тѣше́нїе въ є҆ди́номъ гдⷭ҇ѣ и҆ моле́нїих є҆мꙋ̀ положи́вый: ра́дꙋйсѧ, за грѧдꙋ̑щаѧ страда̑нїѧ и҆ лю́тꙋю сме́рть, и҆̀хже прови́дѣлъ є҆сѝ, бг҃а бл҃годари́вый.

<red>Р</red>а́дꙋйсѧ, бл҃говѣ́рный кнѧ́же мїхаи́ле, тферскїй пресла́вный чꙋдотво́рче.
