---
title: "І҆́косъ а҃і"
navigation:
  key: akathists-michaeltver-22
  title: "І҆́косъ а҃і"
  parent: akathists-michaeltver
  order: 22
type: "akathist"
---

## І҆́косъ а҃і:

<red>С</red>вѣ́та невече́рнѧгѡ прича́стника ꙗ҆вѝ тѧ̀ гдⷭ҇ь а҆́бїе по преставле́нїи твое́мъ, бл҃же́нне: ѡ҆́блаки бо свѣ́тлыми тѣ́ло твоѐ, лежа́щее на землѝ, ѡ҆гради́въ ѿ ѕвѣре́й ди́вїихъ, столпо́мъ ѻ҆́гненнымъ показа̀ тѧ̀ всѣ̑мъ столпа̀ бы́вша вѣ́ры и҆ пра́вды, и҆ тѣ́ло твоѐ нетлѣ́ннѡ сохрани́въ, чꙋдесы̀ просла́ви тѧ̀. Тѣ́мже вопїе́мъ тѝ:

<red>Р</red>а́дꙋйсѧ, сто́лпе вѣ́ры, къ землѝ ѡ҆бѣтова́нїѧ пꙋ́ть на́мъ показꙋ́ѧй: ра́дꙋйсѧ, ѡ҆́блаче дх҃о́вный, ѿ бѣ́дъ и҆ напа́стей лю́ди твоѧ̑ покрыва́ѧй. Ра́дꙋйсѧ, сосꙋ́де бл҃года́ти, со́нмы вѣ́рныхъ на поклоне́нїе моще́мъ твои̑мъ привлека́ѧй: ра́дꙋйсѧ, и҆сто́чниче неѡскꙋ́дный, всѣ̑мъ приходѧ́щымъ съ вѣ́рою и҆сцѣле́нїѧ подава́ѧй. Ра́дꙋйсѧ, воево́до непобѣди́мый, ꙗ҆́кѡже въ животѣ̀, и҆ по сме́рти врагѝ на́шѧ ѿ на́съ прогонѧ́ѧй: ра́дꙋйсѧ, сла́во и҆ ѹ҆пова́нїе гра́да тфе́ри, въ мл҃твахъ твои́хъ вы́нꙋ на́съ помина́ѧй.

<red>Р</red>а́дꙋйсѧ, бл҃говѣ́рный кнѧ́же мїхаи́ле, тферскїй пресла́вный чꙋдотво́рче.
