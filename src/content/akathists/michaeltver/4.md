---
title: "І҆́косъ в҃"
navigation:
  key: akathists-michaeltver-4
  title: "І҆́косъ в҃"
  parent: akathists-michaeltver
  order: 4
type: "akathist"
---

## І҆́косъ в҃:

<red>Р</red>а́зꙋмъ бг҃омꙋ́дрый и҆мѣ́ѧ, ꙗ҆́кѡ соломѡ́нъ, всѣ́мъ се́рдцемъ возлю́билъ є҆сѝ, блаже́нне, премⷣрость бж҃їю, ю҆́же и҆ поиска́лъ є҆сѝ прилѣ́жнѡ ѿ ю҆́ности твоеѧ̀: тѣ́мже ѿ бг҃а дарова́нїе прїе́мъ, храмозда́нїемъ царю̀ премꙋ́дромꙋ поревнова́лъ є҆сѝ. Сегѡ̀ ра́ди сла́вѧще, зове́мъ тѝ:

<red>Р</red>а́дꙋйсѧ, ꙗ҆́кѡ хра́мъ прекра́сенъ преѡбраже́нїѧ гдⷭ҇нѧ воздви́глъ є҆сѝ: ра́дꙋйсѧ, ꙗ҆́кѡ ѿ и҆мѣ́нїй твои́хъ ще́дрѡ ѻ҆́ный ѹ҆кра́силъ є҆сѝ. Ра́дꙋйсѧ, ꙗ҆́кѡ всѣ́мъ се́рдцемъ бл҃голѣ́пїе до́мꙋ бж҃їѧ возлю́билъ є҆сѝ: ра́дꙋйсѧ, ꙗ҆́кѡ пребыва́ти въ не́мъ па́че всѣ́хъ ѹ҆тѣ́хъ мїрски́хъ и҆зво́лилъ є҆сѝ. Ра́дꙋйсѧ, ꙗ҆́кѡ и҆ са́мъ хра́мъ бж҃їй живы́й, дх҃о́вный бы́лъ є҆сѝ: ра́дꙋйсѧ, мл҃твы бо твоѧ̑, ꙗ҆́кѡ кади́ло бл҃гово́нное, бг҃ꙋ прине́слъ є҆сѝ. Ра́дꙋйсѧ, занѐ ѹ҆се́рдїе моли́твъ и҆ дѣ́лъ твои́хъ, ꙗ҆́кѡ всесожже́нїе тꙋчное и҆ же́ртвꙋ непоро́чнꙋю, прїѧ́тъ гдⷭ҇ь: ра́дꙋйсѧ, ꙗ҆́кѡ и҆ ны́нѣ па́че злата̀ многоцѣ́ннагѡ ст҃ы́ѧ мо́щи твоѧ̑ ѹ҆краша́ютъ цр҃ковь сїю̀.

<red>Р</red>а́дꙋйсѧ, бл҃говѣ́рный кнѧ́же мїхаи́ле, тферскїй пресла́вный чꙋдотво́рче.
