---
title: "І҆́косъ і҆"
navigation:
  key: akathists-michaeltver-20
  title: "І҆́косъ і҆"
  parent: akathists-michaeltver
  order: 20
type: "akathist"
---

## І҆́косъ і҆:

<red>Ц</red>арѧ̀ нечести́вагѡ повелѣ́нїе и҆спроси́вше, вразѝ твоѝ посла́ша во́ины ѹ҆би́ти тѧ̀, и҆ ꙗ҆́кѡ во́лцы хи́щницы, ꙗ҆́кѡ ті́гри, жа́ждꙋщїи кро́ве, нападо́ша ѕлі́и на тѧ̀, а҆́гнца неѕло́биваго, и҆ кла́дою терзахꙋ вы́ю твою̀, и҆ главо́ю тѧ̀ ѡ҆ вѣ́жꙋ ѹ҆да́риша, и҆ на землю̀ пове́ргше, пѧстьмѝ тѧ̀ бїѧ́хꙋ неща́днѡ, до́ндеже лютѣ́йшїй всѣ́хъ рѡма́нецъ ноже́мъ ѹ҆да́ри въ ре́бра твоѧ̑ и҆ и҆сто́рже любвеѡби́льное се́рдце твоѐ. Тѣ́мже тебѣ̀, ꙗ҆́кѡ а҆́гнца, за хрⷭ҇та̀ закланного, похвалѧ́юще, вопїе́мъ:

<red>Р</red>а́дꙋйсѧ, ꙗ҆́кѡ а҆́велю, за́вистїю бра́тнею погꙋбле́нномꙋ, ѹ҆подо́билсѧ є҆сѝ: ра́дꙋйсѧ, ꙗ҆́кѡ вѣне́цъ тво́й кнѧ́жескїй кро́вными ка́плѧми, ꙗ҆́кѡ ка́менїемъ чꙋ́днымъ, ѹ҆кра́силъ є҆сѝ. Ра́дꙋйсѧ, ꙗ҆́кѡ рꙋ́бище твоѐ, въ не́мже ѹ҆бїе́нъ бы́лъ є҆сѝ, краснѣ́йше багрѧницы ца́рскїѧ златотка́нныѧ содѣ́лалъ є҆сѝ: ра́дꙋйсѧ, ꙗ҆́кѡ се́рдце твоѐ чи́стѡ и҆ смире́ннѡ въ же́ртвꙋ хрⷭ҇тꙋ̀, за ны̀ пострада́вшемꙋ, прине́слъ є҆сѝ. Ра́дꙋйсѧ, ꙗ҆́кѡ мч҃никѡмъ подража́вый, ли́кꙋ и҆́хъ сопричтен є҆сѝ: ра́дꙋйсѧ, за хрⷭ҇та̀ сме́рть прїе́мый, со хрⷭ҇то́мъ вѣ́чнѡ жи́ти сподо́билсѧ є҆сѝ.

<red>Р</red>а́дꙋйсѧ, бл҃говѣ́рный кнѧ́же мїхаи́ле, тферскїй пресла́вный чꙋдотво́рче.
