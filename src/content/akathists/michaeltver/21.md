---
title: "Конда́къ а҃і"
navigation:
  key: akathists-michaeltver-21
  title: "Конда́къ а҃і"
  parent: akathists-michaeltver
  order: 21
type: "akathist"
---

## Конда́къ а҃і:

<red>П</red>ѣ́нїе бл҃года́рственное гдⷭ҇ꙋ прино́симъ ѡ҆ тебѣ̀ чтꙋ́щїи тѧ̀, ст҃ы́й бл҃говѣ́рный кн҃же мїхаи́ле, ꙗ҆́кѡ дарова́ гдⷭ҇ь нетлѣ́нное тѣ́ло твоѐ тферско́й ѡ҆́бласти во ѹ҆тѣше́нїе и҆ ѡ҆гражде́нїе, гра́дꙋ тфе́ри въ сла́вꙋ и҆ защище́нїе, скорбѧ́щымъ во ѹ҆тѣше́нїе, бѣ́дствꙋющымъ во ѿра́дꙋ и҆ по́мощь, болѧ́щымъ во и҆сто́чникъ и҆сцѣле́нїй, и҆ всѣ̑мъ, вѣ́рою притека́ющымъ къ тебѣ̀, во сп҃се́нїе. Тѣ́мже бг҃ꙋ, ди́вномꙋ во ст҃ы́хъ, вопїе́мъ: <rubric class="inline">А҆ллилꙋїа.</rubric>
