---
title: "Конда́къ и҃"
navigation:
  key: akathists-abalatsk-15
  title: "Конда́къ и҃"
  parent: akathists-abalatsk
  order: 15
type: "akathist"
---

## Конда́къ и҃:

<red>С</red>тра́нное видѣ́нїе чтⷭ҇ны́ѧ і҆кѡ́ны бг҃ома́тери, свы́ше ꙗ҆вле́нное съ предстоѧ́щими ст҃и́телемъ нїкола́емъ и҆ марі́ею є҆гѵ́петскою, разꙋмѣ́вше, ѹ҆страни́мсѧ, мꙋ́жїе и҆ жє́ны, мі́ра сꙋ́етнагѡ, ѹ҆́мъ къ нбⷭ҇нымъ возводѧ́ще: сегѡ̀ бо ра́ди и҆ даде́сѧ на́мъ чꙋ́днаѧ і҆кѡ́на бцⷣы, да взира́юще на ню̀, го́рнѧѧ мꙋ́дрствꙋемъ, а҆ не земна́ѧ, вопїю́ще къ бг҃ꙋ: <red>А҆</red>ллилꙋ́їа.
