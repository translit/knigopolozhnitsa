---
title: "І҆́косъ ѕ҃"
navigation:
  key: akathists-abalatsk-12
  title: "І҆́косъ ѕ҃"
  parent: akathists-abalatsk
  order: 12
type: "akathist"
---

## І҆́косъ ѕ҃:

<red>В</red>озсїѧ̀ блгⷣть ѿ ѻ҆́браза твоегѡ̀, дв҃о чⷭ҇таѧ, ꙗ҆́кѡ сл҃нце пресвѣ́тлое въ предѣ́лѣхъ на́шихъ, лꙋча́ми чꙋде́съ, и҆стека́ющихъ ѿ негѡ̀, гра́дъ на́шъ и҆ всѧ̑ гра́ды и҆ страны̀ не то́чїю землѝ сиби́рскїѧ, но и҆ рѡссі́йскїѧ ѡ҆зарѧ́ющаѧ, сегѡ̀ ра́ди недоꙋмѣва́юще и҆зрещѝ вели́чїе чꙋде́съ, ѿ і҆кѡ́ны твоеѧ̀ бы́вшихъ, бцⷣе, во ѹ҆миле́нїи се́рдца, вѣ́рою и҆ любо́вїю вопїе́мъ тѝ:

<red>Р</red>а́дꙋйсѧ, че́рною не́мощїю ѡ҆держи́мыхъ и҆сцѣлѧ́ющаѧ. Ра́дꙋйсѧ, болѧ́щихъ ѻ҆ча́ми ѹ҆здравлѧ́ющаѧ. Ра́дꙋйсѧ, падꙋ́чихъ болѣ́зней и҆збавлѧ́ющаѧ. Ра́дꙋйсѧ, слѣпы́мъ зрѣ́нїе ѿверза́ющаѧ. Ра́дꙋйсѧ, ѕлы̑ѧ де́моны ѿ люде́й ѿгонѧ́ющаѧ. Ра́дꙋйсѧ, бѣснꙋ́ющимсѧ здра́вїе подава́ющаѧ. Ра́дꙋйсѧ, разсла́бленныхъ ѿ ѻ҆дра̀ воздвиза́ющаѧ. Ра́дꙋйсѧ, нѣмы́мъ ѧ҆зы́къ и҆ глаго́ланїе возвраща́ющаѧ. Ра́дꙋйсѧ, ѿ всѣ́хъ лю́тыхъ недꙋ́гѡвъ врачꙋ́ющаѧ. Ра́дꙋйсѧ, въ со́нїихъ и҆ видѣ́нїихъ стра́ждꙋщимъ ꙗ҆влѧ́ющаѧсѧ. Ра́дꙋйсѧ, ѿ всѧ́кихъ напа́стей чꙋде́снѡ свобожда́ющаѧ. Ра́дꙋйсѧ, ст҃а́ѧ, ст҃ы́хъ бо́льшаѧ.

<red>Р</red>а́дꙋйсѧ, мт҃и дв҃о, всепѣ́таѧ хрⷭ҇тїа́нъ похвало̀.
