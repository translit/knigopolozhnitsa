---
title: "І҆́косъ ѳ҃"
navigation:
  key: akathists-abalatsk-18
  title: "І҆́косъ ѳ҃"
  parent: akathists-abalatsk
  order: 18
type: "akathist"
---

## І҆́косъ ѳ҃:

<red>В</red>ѣті́йство на́ше пѣ́сненное, ꙗ҆́кѡ дѣ́тское нѣмотствова́нїе, не довлѣ́етъ къ и҆зглаго́ланїю всѣ́хъ чꙋде́съ и҆ бл҃годѣѧ́нїй, тобо́ю, влⷣчице, ꙗ҆вле́нныхъ и҆ при́снѡ ꙗ҆влѧ́емыхъ на́мъ ѿ ди́вныѧ і҆кѡ́ны твоеѧ̀: сегѡ̀ ра́ди недоꙋмѣва́юще бл҃гохвали́ти тѧ̀ по достоѧ́нїю, со смире́нїемъ взыва́емъ тѝ:

<red>Р</red>а́дꙋйсѧ, сла́вѧщихъ тѧ̀ всегда̀ прославлѧ́ющаѧ. Ра́дꙋйсѧ, ѿ ѻ҆гнѧ̀ гра́ды и҆ вє́си на́ши хожде́нїемъ і҆кѡ́ны твоеѧ̀ сохранѧ́ющаѧ. Ра́дꙋйсѧ, хра́мы и҆ до́мы на̑ша і҆кѡ́ною твое́ю бл҃года́тнѡ посѣща́ющаѧ. Ра́дꙋйсѧ, моли̑твы молѧ́щихсѧ тебѣ̀ къ бг҃ꙋ возносѧ́щаѧ. Ра́дꙋйсѧ, рыда́нїй и҆ воздыха́нїй на́шихъ никогда̀ же ѿмета́ющаѧ. Ра́дꙋйсѧ, прише́ствїемъ твоеѧ̀ і҆кѡ́ны ра́дости на̑ша ѹ҆сꙋгꙋблѧ́ющаѧ. Ра́дꙋйсѧ, всѐ ско́рби на̑ша и҆ го́рькїѧ бѣ̑ды є҆́ю ѹ҆слажда́ющаѧ. Ра́дꙋйсѧ, ѹ҆ныва́ющихъ твои́мъ чл҃вѣколю́бїемъ ѡ҆бодрѧ́ющаѧ. Ра́дꙋйсѧ, поклонѧ́ющимсѧ ꙗ҆вле́нной твое́й і҆кѡ́нѣ ра́дость и҆ здра́вїе подава́ющаѧ. Ра́дꙋйсѧ, дꙋ́ши вѣ́рныхъ млⷭ҇рдїемъ твои́мъ ѹ҆милѧ́ющаѧ. Ра́дꙋйсѧ, ра́досте на́ша, і҆кѡ́ною твое́ю ст҃о́ю при́снѡ на́съ ѹ҆тѣша́ющаѧ. Ра́дꙋйсѧ, ст҃а́ѧ, ст҃ы́хъ бо́льшаѧ.

<red>Р</red>а́дꙋйсѧ, мт҃и дв҃о, всепѣ́таѧ хрⷭ҇тїа́нъ похвало̀.
