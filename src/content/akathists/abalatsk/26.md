---
title: "Мл҃тва"
navigation:
  key: akathists-abalatsk-26
  title: "Мл҃тва"
  parent: akathists-abalatsk
  order: 26
type: "akathist"
---

## Мл҃тва:

<versal>Ѽ</versal> прест҃а́ѧ влⷣчице моѧ̀ бцⷣе, млⷭ҇рдїѧ сꙋ́щи и҆сто́чникъ, покро́ве, ѹ҆пова́нїе и҆ прибѣ́жище хрⷭ҇тїа́нъ! Тебѣ̀, всеси́льнѣй предста́тельнице и҆ спорꙋ́чнице покаѧ́нїѧ и҆ сп҃се́нїѧ моегѡ̀, а҆́зъ, грѣ́шный ра́бъ тво́й, врꙋча́ю дꙋ́шꙋ и҆ тѣ́ло моѐ, вхо́ды и҆ и҆схо́ды моѧ̑, вѣ́рꙋ и҆ жи́тельство моѐ, кончи́нꙋ и҆ число̀ дне́й мои́хъ, глаго́лы и҆ помышле́нїѧ моѧ̑, дѣла̀ и҆ начина́нїѧ моѧ̑: ты́ же, млⷭ҇тиваѧ мт҃и бж҃їѧ, мно́ю рꙋково́дствꙋй, покрыва́й, соблюда́й и҆ сп҃са́й мѧ̀ ѿ всѣ́хъ вра́жескихъ ко́зней невреди́мо, да немо́лчнѡ, до послѣ́днѧгѡ и҆здыха́нїѧ моегѡ̀, взыва́ю тѝ: ра́дꙋйсѧ, невѣ́сто неневѣ́стнаѧ! Ра́дꙋйсѧ, ст҃а́ѧ, ст҃ы́хъ бо́льшаѧ! Прест҃а́ѧ бцⷣе, сп҃сѝ мѧ̀! <red>А҆</red>ми́нь.

{% illustration "small-ornaments/medallion-lukovich", "small" %}
