---
title: "І҆́косъ г҃"
navigation:
  key: akathists-abalatsk-6
  title: "І҆́косъ г҃"
  parent: akathists-abalatsk
  order: 6
type: "akathist"
---

## І҆́косъ г҃:

<red>И҆</red>мѣ́ющи всеꙋсе́рднѡ жела́нїе стѧжа́ти сокро́вище нбⷭ҇ное, ст҃ы́й ли́къ тво́й, бцⷣе, всѝ є҆динодꙋ́шнѡ возжела́ша первѣ́е свои́ми рꙋка́ми ѹ҆стро́ити на мѣ́стѣ ꙗ҆вле́нїй но́вꙋю въ че́сть зна́менїѧ бж҃їей мт҃ри це́рковь, ю҆́же и҆ воздвиго́ша, со всѣ́мъ ѹ҆се́рдїемъ воспѣва́юще цр҃и́цѣ нбⷭ҇ной:

<red>Р</red>а́дꙋйсѧ, а҆́гг҃л́ьское вели́кое ѹ҆дивле́нїе. Ра́дꙋйсѧ, праѻте́ческое ди́вное ѹ҆тѣше́нїе. Ра́дꙋйсѧ, прⷪ҇ро́ческаѧ высо́каѧ про́повѣдь. Ра́дꙋйсѧ, а҆́пⷭ҇льскаѧ пресла́внаѧ похвало̀. Ра́дꙋйсѧ, ст҃и́телей и҆зрѧ́дное ѹ҆краше́нїе. Ра́дꙋйсѧ, мꙋ́ченикѡвъ крѣ́пкое ѹ҆твержде́нїе. Ра́дꙋйсѧ, прпⷣбныхъ сп҃си́тельное наставле́нїе. Ра́дꙋйсѧ, по́стникѡвъ неизнемога́ющее воздержа́нїе. Ра́дꙋйсѧ„ дѣ́вствꙋющихъ чистото̀ и҆ сла́во. Ра́дꙋйсѧ, ѻ҆тцє́въ и҆ ма́терей ти́хое весе́лїе. Ра́дꙋйсѧ, всѣ́хъ правосла́вныхъ хрⷭ҇тїа́нъ ѹ҆добре́нїе. Ра́дꙋйсѧ, ст҃а́ѧ, ст҃ы́хъ бо́льшаѧ.

<red>Р</red>а́дꙋйсѧ, мт҃и дв҃о, всепѣ́таѧ хрⷭ҇тїа́нъ похвало̀.
