---
title: "Конда́къ є҃"
navigation:
  key: akathists-abalatsk-9
  title: "Конда́къ є҃"
  parent: akathists-abalatsk
  order: 9
type: "akathist"
---

## Конда́къ є҃:

<red>Б</red>г҃оте́чнѣй ѕвѣздѣ̀, приве́дшей и҆ногда̀ волхвѡ́въ къ сл҃нцꙋ пра́вды хрⷭ҇тꙋ̀ бг҃ꙋ на́шемꙋ, подо́бнѡ бы́сть ꙗ҆вле́нїе і҆кѡ́ны твоеѧ̀, бжⷭ҇твеннаѧ дв҃о, въ предѣ́лахъ на́шихъ: ви́дѧще бо и҆ молѧ́щесѧ пред̾ не́ю, пра́ѻтцы на́ши и҆з̾ тебє̀ познава́хꙋ сн҃а твоегѡ̀, сп҃са на́шегѡ, мы́ же наꙋча́емсѧ ѹ҆се́рднѣе пѣ́ти є҆мꙋ̀: <red>А҆</red>ллилꙋ́їа.
