---
title: "Конда́къ з҃"
navigation:
  key: akathists-varlaamhut-13
  title: "Конда́къ з҃"
  parent: akathists-varlaamhut
  order: 13
type: "akathist"
---

## Конда́къ з҃:

<red>Х</red>отѧ́щꙋ тѝ ѹ҆годи́ти є҆ди́номꙋ гдⷭ҇ꙋ, бг҃оно́сне ѻ҆́тче варлаа́ме, ве́сь вда́лсѧ є҆сѝ безмѣ̑рнымъ по́двигѡмъ и҆ глꙋбинѣ̀ смирѐнїѧ: трꙋды́ же твоѧ̑, и҆ мл҃твы и҆ пощє́нїѧ ко́е сло́во и҆зглаго́лати мо́жетъ; вѣ́мы то́кмѡ, ꙗ҆́кѡ вери́гами тѧ́жкими и҆ власѧни́цею ѡ҆бле́клсѧ є҆сѝ, претерпѣва́ѧ болѣ̑зни любвѐ ра́ди бж҃їѧ. Сегѡ̀ ра́ди чл҃вѣколю́бецъ гдⷭ҇ь, ви́дѧ смире́нїе твоѐ, возвели́чи тѧ̀ бл҃года́тїю чꙋдотворе́нїй, є҆го́ же бл҃годарѧ́ще, вопїе́мъ є҆мꙋ̀ кꙋ́пнѡ съ тобо́ю: <red>А҆</red>ллилꙋ́їа.
