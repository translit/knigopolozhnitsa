---
title: "І҆́косъ з҃"
navigation:
  key: akathists-varlaamhut-14
  title: "І҆́косъ з҃"
  parent: akathists-varlaamhut
  order: 14
type: "akathist"
---

## І҆́косъ з҃:

<red>Д</red>и́вное и҆ пресла́вное чꙋ́до показа̀ тобо́ю на землѝ всѣ́хъ чꙋде́съ творе́цъ и҆ влады́ка, є҆гда̀ премѣни́шасѧ є҆стества̀ ѹ҆ста́вы: среди́ бо лѣ́та мра́зъ си́ленъ и҆ снѣ́гъ глꙋбо́къ ꙗ҆ви́стасѧ въ предѣ́лѣхъ новагра́да, є҆́же ты̀ предре́клъ є҆сѝ ѻ҆́номꙋ ст҃и́телю; ст҃и́тель бж҃їй и҆ лю́дїе новагра́да смꙋти́шасѧ тогда̀ ѕѣлѡ̀, боѧ́хꙋбосѧ, ꙗ҆́кѡ гла́дъ ве́лїй наста́нетъ въ странѣ̀ и҆́хъ. Є҆гда̀ же ѹ҆слы́шаша ѿ тебє̀ и҆зволе́нїе бж҃їе, ꙗ҆́вле́нное въ ви́димомъ и҆ бл҃го́е промышле́нїе ѡ҆ лю́дехъ свои́хъ, ра́дости и҆спо́лнишасѧ и҆ возбл҃годари́ша бг҃а ди́внагѡ во ст҃ы́хъ свои́хъ. Мы́ же, дивѧ́щесѧ си́лѣ бж҃їей, ѡ҆бита́ющей въ тебѣ̀ и҆ помина́юще ско́рое твоѐ застꙋпле́нїе, со ѹ҆миле́нїемъ покланѧ́емсѧ тебѣ̀, ꙗ҆́кѡ ве́лїе дерзнове́нїе и҆мꙋ́щемꙋ пред̾ гдⷭ҇емъ и҆ бл҃года́рственно вопїе́мъ:

<red>Р</red>а́дꙋйсѧ, въ мі́ре премі́рнымъ ꙗ҆ви́выйсѧ. Ра́дꙋйсѧ, странꙋ̀ новогро́дскꙋю ѹ҆диви́вый чꙋдєсы̀. Ра́дꙋйсѧ, и҆́мже ѡ҆ си́лѣ бж҃їей є҆стества̀ ѹ҆ста́вы премѣни́шасѧ. Ра́дꙋйсѧ, и҆́мже лю́дїе новагра́да ѿ гла́да и҆зба́вишасѧ. Ра́дꙋйсѧ, дѣ́лателю чꙋде́съ пресла́вныхъ. Ра́дꙋйсѧ, хода́таю и҆ пода́телю дарова́нїй многоѡбра́зныхъ. Ра́дꙋйсѧ, мнѡ́гїѧ ѿ тѧ́жкихъ напа́стей и҆ скорбе́й и҆зба́вивый. Ра́дꙋйсѧ, ско́рый помо́щниче всѣ́хъ въ бѣда́хъ сꙋ́щихъ. Ра́дꙋйсѧ, новагра́да красото̀ и҆ ѹ҆твержде́нїе. Ра́дꙋйсѧ, горы̀ хꙋ́тынскїѧ сла́во и҆ похвале́нїе. Ра́дꙋйсѧ, промышле́нїе ѡ҆ лю́дехъ бл҃гое прїѧ́телище. Ра́дꙋйсѧ, и҆ на́съ грѣ́шныхъ прибѣга́ющихъ под̾ кро́въ тво́й, неꙋсы́пный застꙋ́пниче.

<red>Р</red>а́дꙋйсѧ, варлаа́ме вели́кїй и҆ пресла́вный чꙋдотво́рче.
