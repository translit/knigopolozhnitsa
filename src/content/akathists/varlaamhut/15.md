---
title: "Конда́къ и҃"
navigation:
  key: akathists-varlaamhut-15
  title: "Конда́къ и҃"
  parent: akathists-varlaamhut
  order: 15
type: "akathist"
---

## Конда́къ и҃:

<red>Н</red>еистощи́мый и҆сто́чникъ вели́кихъ чꙋде́съ ꙗ҆ви́лсѧ є҆сѝ, достосла́вне ѻ҆́тче на́шъ варлаа́ме: прїѧ́лъ бо є҆сѝ, є҆щѐ въ мі́рѣ се́мъ жи́вѧ, да́ръ ѿ бг҃а не то́кмѡ недꙋ́ги и҆сцѣлѧ́ти, но и҆ мє́ртвыѧ воскреша́ти, ꙗ҆́кѡже воскреси́лъ є҆сѝ мл҃твою ѻ҆́нагѡ ѻ҆́трока: и҆ бꙋ̑дꙋщаѧ прорица́ти, ꙗ҆́кѡже предре́клъ є҆сѝ кнѧ́зю новагра́дскомꙋ ѡ҆ рожде́нїи є҆мꙋ̀ сы́на. По сме́рти же наипа́че просла́ви тѧ̀ бг҃ъ мно́гими чꙋдотворє́нїи, да всѝ чꙋдотворѧ́щемꙋ тобо̀ю бг҃ꙋ вопїѐмъ: <red>А҆</red>ллилꙋ́їа.
