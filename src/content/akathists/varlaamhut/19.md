---
title: "Конда́къ і҃"
navigation:
  key: akathists-varlaamhut-19
  title: "Конда́къ і҃"
  parent: akathists-varlaamhut
  order: 19
type: "akathist"
---

## Конда́къ і҃:

<red>С</red>пастѝ хотѧ́й дꙋ́ши ѹ҆чєни́къ твои́хъ, прпⷣбне ѻ҆́тче варлаа́ме. и҆ проразꙋмѣ́вый, є҆́же къ бг҃ꙋ твоѐ ѿше́ствїе, призва́лъ є҆сѝ всю̀ бра́тїю твою̀, и҆ ꙗ҆́кѡ ѻ҆те́цъ чадолюби́вый наставлѧ́ѧ и҆̀хъ, предре́клъ є҆сѝ ѡ҆ бы́ти и҆мѣ́ющемъ по блаже́нней кончи́нѣ твоѐй прославле́нїи ѡ҆би́тели твоеѧ̀, а҆́ще любо́вь соблюдꙋ́тъ дрꙋ́гъ ко дрꙋ́гꙋ. Ны́нѣ же, по предрече́нїю твоемꙋ̀ и҆сполнѧ́ємаѧ зрѧ́ще, въ ра́дости кꙋ́пнѡ съ тобо́ю вопїе́мъ гдⷭ҇ꙋ и҆ бг҃ꙋ бл҃года́рственнꙋю пѣ́снь: <red>А҆</red>ллилꙋ́їа.
