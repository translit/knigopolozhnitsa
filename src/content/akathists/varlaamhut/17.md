---
title: "Конда́къ ѳ҃"
navigation:
  key: akathists-varlaamhut-17
  title: "Конда́къ ѳ҃"
  parent: akathists-varlaamhut
  order: 17
type: "akathist"
---

## Конда́къ ѳ҃:

<red>В</red>сѧ̑кїѧ скѡ́рби и҆ трꙋды̀ до́бльственнѡ претерпѣ́лъ є҆сѝ, ѻ҆́тче на́шъ варлаа́ме. ше́ствꙋѧ по пꙋтѝ спасе́нїѧ до масти́тыѧ ста́рости. Скончава́ѧ же тече́нїе вре́менныѧ жи́зни сеѧ̀, всѣ́хъ поꙋча́лъ є҆сѝ и҆сполне́нїемъ во́ли бж҃їей бл҃гоꙋгожда́ти гдⷭ҇еви. Мы́ же грѣ́шнїи, и҆́щꙋще съ вѣ́рою твоегѡ̀ застꙋпле́нїѧ и҆ припа́дающе къ тебѣ̀ ꙗ҆́кѡ ѻ҆тцꙋ̀ бл҃госе́рдомꙋ, смире́ннѡ мо́лимъ тѧ̀, бꙋ́ди на́мъ покро́въ и҆ защище́нїе въ де́нь кончи́ны на́шеѧ, да неѡсꙋжде́нно предста́немъ престо́лꙋ сꙋдїѝ всѣ́хъ, и҆ вопїе́мъ є҆мꙋ̀ съ тобо́ю и҆ со всѣ́ми нбⷭ҇ными си́лами а҆́гг҃льскꙋю пѣ́снь: <red>А҆</red>ллилꙋ́їа.
