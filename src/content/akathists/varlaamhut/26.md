---
title: "Мл҃тва"
navigation:
  key: akathists-varlaamhut-26
  title: "Мл҃тва"
  parent: akathists-varlaamhut
  order: 26
type: "akathist"
---

## Мл҃тва:

<versal>Ѽ</versal> прпⷣбне и҆ бг҃оно́сне ѻ҆́тче на́шъ варлаа́ме! Ѹ҆слы́ши на́съ молѧ́щихсѧ тебѣ̀ и҆ бꙋ́ди на́мъ помо́щникъ въ ско́рбехъ на́шихъ, и҆ и҆зба́ви на́съ ѿ напа́стей, за мно́жество прегрѣше́нїй находѧ́щихъ на ны̀; ѹ҆молѝ, ѹ҆го́дниче хрⷭ҇то́въ, всеблага́гѡ бг҃а дарова́ти на́мъ ѡ҆ставле́нїе всѣ́хъ ѿ ю҆́ности на́шеѧ до настоѧ́щагѡ днѐ и҆ ча́са, дѣ́ломъ, сло́вомъ, помышле́нїемъ и҆ всѣ́ми чꙋ̑вствы содѣ́ѧнныхъ на́ми согрѣше́нїй, и҆схода́тайствꙋй на́мъ невозбра́нный вхо́дъ въ нбⷭ҇ное црⷭ҇твїе, да прославлѧ́емъ непреста́ннѡ сла́вимꙋю ѿ а҆гг҃лъ всест҃ꙋ́ю трⷪ҇цꙋ, ѻ҆ц҃а и҆ сн҃а и҆ ст҃а́гѡ дх҃а, и҆ твоѐ ми́лостивное предста́тельство въ безконє́чныѧ вѣ́ки. <red>А҆</red>ми́нь.

{% illustration "small-ornaments/ornament-from-12th-century-armenian-gospel-crider", "small" %}
