---
title: "Конда́къ д҃"
navigation:
  key: akathists-varlaamhut-7
  title: "Конда́къ д҃"
  parent: akathists-varlaamhut
  order: 7
type: "akathist"
---

## Конда́къ д҃:

<red>Б</red>ꙋ́рю мїрска́гѡ житїѧ̀ и҆ во́лны страсте́й преше́дъ, бг҃омꙋ́дре ѻ҆́тче варлаа́ме, ѡ҆брѣ́лъ є҆сѝ ти́хое приста́нище во ѻ҆би́тели прест҃ы́ѧ бг҃оро́дицы, и҆дѣ́же и҆ всели́всѧ нелѣ́ностнѡ порабо́талъ є҆сѝ хрⷭ҇тꙋ̀ во мно́зѣ долготерпѣ́нїи, со всѧ́кимъ воздержа́нїемъ смирѧ́ѧ свою̀ дꙋ́шꙋ: тѣ́ло же своѐ трꙋды̑ и҆ пѡ́двиги ѹ҆томлѧ́ѧ, ꙗ҆́кѡ все́й бра́тїи ѕѣлѡ̀ ѹ҆дивлѧ́тисѧ вели́комꙋ твоемꙋ̀ смире́нїю и҆ послꙋша́нїю, и҆ прославлѧ́ти ѡ҆ тебѣ̀ бг҃а, вопїю́ще є҆мꙋ̀: <red>А҆</red>ллилꙋ́їа.
