---
title: "І҆́косъ в҃і"
navigation:
  key: akathists-varlaamhut-24
  title: "І҆́косъ в҃і"
  parent: akathists-varlaamhut
  order: 24
type: "akathist"
---

## І҆́косъ в҃і:

<red>Д</red>и́венъ показа́лсѧ є҆сѝ ѹ҆ченикѡ́мъ твои́мъ, є҆гда̀ є҆ди́нагѡ ѿ ѡ҆сꙋжде́нныхъ, никомꙋ̀ же тѧ̀ молѧ́щꙋ, ѿ ка́зни сме́ртныѧ свободи́лъ є҆сѝ, дрꙋга́гѡ же и҆ мнѡ́гимъ тѧ̀ ѡ҆ не́мъ просѧ́щымъ ѿ сме́рти и҆зба́вити не восхотѣ́лъ є҆сѝ. Мы̀ же не дерза́емъ и҆спы́тывати сокровє́ннаѧ сꙋде́бъ бж҃їихъ та̑йны, но со стра́хомъ къ тебѣ̀ взыва́емъ:

<red>Р</red>а́дꙋйсѧ, таи́нниче вели́кїй. бж҃їѧ бл҃года́ти. Ра́дꙋйсѧ, защи́тниче ѿ бѣ́дъ и҆ сме́рти непови̑нныѧ. Ра́дꙋйсѧ, свѧще́нный ѹ҆́ме, постига́ѧй бж҃є́ственныѧ та́йны. Ра́дꙋйсѧ, ра́зꙋме просвѣще́нный свѣ́томъ го́рнїѧ сла́вы. Ра́дꙋйсѧ, дꙋ́ше ѡ҆свѧще́нный бл҃года́тїю бж҃їею. Ра́дꙋйсѧ, се́рдцемъ ѡ҆чи́щеннымъ зрѧ́й непостижи̑мыѧ бж҃їѧ сꙋдбы̑. Ра́дꙋйсѧ, внꙋ́трєннѧѧ се́рдца и҆спытꙋ́ѧй. Ра́дꙋйсѧ, прозрѣва́ѧй сокровє́нныѧ мы̑сли. Ра́дꙋйсѧ, свѣ́тлый ѹ҆́ме ѡ҆заре́нный невече́рнимъ свѣ́томъ. Ра́дꙋйсѧ, чи́стый дꙋше́ю, просвѣтлѣ́нный со́лнцемъ пра́вды.

<red>Р</red>а́дꙋйсѧ, варлаа́ме вели́кїй и҆ пресла́вный чꙋдотво́рче.
