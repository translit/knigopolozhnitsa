---
title: "І҆́косъ в҃"
navigation:
  key: akathists-varlaamhut-4
  title: "І҆́косъ в҃"
  parent: akathists-varlaamhut
  order: 4
type: "akathist"
---

## І҆́косъ в҃:

<red>Р</red>а́зꙋмъ бл҃гїй, благоро́дство и҆́стинное, бога́тство неистощи́мое стѧжа́лъ є҆сѝ, бг҃облаже́нне варлаа́ме, є҆гда ѿ ю҆́ности возжела́въ гѡ́рнѧѧ мꙋ́дрствовати, а҆ не земна̑ѧ, взыска́лъ є҆сѝ стєзѝ къ нбⷭ҇нымъ ѻ҆би́телемъ въ безмо́лвїи и҆ бг҃омы́слїи. Мы же помина́юще толи́кꙋю твою̀ къ по́двигѡмъ дꙋхѡ́внымъ ре́вность, со ѹ҆миле́нїемъ взыва́емъ тѝ такова̑ѧ:

<red>Р</red>а́дꙋйсѧ, безмо́лвїѧ и҆ бг҃омы́слїѧ до́брый рачи́телю. Ра́дꙋйсѧ, потре́бнагѡ длѧ̑ дꙋшѝ сле́зный і҆ска́телю. Ра́дꙋйсѧ, во́лею своѐю и҆́го за́повѣдей хрⷭ҇то́выхъ под̾ѧ́вый. Ра́дꙋйсѧ, ѹ҆гожде́нїе бг҃ꙋ па́че всегѡ̀ пред̾избра́вый. Ра́дꙋйсѧ, кро́ткїй послѣ́дователю хрⷭ҇то́въ. Ра́дꙋйсѧ, живы́й ѻ҆́бразе є҆ѵⷢ҇скагѡ самоѿверже́нїѧ. Ра́дꙋйсѧ, воздержа́нїѧ пра́вило и҆звѣ́стное. Ра́дꙋйсѧ, ꙗ҆́кѡ ѿ ю҆́ности навы́кнꙋвый поще́нїю. Ра́дꙋйсѧ, всегѡ̀ мі́ра кра̑снаѧ, зна́тность ро́да и҆ по́чєсти мїрскі̑ѧ хрⷭ҇та̀ ра́ди ни во что̀ вмѣни́вый. Ра́дꙋйсѧ, токмо добродѣ́тельное по Бозе житїе возлюбивый. Ра́дꙋйсѧ, и҆ на́съ зємны́ѧ ра́дости презира́ти наꙋча́ѧй. Ра́дꙋйсѧ, къ го́рнемꙋ ѹ҆мы̀ и҆ се́рдца на́ша направлѧ́ѧй.

<red>Р</red>а́дꙋйсѧ, варлаа́ме вели́кїй и҆ пресла́вный чꙋдотво́рче.
