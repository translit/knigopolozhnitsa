---
title: "Конда́къ ѕ҃"
navigation:
  key: akathists-varlaamhut-11
  title: "Конда́къ ѕ҃"
  parent: akathists-varlaamhut
  order: 11
type: "akathist"
---

## Конда́къ ѕ҃:

<red>П</red>роповѣ́дника терпѣ́нїѧ, мꙋ́жества и҆ кро́тости зри́мъ тѧ̀, бг҃омꙋ́дре ѻ҆́тче варлаа́ме, во всѣ́хъ ѡ҆ѕлобле́нїѧхъ, ꙗ҆̀же творѧ́хꙋ тѝ дꙋ́си ѕло́бы: сі́и бо и҆ногда̀ во ѻ҆́бразѣ ѕвѣре́й ди́вїихъ, и҆ногда̀ во ѻ҆́бразѣ ѕмі̑й ꙗ҆дови́тыхъ ꙗ҆влѧ́хꙋсѧ къ тебѣ̀ и҆ ѹ҆страша́хꙋ, понꙋжда́ѧ тѧ̀ ѿитѝ ѿ мѣ́ста тогѡ̀. Ты же вѣ́рою и҆ кре́стнагѡ зна́менїѧ си́лою всѧ̑ кѡ̀зни и҆́хъ сла́внѡ побѣди́лъ є҆сѝ и҆ ѕмі́євъ ꙗ҆дови́тыхъ ѿ ѻ҆би́тели твоѐѧ навсегда̀ дале́че ѿгна́лъ є҆сѝ. Сегѡ̀ ра́ди мы̀, прославлѧ́юще ѡ҆ тебѣ̀ гдⷭ҇а, во ѹ҆миле́нїи бл҃года́рственно вопїе́мъ є҆мꙋ̀: <red>А҆</red>ллилꙋ́їа.
