---
title: "І҆́косъ в҃і"
navigation:
  key: akathists-alexandrsvir-24
  title: "І҆́косъ в҃і"
  parent: akathists-alexandrsvir
  order: 24
type: "akathist"
---

## І҆́косъ в҃і:

<red>П</red>ою́ще ра́достнꙋю пѣ́снь хвалы̀ и҆ бл҃годаре́нїѧ чл҃вѣколю́бцꙋ бг҃ꙋ, просла́вльшемꙋ тѧ̀ въ странѣ̀ рѡссі́йстѣй чꙋдотво́рца ди́внаго и҆ ми́лостиваго, мо́лимъ тѧ̀, прпⷣбне ѻ҆́тче на́шъ: бꙋ́ди хода́тай къ немꙋ̀ и҆ мл҃твенникъ при́сный ѡ҆ на́съ, зовꙋ́щихъ тѝ:

<red>Р</red>а́дꙋйсѧ, ро́да хрⷭ҇тїа́нскагѡ застꙋ́пниче: ра́дꙋйсѧ, дарѡ́въ многоразли́чныхъ сокро́вищница. Ра́дꙋйсѧ, покро́ве, бг҃омъ зда́нный: ра́дꙋйсѧ, ѿ бг҃а бл҃года́ть и҆сцѣле́нїй воспрїѧ́вый. Ра́дꙋйсѧ, цвѣ́те нетлѣ́нїѧ, ѡ҆бл҃гоꙋха́вый ст҃ꙋ́ю цр҃ковь: ра́дꙋйсѧ, зарѐ безсме́ртїѧ, ѿ гро́ба пресла́внѡ возсїѧ́вшаѧ. Ра́дꙋйсѧ, щедро́тъ и҆ ми́лованїѧ стрꙋѧ̀ неизсѧка́емаѧ. Ра́дꙋйсѧ, бл҃гоꙋтро́бїѧ и҆сто́чниче неѡскꙋдѣва́емый: ра́дꙋйсѧ, любвѐ и҆ сострада́нїѧ ꙗ҆вле́нїе многочꙋде́сное. Ра́дꙋйсѧ, тѣле́съ на́шихъ бг҃одарова́нное врачева́нїе: ра́дꙋйсѧ, ѡ҆ дꙋша́хъ на́шихъ бл҃гопрїѧ́тное предста́тельство.

<red>Р</red>а́дꙋйсѧ, прпⷣбне а҆леѯа́ндре, сви́рскїй чꙋдотво́рче.
