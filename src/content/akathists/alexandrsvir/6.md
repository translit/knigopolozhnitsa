---
title: "І҆́косъ г҃"
navigation:
  key: akathists-alexandrsvir-6
  title: "І҆́косъ г҃"
  parent: akathists-alexandrsvir
  order: 6
type: "akathist"
---

## І҆́косъ г҃:

<red>И҆</red>мѣ́ѧ сле́зъ и҆сто́чникъ и҆з̾ѡби́льный, ѹ҆го́дниче бж҃їй, и҆ ѹ҆миле́нїѧ ве́лїю бл҃года́ть, хлѣ́бъ тво́й слеза́ми ѡ҆роша́лъ є҆сѝ, и҆ питїѐ пла́чемъ растворѧ́лъ, ѿ преизбы́тка жела́нїѧ бж҃е́ственнагѡ и҆ любвѐ ко гдⷭ҇ꙋ. Тѣ́мже и҆ мы̀ ѹ҆бл҃жа́емъ тѧ̀ зва́нїи си́ми:

<red>Р</red>а́дꙋйсѧ, крѣ́пости и҆ мꙋ́жества тезоимени́тый подви́жниче: ра́дꙋйсѧ, а҆гг҃лоподо́бный человѣ́че. Ра́дꙋйсѧ, цр҃ѧ̀ нбⷭ҇нагѡ во́ине добропобѣ́дный: ра́дꙋйсѧ, валаа́мскїѧ ѻ҆би́тели пло́дъ до́брый. Ра́дꙋйсѧ, пꙋстынножи́телю бл҃гопрїѧ́тный: ра́дꙋйсѧ, мл҃твенниче неꙋсыпа́ющїй. Ра́дꙋйсѧ, по́стниче и҆зрѧ́дный: ра́дꙋйсѧ, безмо́лвниче ди́вный. Ра́дꙋйсѧ, по́двигѡмъ дре́внихъ бг҃оно́сныхъ ѻ҆тцє́въ послѣ́дователю: ра́дꙋйсѧ, и҆́хъ терпѣ́нїю и҆ трꙋда́мъ подража́телю. Ра́дꙋйсѧ, бл҃говре́меннѡ моги́лꙋ себѣ̀ и҆скопа́вый: ра́дꙋйсѧ, ѡ҆ сме́ртнѣмъ часѣ̀ непреста́ннѡ помышлѧ́вый.

<red>Р</red>а́дꙋйсѧ, прпⷣбне а҆леѯа́ндре, сви́рскїй чꙋдотво́рче.
