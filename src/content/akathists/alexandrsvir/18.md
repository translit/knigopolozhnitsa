---
title: "І҆́косъ ѳ҃"
navigation:
  key: akathists-alexandrsvir-18
  title: "І҆́косъ ѳ҃"
  parent: akathists-alexandrsvir
  order: 18
type: "akathist"
---

## І҆́косъ ѳ҃:

<red>В</red>иті́йство человѣ́ческое не довлѣ́етъ и҆зрещѝ ѻ҆би́лїе ра́дости дꙋхо́вныѧ, є҆́юже преиспо́лнилсѧ є҆сѝ, ѻ҆́тче бг҃оно́сне, є҆гда̀ во вре́мѧ мл҃твы твоеѧ̀ нощны́ѧ, ꙗ҆ви́сѧ тѝ прест҃а́ѧ бцⷣа съ ли́комъ чинѡ́въ а҆́гг҃льскихъ и҆ ѡ҆бѣтова́нїи непрело́жными дꙋ́шꙋ твою̀ возвеселѝ, ꙗ҆́кѡ при́снаѧ застꙋ́пница ѻ҆би́тели твоеѧ̀ бꙋ́детъ, снабдѣва́ющи и҆ покрыва́ющи ю҆̀ по всѧ̑ дни̑. Тѣ́мже и҆ мы̀ сїѧ̑ ра́дѡстнаѧ тебѣ̀ прино́симъ глаго́лы:

<red>Р</red>а́дꙋйсѧ, бл҃говоле́нїемъ бг҃омт҃ре ѡ҆сѣне́нный: ра́дꙋйсѧ, посѣще́нїемъ цр҃и́цы нб҃сѐ и҆ землѝ ѹ҆тѣ́шенный. Ра́дꙋйсѧ, слы́шавый млⷭ҇тивыѧ ѿ ѹ҆́стъ є҆ѧ̀ глаго́лы: ра́дꙋйсѧ, прїе́мый ѡ҆бѣтова́нїе крѣ́пкагѡ є҆ѧ̀ твое́й ѻ҆би́тели застꙋпле́нїѧ. Ра́дꙋйсѧ, люби́миче є҆ѧ̀ преи́скреннїй: ра́дꙋйсѧ, и҆збра́нниче сн҃а є҆ѧ̀ и҆ бг҃а. Ра́дꙋйсѧ, да́ромъ чꙋдотворе́нїѧ ѡ҆бл҃года́тствованный: ра́дꙋйсѧ, бꙋ̑дꙋщаѧ, ꙗ҆́кѡ настѡѧ́щаѧ прови́дѣвый. Ра́дꙋйсѧ, ры́барємъ лови́твꙋ чꙋде́снѡ ѹ҆мно́живый: ра́дꙋйсѧ, неплѡ́днымъ роди́телємъ чадоро́дїе дарова́вый. Ра́дꙋйсѧ, болѧ́щыѧ здра́вы возста́вивый: ра́дꙋйсѧ, та̑йнаѧ согрѣшє́нїѧ человѣ́чєскаѧ ѡ҆бличи́вый.

<red>Р</red>а́дꙋйсѧ, прпⷣбне а҆леѯа́ндре, сви́рскїй чꙋдотво́рче.
