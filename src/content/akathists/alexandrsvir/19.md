---
title: "Конда́къ і҃"
navigation:
  key: akathists-alexandrsvir-19
  title: "Конда́къ і҃"
  parent: akathists-alexandrsvir
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ дꙋ́шы ѹ҆чєни́къ твои́хъ, ѻ҆те́чески назида́лъ є҆сѝ и҆̀хъ, бг҃омꙋ́дре, ѻ҆́ваго сло́вомъ, ѻ҆́ваго примѣ́ромъ житїѧ̀ твоегѡ̀, съ кро́тостїю ѡ҆блича́ѧ, съ любо́вїю ѹ҆вѣщева́ѧ и҆̀хъ преꙋспѣва́ти въ бл҃гоче́стїи и҆ чистотѣ̀: наипа́че же пред̾ кончи́ною твое́ю, всѧ̑ ко сп҃се́нїю дꙋше́вномꙋ бл҃гопотрє́бнаѧ заповѣ́далъ є҆сѝ и҆̀мъ, и҆ наꙋчи́лъ є҆сѝ и҆̀хъ въ мл҃твахъ бо́дрствовати и҆ немо́лчнѡ пѣ́ти бг҃ꙋ: <red>А҆</red>ллилꙋ́їа.
