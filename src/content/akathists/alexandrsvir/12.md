---
title: "І҆́косъ ѕ҃"
navigation:
  key: akathists-alexandrsvir-12
  title: "І҆́косъ ѕ҃"
  parent: akathists-alexandrsvir
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ въ пꙋсты́ни сви́рстѣй бг҃освѣ́тлое свѣти́ло, и҆ на сп҃се́нїѧ стезю̀ наста́вилъ є҆сѝ мнѡ́ги дꙋ́шы человѣ́ческїѧ: ꙗ҆ви́ бо тѧ̀ хрⷭ҇то́съ наста́вника и҆ ѹ҆чи́телѧ и҆́нокѡмъ пꙋстыннолюби̑вымъ, и҆̀же стека́хꙋсѧ къ тебѣ̀, ꙗ҆́кѡ ѻ҆́вцы къ па́стырю, могꙋ́щꙋ ѹ҆пастѝ и҆̀хъ на па́жити живоно́снѣй. Тѣ́мже, ꙗ҆́кѡ сотвори́вшаго и҆ наꙋчи́вшаго, че́ствꙋемъ тѧ̀ си́ми похва́льными словесы̀:

<red>Р</red>а́дꙋйсѧ, и҆сто́чниче бг҃одꙋхнове́нныхъ ѹ҆че́нїй: ра́дꙋйсѧ, храни́лище и҆з̾ѡби́льнагѡ ѹ҆миле́нїѧ. Ра́дꙋйсѧ, ѡ҆дꙋшевле́нныѧ скрижа̑ли зако́на гдⷭ҇нѧ: ра́дꙋйсѧ, немо́лчный проповѣ́дниче є҆ѵⷢ҇лїа хрⷭ҇то́ва. Ра́дꙋйсѧ, за́пѡвѣди гдⷭ҇ни и҆спо́лнивый, и҆ ѻ҆́нымъ наꙋчи́вый ѹ҆ченикѡ́въ твои́хъ: ра́дꙋйсѧ, лѣни́выхъ подви́гнꙋвый къ и҆справле́нїю твои́ми хрⷭ҇топодража́тельными нра̑вы. Ра́дꙋйсѧ, немощны́хъ да́нною тѝ ѿ гдⷭ҇а бл҃года́тїю ѹ҆крѣпи́вый: ра́дꙋйсѧ, скорбѧ́щихъ сла́достїю твои́хъ слове́съ ѹ҆тѣ́шивый. Ра́дꙋйсѧ, грѣ́шныхъ къ покаѧ́нїю напра́вивый: ра́дꙋйсѧ, ю҆́ныѧ ѹ҆цѣломꙋ́дривый. Ра́дꙋйсѧ, сострада́нїѧ и҆спо́лненный: ра́дꙋйсѧ, въ млⷭ҇ти бога́тый.

<red>Р</red>а́дꙋйсѧ, прпⷣбне а҆леѯа́ндре, сви́рскїй чꙋдотво́рче.
