---
title: "Конда́къ ѕ҃"
navigation:
  key: akathists-alexandrsvir-11
  title: "Конда́къ ѕ҃"
  parent: akathists-alexandrsvir
  order: 11
type: "akathist"
---

## Конда́къ ѕ҃:

<red>П</red>роповѣ́дникъ по́двигѡвъ твои́хъ въ пꙋсты́ни сви́рской ꙗ҆ви́лсѧ лове́цъ ѕвѣре́й ди́вїихъ, и҆́же гна́въ є҆ле́нѧ въ дꙋбра́вѣ непроходи́мѣй, смотрѣ́нїемъ бж҃їимъ ѡ҆брѣ́те хра́минꙋ твою̀, прпⷣбне ѻ҆́тче: ви́дѣвъ же тѧ̀ во пло́ти а҆́гг҃ла, зна́менїе бл҃года́тнагѡ ѡ҆заре́нїѧ на лицѣ̀ свое́мъ носѧ́ща, стра́ха и҆ ра́дости и҆спо́лнисѧ, и҆ припа́дъ къ честны̑мъ твои̑мъ стопа́мъ, во ѹ҆миле́нїи се́рдца возопѝ зижди́телю бг҃ꙋ: <red>А҆</red>ллилꙋ́їа.
