---
title: "І҆́косъ є҃"
navigation:
  key: akathists-sergijnur-10
  title: "І҆́косъ є҃"
  parent: akathists-sergijnur
  order: 10
type: "akathist"
---

## І҆́косъ є҃:

<red>В</red>и́дѣвше тѧ̀ прпⷣбне ѻ҆́ч҃е, є҆ди́наго на є҆ди́нѣ гдⷭ҇еви въ пꙋсты́ни рабо́тающа, и҆ мнѣ́вше ѹ҆ тебє̀ ѡ҆брѣстѝ мнѡ́гаѧ веще́ствєннаѧ сокрѡ́вища, лю́тѣ нападо́ша на тѧ̀ разбо́йницы, ѿ ни́хже и҆ ра̑ны мнѡ́ги под̾ѧ́лъ є҆сѝ, но а҆́бїе хрⷭ҇то́съ и҆сцѣлѝ тѧ̀. сегѡ̀ ра́ди мы̀ взыва́емъ тѝ такѡва́ѧ:

<red>Р</red>а́дꙋйсѧ, крі́не ра́йскагѡ прозѧбе́нїѧ, во ѹ҆до́лїихъ нꙋ́ромскихъ произрасты́й: ра́дꙋйсѧ, пꙋсты́ни волого́дскїѧ цвѣ́те бл҃гоꙋха́нный. Ра́дꙋйсѧ, мч҃никѡвъ соприча́стниче: ра́дꙋйсѧ, гдⷭ҇еви твоемꙋ̀ неѕло́бїемъ ѹ҆подо́бивыйсѧ. Ра́дꙋйсѧ, нището́ю твое́ю бога́тъ бы́вый: ра́дꙋйсѧ, смире́нїемъ твои́мъ Хрⷭ҇то́ви подража́вый. Ра́дꙋйсѧ, пꙋсты́ни бл҃года́тное ѹ҆краше́нїе: ра́дꙋйсѧ, мі́рови свѣти́льниче пресвѣ́тлый.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
