---
title: "І҆́косъ г҃"
navigation:
  key: akathists-sergijnur-6
  title: "І҆́косъ г҃"
  parent: akathists-sergijnur
  order: 6
type: "akathist"
---

## І҆́косъ г҃:

<red>И҆</red>мѣ́ѧ въ се́рдцѣ твое́мъ всесоверше́нное жела́нїе рабо́тати гдⷭ҇еви со стра́хомъ и҆ ра́доватисѧ є҆мꙋ̀ со тре́петомъ, ѡ҆ста́вилъ є҆сѝ ѻ҆те́чество твоѐ и҆ прише́лъ є҆сѝ въ го́рꙋ а҆ѳѡ́нскꙋю, и҆дѣ́же со ѿѧ́тїем власѡ́въ главы̀ твоеѧ̀, ѿложи́лъ є҆сѝ вѣ́тхагѡ своегѡ̀ человѣ́ка со страстьмѝ и҆ похотьмѝ є҆гѡ̀. Тѣ́мже прїимѝ ѿ на́съ пѣ̑нїѧ сицєва́ѧ:

<red>Р</red>а́дꙋйсѧ, ра́бе бж҃їй, бл҃гі́й и҆ вѣ́рный: ра́дꙋйсѧ, ни́вꙋ дꙋше́внꙋю твою̀ нелѣ́ностнѡ воздѣ́лавый. Ра́дꙋйсѧ, горы̀ а҆ѳѡ́нскїѧ все́льниче: ра́дꙋйсѧ, добродѣ́телей ѻ҆тє́цъ прпⷣбныхъ горы̀ тоѧ̀, пре́жде тебѣ̀ бы́вшихъ, сонаслѣ́дниче. Ра́дꙋйсѧ, мона́хѡмъ бг҃одꙋхнове́нное свѣти́ло: ра́дꙋйсѧ, ко гра́дꙋ нбⷭ҇номꙋ всѣ́хъ пꙋтевождю̀ бл҃гонаде́жный. Ра́дꙋйсѧ, пꙋстынножи́телей ѹ҆краше́нїе: ра́дꙋйсѧ, безмо́лвїѧ рачи́телю теплѣ́йшїй.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
