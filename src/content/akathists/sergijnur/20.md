---
title: "І҆́косъ і҃"
navigation:
  key: akathists-sergijnur-20
  title: "І҆́косъ і҃"
  parent: akathists-sergijnur
  order: 20
type: "akathist"
---

## І҆́косъ і҃:

<red>С</red>тѣ́нꙋ тѧ̀ застꙋ́пника и҆ мл҃твенника те́пла ѡ҆брѣ́тше, прпⷣбне, и҆з̾ глꙋбины̀ се́рдца, ꙗ҆́кѡ благоꙋха́нное кади́ло, со воздыха́нїемъ бг҃ꙋ возсыла́емъ хвалы̑: тебѣ́ же при́сномꙋ сꙋ́щꙋ мл҃твенникꙋ, сицєва́ѧ прино́симъ пѣ̑нїѧ:

<red>Р</red>а́дꙋйсѧ, плодѡ́въ добродѣ́тельныхъ бл҃гопроцвѣ́тшаѧ ни́во: ра́дꙋйсѧ, бл҃гочести́выхъ дꙋ́шъ преизрѧ́дное ѹ҆краше́нїе. Ра́дꙋйсѧ, земны́мъ застꙋ́пниче крѣ́пкїй: ра́дꙋйсѧ, послꙋ́шателю ско́рый пртека́ющихъ къ тебѣ̀. Ра́дꙋйсѧ, свѣти́льниче, мра́къ де́мѡнскїй дале́че ѿрѣва́ѧй: ра́дꙋйсѧ, дꙋшетлѣ́нныхъ недꙋ́гѡвъ тмꙋ̀ ѿгонѧ́ѧй. Ра́дꙋйсѧ, ꙗ҆́кѡ многоразли̑чнаѧ благодѣѧ̑нїѧ тобо́ю свы́ше подава́єма быва́ютъ: ра́дꙋйсѧ, ꙗ҆́кѡ всѣ́хъ молє́нїѧ дерзнове́ннѡ вы́шнемꙋ прино́сиши.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
