---
title: "І҆́косъ в҃"
navigation:
  key: akathists-sergijnur-4
  title: "І҆́косъ в҃"
  parent: akathists-sergijnur
  order: 4
type: "akathist"
---

## І҆́косъ в҃:

<red>Р</red>а́зꙋмъ бжⷭ҇твенный и҆мѣ́ѧ и҆ теплѣ́йшее ко гдⷭ҇ꙋ произволе́нїе, позна́лъ є҆сѝ, прпⷣбне, ꙗ҆́кѡ бла́го є҆́сть человѣ́кꙋ, и҆же во́зметъ ꙗ҆ре́мъ гдⷭ҇ень на сѧ̀ ѿ ю҆́ности своеѧ̀, и҆ сегѡ̀ ра́ди, ѿве́ргсѧ мі́ра, бы́лъ є҆сѝ мона́хъ. Тѣ́мже зове́мъ тѝ:

<red>Р</red>а́дꙋйсѧ, и҆́го крⷭ҇тоноше́нїѧ хрⷭ҇то́ва возлюби́вый: ра́дꙋйсѧ, вослѣ́дъ гдⷭ҇а твоегѡ̀ нелѣ́ностнѡ ѹ҆стреми́выйсѧ. Ра́дꙋйсѧ, рꙋ́кꙋ твою̀ на ра́ло сп҃се́нїѧ возложи́вый, никогда́же вспѧ́ть ѡ҆браща́ѧсѧ: ра́дꙋйсѧ, за̑днѧѧ забыва́ѧ, въ прє́днѧѧ ѹ҆се́рднѡ простира́выйсѧ. Ра́дꙋйсѧ, бл҃годꙋ́шнымъ терпе́нїемъ скорбе́й ѡ҆би́тели нбⷭ҇ныѧ дости́гнꙋвый: ра́дꙋйсѧ, ны́нѣ ѡ҆ всѣ́хъ въ печа́лехъ сꙋ́щихъ мл҃твенниче теплѣ́йшїй. Ра́дꙋйсѧ, скорбѧ́щихъ ско́рое ѹ҆тѣше́нїе: ра́дꙋйсѧ, ѹ҆ныва́ющихъ ѹ҆тѣ́шителю бл҃года́тный.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
