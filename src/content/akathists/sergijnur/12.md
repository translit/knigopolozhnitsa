---
title: "І҆́косъ ѕ҃"
navigation:
  key: akathists-sergijnur-12
  title: "І҆́косъ ѕ҃"
  parent: akathists-sergijnur
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ ꙗ҆́кѡ ѕвѣзда̀ пресвѣ́тлаѧ ѿ а҆ѳѡ́на и҆ ѿ ѡ҆би́тели вели́кагѡ тезоимени́тагѡ тебѣ̀ ѻ҆ц҃а̀ сѣ́вернѣй странѣ̀ се́й, свѧ́те се́ргїе: бѣсо́встїи же полцы̀, не терпѧ́ще тѧ̀ въ пꙋсты́ни, мно́жицею ѹ҆страши́ти тѧ̀ ѹ҆стремлѧ́хꙋсѧ, но ѻ҆ба́че, си́лою мл҃твъ твои́хъ прогонѧ́еми, бѣжа́ша. Ѿ и҆́хже навѣ́тѡвъ и҆ на́съ и҆зба́ви мл҃твами твои́ми, да зове́мъ тѝ си́це:

<red>Р</red>а́дꙋйсѧ, бѣсѡ́мъ стра́шный прогони́телю: ра́дꙋйсѧ, пре́лести и҆́хъ потреби́телю. Ра́дꙋйсѧ, главꙋ̀ ѕмі́евꙋ ѹ҆ѧзви́вый мл҃твами твои́ми: ра́дꙋйсѧ, кѡва́рства врагѡ́въ сп҃се́нїѧ на́шегѡ ни во что̀ же ѡ҆браща́ѧй. Ра́дꙋйсѧ, во́ине хрⷭ҇то́въ непобѣди́мый: ра́дꙋйсѧ, дꙋ́хи лꙋка́вствїѧ смиренномꙋ́дрїемъ покори́вый. Ра́дꙋйсѧ, вѣ̑рнымъ на врагѝ посо́бствꙋѧй: ра́дꙋйсѧ, ѹ҆се́рднѡ къ застꙋпле́нїю твоемꙋ̀ притека́ющымъ во бра́ни мы́сленнѣй ско́рѡ помога́ѧй.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
