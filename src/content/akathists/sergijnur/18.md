---
title: "І҆́косъ ѳ҃"
navigation:
  key: akathists-sergijnur-18
  title: "І҆́косъ ѳ҃"
  parent: akathists-sergijnur
  order: 18
type: "akathist"
---

## І҆́косъ ѳ҃:

<red>В</red>иті́йство человѣ́ческое не возмо́жетъ и҆зрещѝ, ка́кѡ по мно́зѣхъ лѣ́тѣхъ преставле́нїѧ твоегѡ̀ и҆́нокꙋ нїки́форꙋ ꙗ҆ви́лсѧ є҆сѝ, глаго́лѧ: рцы̀ и҆гꙋ́менꙋ и҆ бра́тїи, да ѡ҆чи́стѧтъ гро́бъ мо́й, не хо́щетъ бо гдⷭ҇ь є҆мꙋ̀ въ забве́нїи бы́ти. Мы́ же, благода́рни сꙋ́ще бг҃ꙋ, дарова́вшемꙋ на́мъ тебѐ своегѡ̀ ѹ҆го́дника, вопїе́мъ тѝ сицєва́ѧ:

<red>Р</red>а́дꙋйсѧ, подви́жниче всеꙋсе́рднѣйшїй, во врата̀ ра́йскїѧ вше́дый: ра́дꙋйсѧ, и҆ ѡ҆ сп҃се́нїи земны́хъ бра́тїй твои́хъ пещи́сѧ не престаѧ́й. Ра́дꙋйсѧ, гро́бъ тво́й и҆ тѣ́ло твоѐ, ꙗ҆́кѡже сосꙋ́дъ бл҃года́ти, на́мъ ѡ҆ста́вивый: ра́дꙋйсѧ, ѿ ни́хъ стрꙋи̑ и҆сцѣле́нїѧ и҆злива́ти не прекраща́ѧй. Ра́дꙋйсѧ, хрⷭ҇то́вымъ словесє́мъ послѣ́дователю, съ ни́мъ ны́нѣ на нб҃сѣ́хъ ца́рствꙋѧй: ра́дꙋйсѧ, сѣ́ѧвый слеза́ми, да съ ра́достїю рꙋкоѧ̑ти твоѧ̑ пожне́ши во вре́мѧ своѐ. Ра́дꙋйсѧ, пꙋтѝ же́стѡки за словеса̀ ѹ҆сте́нъ гдⷭ҇а твоегѡ̀ сохрани́вый: ра́дꙋйсѧ, ѿ пе́рвагѡ и҆ до є҆динонадесѧ́тагѡ часа̀ жи́зни твоеѧ̀ є҆мꙋ̀ то́чїю є҆ди́номꙋ слꙋжи́вый.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
