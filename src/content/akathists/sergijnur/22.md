---
title: "І҆́косъ а҃і"
navigation:
  key: akathists-sergijnur-22
  title: "І҆́косъ а҃і"
  parent: akathists-sergijnur
  order: 22
type: "akathist"
---

## І҆́косъ а҃і:

<red>С</red>вѣти́ло ꙗ҆ви́лсѧ є҆сѝ свѣтоза́рное, прпⷣбне се́ргїе, во странѣ̀ во́логодстѣй: свѣ́тлостїю бо житїѧ̀ и҆ дѣ́лъ твои́хъ и҆ зна́меньми чꙋде́съ ѡ҆зарѧ́еши дꙋ́шы на́шѧ. сегѡ̀ ра́ди мы̀, притека́юще къ ра́цѣ моще́й твои́хъ, глаго́лемъ тѝ такѡва́ѧ:

<red>Р</red>а́дꙋйсѧ, свѣ́тлое со́лнце, блиста́ниїи твои́ми просвѣща́ющее вѣ́рныхъ: ра́дꙋйсѧ, сосꙋ́де мѵ́ра бжⷭ҇твеннагѡ, ѡ҆благоꙋха́ѧй припа́дающихъ къ тебѣ̀ со ѹ҆се́рдїемъ. Ра́дꙋйсѧ, во страна́хъ є҆́ллинскихъ роди́выйсѧ, бг҃охрани́мѣй же держа́вѣ рѡссі́йстѣй бг҃омъ да́нный: ра́дꙋйсѧ, сѣ́верныѧ страны̀ на́шеѧ ѹ҆краше́нїе велелѣ́пное. Ра́дꙋйсѧ, гра́дꙋ во́логдѣ похвало̀ высо́каѧ: ра́дꙋйсѧ, хра́мꙋ, въ не́мже почива́ютъ мо́щи твоѧ̑, ѹ҆твержде́нїе непоколеби́мое. Ра́дꙋйсѧ, бл҃гоꙋкраси́телю пꙋсты́ни нꙋ́ромскїѧ: ра́дꙋйсѧ, мнѡ́гїѧ и҆́ноки па́стырскимъ жезло́мъ твои́мъ ко хрⷭ҇тꙋ̀ приведы́й.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
