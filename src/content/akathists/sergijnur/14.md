---
title: "І҆́косъ з҃"
navigation:
  key: akathists-sergijnur-14
  title: "І҆́косъ з҃"
  parent: akathists-sergijnur
  order: 14
type: "akathist"
---

## І҆́косъ з҃:

<red>Н</red>о́вый вои́стиннꙋ побѣдоно́сецъ на плѡтскі́ѧ стра̑сти ꙗ҆ви́лсѧ є҆сѝ, прпⷣбне: и҆ кто̀ возмо́жетъ воспѣ́ти борє́нїѧ твоѧ̑, и҆счестѝ трꙋды̀, болѣ̑зни и҆ по́двиги, въ ни́хже тече́нїе по́стничества соверши́лъ є҆сѝ; къ си́хъ похвале́нїю не дово́льни сꙋ́ще, любо́вїю па́че почита́емъ тѧ̀ и҆ вѣ́рнѡ тѝ сицєва́ѧ прино́симъ:

<red>Р</red>а́дꙋйсѧ, гла́домъ и҆ жа́ждою пло́ть твою̀ ѹ҆дрꙋчи́вый: ра́дꙋйсѧ, всѧ́кѡ сладостра́стїе всено́щными бдѣ̑нїи ѹ҆вѧди́вый. Ра́дꙋйсѧ, въ мл҃твахъ и҆ поще́нїихъ подвиза́выйсѧ и҆ въ безстра́стїе ѡ҆блекі́йсѧ: ра́дꙋйсѧ, преди́вное воздержа́нїѧ зерца́ло. Ра́дꙋйсѧ, ꙗ҆́кѡ, стра́ждꙋщей ѿ мра́за пло́ти твое́й, теплото́ю любвѐ хрⷭ҇то́вы согрѣва́шесѧ дꙋ́хъ тво́й: ра́дꙋйсѧ, ꙗ҆́кѡ зно́емъ ѡ҆палѧ́ема тѧ̀ роса̀ бжⷭ҇твенныѧ блгⷣти прохлажда́ше. Ра́дꙋйсѧ, прпⷣбныхъ ли́кꙋ вели́каѧ сла́во: ра́дꙋйсѧ, подвигѡ́въ и҆ совершє́нства ѡ҆́бразе достоподражаемый.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
