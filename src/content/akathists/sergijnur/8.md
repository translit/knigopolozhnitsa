---
title: "І҆́косъ д҃"
navigation:
  key: akathists-sergijnur-8
  title: "І҆́косъ д҃"
  parent: akathists-sergijnur
  order: 8
type: "akathist"
---

## І҆́косъ д҃:

<red>С</red>лы́шавъ, ꙗ҆́кѡ бг҃охрани́мѣй держа́вѣ рѡссі́йстѣй возсїѧ̀ свѣтоза́рное свѣти́ло вели́кїй а҆́вво се́ргїй, восхотѣ́лъ є҆сѝ ѹ҆чени́къ є҆гѡ̀ бы́ти, и҆ сегѡ̀ ра́ди ѡ҆ста́вль го́рꙋ а҆ѳѡ́нскꙋю, ѹ҆стреми́лсѧ є҆сѝ къ ца́рствꙋющемꙋ гра́дꙋ москвѣ̀, да возмо́жеши жела́нїе твоѐ и҆спо́лнити. мы́ же, мы́сленнѡ тѧ̀ на пꙋтѝ се́мъ срѣта́юще, зове́мъ:

<red>Р</red>а́дꙋйсѧ, смире́нїѧ бл҃га́гѡ ревни́телю: ра́дꙋйсѧ, мꙋ́дрости дꙋхо́вныѧ и҆ска́телю неꙋсы́пный. Ра́дꙋйсѧ, и҆́ноче бл҃гоискꙋ́сный: ра́дꙋйсѧ, стра́нниче бг҃оизбра́нный. Ра́дꙋйсѧ, сподви́жникъ соиме́нномꙋ тѝ вели́комꙋ се́ргїю бы́ти сподо́бивыйсѧ: ра́дꙋйсѧ, ѿ негѡ̀ вселюбе́знѡ прїѧ́тый. Ра́дꙋйсѧ, вели́каго ѹ҆чи́телѧ ѡ҆сщ҃е́нный ѹ҆ченичѐ: ра́дꙋйсѧ, соѡбита́телю є҆гѡ̀ на нб҃сѣ́хъ.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
