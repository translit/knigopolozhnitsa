---
title: "Конда́къ в҃"
navigation:
  key: akathists-sergijnur-3
  title: "Конда́къ в҃"
  parent: akathists-sergijnur
  order: 3
type: "akathist"
---

## Конда́къ в҃:

<red>В</red>и́дѣвъ, прпⷣбне ѻ҆́ч҃е, ꙗ҆́кѡ всѧ̑, ꙗ҆́же въ мі́рѣ, сꙋ́єтна сꙋ́ть и҆ скороги̑бнꙋща, и҆зво́лилъ є҆сѝ всеꙋсе́рдное твоѐ попече́нїе и҆мѣ́ти ѡ҆ є҆́же ка́кѡ сп҃стѝ дꙋ́шꙋ твою̀. Мы́ же, ѡ҆ таковѣ́мъ твое́мъ сп҃си́тельнѣмъ произволе́нїи прославлѧ́юще бг҃а, зове́мъ є҆мꙋ̀: <red>А҆</red>ллилꙋ́їа.
