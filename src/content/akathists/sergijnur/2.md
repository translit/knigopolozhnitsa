---
title: "І҆́косъ а҃"
navigation:
  key: akathists-sergijnur-2
  title: "І҆́косъ а҃"
  parent: akathists-sergijnur
  order: 2
type: "akathist"
---

## І҆́косъ а҃:

<red>А҆́</red>гг҃лъ земны́й и҆ человѣ́къ нбⷭ҇ный бы́лъ є҆сѝ, прпⷣбне ѻ҆́ч҃е се́ргїе: ѿ ю҆́ности бо твоеѧ̀ гдⷭ҇еви рабо́тати и҆зво́ливый, дости́глъ є҆сѝ бл҃же́нства нбⷭ҇нагѡ, и҆ ны́нѣ со а҆́гг҃лы прⷭ҇то́лꙋ прест҃ы́ѧ трⷪ҇цы предстои́ши. Сегѡ̀ ра́ди тебѐ, на нб҃сѝ и҆ на землѝ просла́вленномꙋ, вопїе́мъ си́це:

<red>Р</red>а́дꙋйсѧ, ѿ ю҆́ности твоеѧ̀ всѣ́мъ се́рдцемъ твои́мъ гдⷭ҇а возлюби́вый: ра́дꙋйсѧ, и҆ са́мъ ѿ негѡ̀ возлю́бленъ бы́вый. Ра́дꙋйсѧ, поꙋча́выйсѧ въ зако́нѣ гдⷭ҇ни де́нь и҆ но́щь: ра́дꙋйсѧ, поꙋче́нїемъ си́мъ ꙗ҆́кѡ дре́во плодоно́сное, при и҆схо́дищихъ во́дъ бл҃года́тныхъ насажде́нное, показавыйсѧ. Ра́дꙋйсѧ, чистоты̀ вмести́лище: ра́дꙋйсѧ, до́ме всѧ́ческїѧ свѧты́ни. Ра́дꙋйсѧ, блгⷣти бж҃їѧ во всѧ̑ дни̑ житїѧ̑ и҆спо́лненный: ра́дꙋйсѧ, наслѣ́дниче нбⷭ҇ныхъ даро́ванїй.

<red>Р</red>а́дꙋйсѧ, се́ргїе прпⷣбне, нꙋ́ромскїй чꙋдотво́рче.
