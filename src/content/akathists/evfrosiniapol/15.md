---
title: "Конда́къ и҃"
navigation:
  key: akathists-evfrosiniapol-15
  title: "Конда́къ и҃"
  parent: akathists-evfrosiniapol
  order: 15
type: "akathist"
---

## Конда́къ и҃:

<red>С</red>тра́нникъ, кро́въ ѹ҆зрѣ́въ, ра́дꙋетсѧ, и҆ прише́дъ, поко́й сѝ прїе́млетъ. И҆ ты̀, прпⷣбнаѧ, ра́дости и҆спо́лниласѧ є҆сѝ, при це́рквицѣ на сельцѣ̀ водвори́вшисѧ со є҆ди́ною ѿ и҆́нокинь, и҆ тꙋ̀ ѡ҆снова́нїе ѡ҆би́тели твоеѧ̀ сотвори́ла є҆сѝ, ѿню́дꙋже бг҃ови дне́сь возно́ситсѧ пѣ́снь вели́каѧ, въ вы́шнихъ сꙋгꙋ́бѡ пѣсносло́вимаѧ: <red>А҆</red>ллилꙋ́їа.
