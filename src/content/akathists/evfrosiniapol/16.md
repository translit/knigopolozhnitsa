---
title: "І҆́косъ и҃"
navigation:
  key: akathists-evfrosiniapol-16
  title: "І҆́косъ и҃"
  parent: akathists-evfrosiniapol
  order: 16
type: "akathist"
---

## І҆́косъ и҃:

<red>В</red>сѧ̑ вѣ́сть гдⷭ҇ь, и҆ ничто́же та́йно, є҆́же не ѿкры́етсѧ, вѣ́дый же всѧ̑, коемꙋ́ждо ѿ человѣ̑къ и҆зволе́нїе да́рꙋетъ, да и҆збере́тъ кі́йждо пꙋ́ть житїѧ̀, и҆ ꙗ҆́кѡже кто̀ поживе́тъ, по житїю̀ коего́ждо сконча́вшасѧ сꙋ́дитъ. Ꙗ҆́же па́мѧтꙋюще, та́кѡ тѧ̀ хвали́мъ:

<red>Р</red>а́дꙋйсѧ, бл҃гїй ꙗ҆ре́мъ хрⷭ҇то́въ под̾е́мшаѧ. Ра́дꙋйсѧ, по гла́сꙋ а҆́гг҃льскомꙋ на мѣ́сто пꙋсты́нно ѿше́дшаѧ. Ра́дꙋйсѧ, то́чїю кни̑ги съ собо́ю прине́сшаѧ. Ра́дꙋйсѧ, со є҆ди́немъ ѡ҆дѣѧ́нїемъ бы́вшаѧ. Ра́дꙋйсѧ, съ тремѝ ма́лыми хлѣ̑бы все́льшаѧсѧ. Ра́дꙋйсѧ, прѡ́чаѧ всѧ̑ ѡ҆ста́вльшаѧ. Ра́дꙋйсѧ, пꙋсты́ни ѹ҆краше́нїе. Ра́дꙋйсѧ, ꙗ҆́кѡ сро́днїи за по́двигъ се́й бл҃гослови́ша тѧ̀. Ра́дꙋйсѧ, є҆пⷭ҇кпомъ и҆лїе́ю ѹ҆тѣ́шеннаѧ. Ра́дꙋйсѧ, ꙗ҆́кѡ вско́рѣ къ тебѣ̀ мнѡ́ги и҆ноки́ни стеко́шасѧ. Ра́дꙋйсѧ, ꙗ҆́кѡ и҆ ѡ҆би́тель сла́внаѧ тꙋ̀ ѹ҆стро́исѧ.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва всечестна́ѧ.
