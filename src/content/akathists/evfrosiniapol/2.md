---
title: "І҆́косъ а҃"
navigation:
  key: akathists-evfrosiniapol-2
  title: "І҆́косъ а҃"
  parent: akathists-evfrosiniapol
  order: 2
type: "akathist"
---

## І҆́косъ а҃:

<red>А҆́</red>гг҃льски пожи́вши, прпⷣбнаѧ, по́стническимъ житїе́мъ ѹ҆годи́ла є҆сѝ хрⷭ҇тꙋ̀ и҆ нбⷭ҇ныѧ ра́дости причасти́тисѧ сподо́биласѧ є҆сѝ по сконча́нїи. Тѣ́мже съ го́рнихъ высѡ́тъ при́зри на ны̀, та́кѡ тѧ̀ велича́ющїѧ:

<red>Р</red>а́дꙋйсѧ, рѡссі́йкїѧ землѝ похвало̀. Ра́дꙋйсѧ, ѻ҆́трасле сла́внаѧ ѿ ро́да влади́мїра равноапⷭ҇льнагѡ. Ра́дꙋйсѧ, и҆мени́тыхъ роди́телей ча́до бг҃оизбра́нное. Ра́дꙋйсѧ, голꙋби́це непоро́чнаѧ. Ра́дꙋйсѧ, дѣ́вственнице чи́стаѧ. Ра́дꙋйсѧ, и҆ноки́нѧмъ ѹ҆тѣшенїе. Ра́дꙋйсѧ, ко і҆ерⷭ҇ли́мꙋ нбⷭ҇номꙋ пꙋтеводи́тельнице. Ра́дꙋйсѧ, бл҃гоче́стїѧ ѕвѣздо̀. Ра́дꙋйсѧ, застꙋ́пнице къ тебѣ̀ притека́ющихъ. Ра́дꙋйсѧ, цѣли́тельнице недꙋ́гѡвъ незри́маѧ. Ра́дꙋйсѧ, хода́таице за ны̀ те́плаѧ.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва всечестна́ѧ.
