---
title: "Конда́къ ѕ҃"
navigation:
  key: akathists-evfrosiniapol-11
  title: "Конда́къ ѕ҃"
  parent: akathists-evfrosiniapol
  order: 11
type: "akathist"
---

## Конда́къ ѕ҃:

<red>П</red>роповѣ́дника па́ѵла, и҆́же речѐ: всѧ́къ подвиза́ѧсѧ ѿ всѣ́хъ да возде́ржитсѧ, послꙋ́шающи, въ постѣ̀ и҆ воздержа́нїи неѡсла́бнѡ пожила̀ є҆сѝ, прпⷣбнаѧ, во ѡ҆би́тели: сꙋесло́вїѧ бо бѣ́гала є҆сѝ, и҆ пѣ́сньми ѱало́мскими назида́ющисѧ, моли́ласѧ є҆сѝ, и҆ въ до́брѣмъ и҆зволе́нїи ѹ҆твержда́ющисѧ, вы́нꙋ пѣ́ла є҆сѝ: <red>А҆</red>ллилꙋ́їа.
