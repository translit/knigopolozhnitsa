---
title: "І҆́косъ і҃"
navigation:
  key: akathists-evfrosiniapol-20
  title: "І҆́косъ і҃"
  parent: akathists-evfrosiniapol
  order: 20
type: "akathist"
---

## І҆́косъ і҃:

<red>С</red>тѣно́ю крѣ́пкою ѿ и҆скꙋше́нїй ꙗ҆ви́сѧ смире́нїе твоѐ: всѧ̑ бо тѝ повелѣ́ннаѧ совѣрши́вши, ꙗ҆́кѡ рабꙋ̀ неключи́мꙋ вмѣни́ла є҆сѝ себѐ, прпⷣбнаѧ, кро́тостїю и҆ ти́хостїю нра́ва па́че зла́та и҆ би́сера ѹ҆кра́сила є҆сѝ дꙋ́шꙋ твою̀. Тѣ́мже тѧ̀ велича́емъ:

<red>Р</red>а́дꙋйсѧ, слꙋго̀ чи́стаѧ дв҃ы пречⷭ҇тыѧ. Ра́дꙋйсѧ, ѹ҆весели́ла бо є҆сѝ по́лотскъ чꙋ́днымъ бж҃їѧ мт҃ре ѡ҆́бразомъ. Ра́дꙋйсѧ, вели́кое сокро́вище рѡссі́йстѣй землѝ та́кѡ стѧжа́вшаѧ. Ра́дꙋйсѧ, мнѡ́гїѧ дѣ̑вы во ѡ҆би́тель бж҃їѧ мт҃ре приве́дшаѧ. Ра́дꙋйсѧ, при̑сныѧ тѝ на пꙋ́ть сп҃се́нїѧ привле́кшаѧ. Ра́дꙋйсѧ, мꙋ́драѧ ѹ҆прави́тельнице во сп҃се́нїе. Ра́дꙋйсѧ, двѣ̀ ѡ҆би́тели, ꙗ҆́кѡ свѣщѝ возже́гшаѧ. Ра́дꙋйсѧ, тѣ́ми просвѣти́вшаѧ странꙋ̀ по́лотскꙋю. Ра́дꙋйсѧ, насади́тельнице дре́ва и҆́ноческагѡ житїѧ̀. Ра́дꙋйсѧ, смире́нїемъ ѹ҆таева́вшаѧ высотꙋ̀ твои́хъ по́двигѡвъ. Ра́дꙋйсѧ, строи́тельнице рѡссі́йскїѧ землѝ.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва всечестна́ѧ.
