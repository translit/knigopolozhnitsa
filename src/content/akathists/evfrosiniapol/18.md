---
title: "І҆́косъ ѳ҃"
navigation:
  key: akathists-evfrosiniapol-18
  title: "І҆́косъ ѳ҃"
  parent: akathists-evfrosiniapol
  order: 18
type: "akathist"
---

## І҆́косъ ѳ҃:

<red>В</red>ѣті́ѧ мꙋ́драѧ была̀ є҆сѝ, прпⷣбнаѧ, па́мѧтовала бо є҆сѝ сло́во хрⷭ҇то́во: и҆́же сотвори́тъ є҆ди́нꙋ за́повѣдей си́хъ ма́лыхъ и҆ наꙋчи́тъ та́кѡ человѣ́ки, се́й ве́лїй нарече́тсѧ въ црⷭ҇твїи нбⷭ҇нѣмъ, и҆ поꙋча́ющи бл҃гоче́стїю сєстры̀ своѧ̑, пе́рвѣе сїѧ̑ твори́ла є҆сѝ. Тѣ́мже тѧ̀ велича́емъ:

<red>Р</red>а́дꙋйсѧ, и҆ноки́нѧмъ пра́вило и҆́ноческагѡ житїѧ̀. Ра́дꙋйсѧ, ꙗ҆́кѡ въ чистотѣ̀ и҆ цѣломꙋ́дрїи блюла̀ є҆сѝ ю҆́ныѧ. Ра́дꙋйсѧ, нело́жнѡ ста̑рыѧ почита́вшаѧ. Ра́дꙋйсѧ, скѡ́рбнымъ споспѣ́шнице въ терпѣ́нїи. Ра́дꙋйсѧ, была̀ бо є҆сѝ всѣ̑мъ ѡ҆́бразъ смире́нїѧ и҆ бл҃голѣ́пнагѡ хожде́нїѧ. Ра́дꙋйсѧ, ѡ҆бличи́тельнице ѡ҆сꙋжде́нїѧ и҆ многосло́вїѧ. Ра́дꙋйсѧ, прїѧ́телище да́ра прозрѣ́нїѧ серде́цъ. Ра́дꙋйсѧ, вопроша́ющимъ мꙋ́драѧ совѣ́тнице. Ра́дꙋйсѧ, миротво́рице сва́рѧщихсѧ. Ра́дꙋйсѧ, добродѣ́тельми преꙋкраше́ннаѧ. Ра́дꙋйсѧ, вели́каѧ рѡссі́йскаѧ дѣ́во.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва всечестна́ѧ.
