---
title: "І҆́косъ є҃"
navigation:
  key: akathists-evfrosiniapol-10
  title: "І҆́косъ є҃"
  parent: akathists-evfrosiniapol
  order: 10
type: "akathist"
---

## І҆́косъ є҃:

<red>В</red>рача̀ нбⷭ҇наго моли́ла є҆сѝ, всехва́льнаѧ, да ско́рбь, роди́телема твои́ма ѿше́ствїемъ ѹ҆чине́ннаѧ, на ра́дость преложи́тсѧ: ѡ҆ста́вила бо є҆сѝ ѧ҆̀, прпⷣбнаѧ, да хрⷭ҇то́ви послꙋ́жиши и҆ за ро́ждшихъ тѧ̀ мол́ишисѧ. Тѣ́мже тѧ̀ хва́лимъ досто́йнѡ:

<red>Р</red>а́дꙋйсѧ, и҆збра́ннице бж҃їѧ. Ра́дꙋйсѧ, та́йне, и҆з̾ ѻ҆́тчагѡ до́ма ѿше́дшаѧ. Ра́дꙋйсѧ, во ѡ҆би́тель все́льшаѧсѧ кнѧги́ни рѡма́новы. Ра́дꙋйсѧ, возло́жшаѧ рꙋ́кꙋ на ра́ло дѣ́ланїѧ дꙋхо́внагѡ. Ра́дꙋйсѧ, бра́чный вѣне́цъ ѿложи́вшаѧ. Ра́дꙋйсѧ, главꙋ̀ покры́вшаѧ кꙋ́кꙋлемъ неѕло́бїѧ. Ра́дꙋйсѧ, ѡ҆де́ждамъ бра̑чнымъ ѡ҆де́ждꙋ нищеты̀ предпоче́тшаѧ. Ра́дꙋйсѧ, со прїѧ́тїемъ ве́рвицы, а҆́ки мече́мъ, воѡрꙋже́ннаѧ сло́вомъ бж҃їимъ. Ра́дꙋйсѧ, кре́стъ хрⷭ҇то́въ, а҆́ки зна́мѧ вѣ́ры, прїи́мшаѧ. Ра́дꙋйсѧ, ꙗ҆́кѡ не посрамѝ тѧ̀ гдⷭ҇ь во ѹ҆пова́нїи. Ра́дꙋйсѧ, роди́телѧ бо, пришє́дшаѧ тѧ̀ ви́дѣти, ѿ писа́нїѧ тобо́ю ѹ҆тѣ̑шившасѧ, въ ра́дости возврати́стасѧ.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва всечестна́ѧ.
