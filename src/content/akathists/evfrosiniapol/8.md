---
title: "І҆́косъ д҃"
navigation:
  key: akathists-evfrosiniapol-8
  title: "І҆́косъ д҃"
  parent: akathists-evfrosiniapol
  order: 8
type: "akathist"
---

## І҆́косъ д҃:

<red>С</red>лы́шала є҆сѝ, прпⷣбнаѧ, ꙗ҆̀же а҆пⷭ҇лъ речѐ: глаго́лю безбра̑чнымъ и҆ вдови́цамъ: добро̀ и҆̀мъ є҆́сть, а҆́ще пребꙋ́дꙋтъ, ꙗ҆́кѡже и҆ а҆́зъ: а҆́ще ли же нѝ, да посѧга́ютъ; не ѡ҆жени́вый бо сѧ пече́тсѧ, ка́кѡ ѹ҆годи́ти гдⷭ҇еви: и҆ семꙋ̀ поревнова́ла є҆сѝ. Тѣ́мже тѧ̀ велича́емъ:

<red>Р</red>а́дꙋйсѧ, дѣ́вственнице чи́стаѧ. Ра́дꙋйсѧ, пꙋ́ть и҆́ноческагѡ житїѧ̀ и҆збра́вшаѧ. Ра́дꙋйсѧ, ꙗ҆́кѡ жре́бїй дѣ́вства прїѧ́ти и҆ вмѣсти́ти возмогла̀ є҆сѝ бж҃їею бл҃года́тїю. Ра́дꙋйсѧ, мїрска́гѡ треволне́нїѧ и҆збѣ́гшаѧ. Ра́дꙋйсѧ, ти́хагѡ приста́нища взыска́вшаѧ. Ра́дꙋйсѧ, марі́и ла́заревѣ подража́вшаѧ. Ра́дꙋйсѧ, ꙗ҆́кѡ во хра́мѣ, а҆́ки при ногꙋ̀ хрⷭ҇то́вꙋ, примета́ласѧ є҆сѝ. Ра́дꙋйсѧ, ꙗ҆́кѡ ли́кꙋ мꙋ́ченицъ и҆ прпⷣбныхъ же́нъ прїѻбщи́ласѧ є҆сѝ. Ра́дꙋйсѧ, презрѣ́вшаѧ лѣ́потꙋ мі́ра тлѣ́ннагѡ. Ра́дꙋйсѧ, неизрече́нныѧ ра́дости въ мі́рѣ го́рнемъ дне́сь прича́стнице. Ра́дꙋйсѧ, пра́веднагѡ житїѧ̀ ѡ҆́бразе.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва всечестна́ѧ.
