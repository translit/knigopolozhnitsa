---
title: "І҆́косъ а҃і"
navigation:
  key: akathists-evfrosiniapol-22
  title: "І҆́косъ а҃і"
  parent: akathists-evfrosiniapol
  order: 22
type: "akathist"
---

## І҆́косъ а҃і:

<red>С</red>вѣтоза́рнаѧ лꙋча̀ землѝ рѡссі́йскїѧ! А҆́ще пло́тїю преста́виласѧ є҆сѝ ѿ на́съ, прпⷣбнаѧ, ѻ҆ба́че дꙋ́хомъ съ на́ми при́снѡ пребыва́еши. Во хра́мѣ, тобо́ю созда́ннѣмъ, молѧ́щесѧ и҆ крестꙋ̀, ѿ тебє̀ ѹ҆стро́еннꙋ, покланѧ́ющесѧ, мо́лимъ тѧ̀, прїимѝ ѿ на́съ сицевы̑ѧ хвалы̑:

<red>Р</red>а́дꙋйсѧ, дре́внїѧ рѡссі́и сїѧ́нїе. Ра́дꙋйсѧ, ѻ҆́ныѧ днес́ь вели́кїѧ похвало̀. Ра́дꙋйсѧ, сла́внаѧ землѝ ст҃ы́ѧ ѿ сѣ́вера прише́льнице. Ра́дꙋйсѧ, гро́бꙋ хрⷭ҇то́вꙋ поклони́тисѧ сподо́бльшаѧсѧ. Ра́дꙋйсѧ, лампа́дꙋ тꙋ̀ ѿ землѝ рѡссі́йскїѧ возже́гшаѧ. Ра́дꙋйсѧ, ѹ҆ гро́ба хрⷭ҇то́ва ко хрⷭ҇тꙋ ѿше́дшаѧ. Ра́дꙋйсѧ, ѹ҆ ѻ҆́нагѡ кре́стъ земна́гѡ житїѧ̀ твоегѡ̀ ѡ҆ста́вльшаѧ. Ра́дꙋйсѧ, ст҃ы́ми та́йнами при сконча́нїи напꙋ́тствованнаѧ. Ра́дꙋйсѧ, на нб҃сѝ ѿ ст҃ы́хъ ѹ҆гѡ́дникъ ра́достно срѣ́теннаѧ. Ра́дꙋйсѧ, вѣнце́мъ сла́вы ѿ нбⷭ҇нагѡ хениха̀ ѹ҆вѣнча́ннаѧ. Ра́дꙋйсѧ, мꙋ́драѧ дѣ́во, вше́дшаѧ въ черто́гъ хениха̀ нбⷭ҇нагѡ со сла́вою.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва всечестна́ѧ.
