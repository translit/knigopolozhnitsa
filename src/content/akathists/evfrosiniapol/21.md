---
title: "Конда́къ а҃і"
navigation:
  key: akathists-evfrosiniapol-21
  title: "Конда́къ а҃і"
  parent: akathists-evfrosiniapol
  order: 21
type: "akathist"
---

## Конда́къ а҃і:

<red>П</red>ѣ́сньми восхвалѧ́юще тѧ̀, терпѣ́нїю твоемꙋ̀ диви́мсѧ, прпⷣбнаѧ, всѧ̑кїѧ бо трꙋды̀ и҆ скѡ́рби поне́сши, послѣдѝ во ст҃ꙋ́ю зе́млю стра́нствїе прїѧ́ла є҆сѝ, и҆дѣ́же, по жела́нїю твоемꙋ̀, и҆ сконча́тисѧ приведѐ тѝ гдⷭ҇ь: та́мѡ бо къ немꙋ̀ въ ста́рости масти́тѣй пресели́ласѧ є҆сѝ, по́двигъ до́брый совѣрши́вши, съ пѣ́снїю: <red>А҆</red>ллилꙋ́їа.
