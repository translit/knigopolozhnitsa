---
title: "І҆́косъ ѕ҃"
navigation:
  key: akathists-evfrosiniapol-12
  title: "І҆́косъ ѕ҃"
  parent: akathists-evfrosiniapol
  order: 12
type: "akathist"
---

## І҆́косъ ѕ҃:

<red>В</red>озсїѧ̀ бл҃года́ть въ по́двизѣхъ житїѧ̀ твоегѡ̀, є҆ѵфросѵ́нїе всечестна́ѧ: по нѣ́коемъ бо вре́мени во гра́дъ по́лотскъ пресели́ласѧ є҆сѝ, и҆ при хра́мѣ ст҃ы́ѧ софі́и въ клѣ́тцѣ ма́лѣ подвиза́ющисѧ, кни̑ги бж҃е́ствєнныѧ препи́совала є҆сѝ, и҆ та́кѡ гра́дъ тѝ при́сный поле́знымъ ѹ҆че́нїемъ напаѧ́ла є҆сѝ, слы́шащи ѿ всѣ́хъ такова̑ѧ:

<red>Р</red>а́дꙋйсѧ, по́лотское ра́дованїе. Ра́дꙋйсѧ, дѣ́вамъ сїѧ́нїе. Ра́дꙋйсѧ, ѕвѣздо̀ бл҃гоче́стїѧ. Ра́дꙋйсѧ, смире́нїѧ и҆спо́лненнаѧ. Ра́дꙋйсѧ, послꙋша́нїемъ ѹ҆твержде́ннаѧ. Ра́дꙋйсѧ, съ молча́нїемъ ско́рби терпѣ́вшаѧ. Ра́дꙋйсѧ, при хра́мѣ бо, ꙗ҆́кѡ дре́вле бг҃оѻтрокови́ца, пожила̀ є҆сѝ. Ра́дꙋйсѧ, мꙋ́драѧ кнѧжно̀ и҆ и҆ноки́не пречестна́ѧ. Ра́дꙋйсѧ, цвѣ́те по́стничества. Ра́дꙋйсѧ, свѣ́те кро́тости. Ра́дꙋйсѧ, ѹ҆пова́нїѧ нело́жнагѡ и҆сповѣ́днице.

<red>Р</red>а́дꙋйсѧ, є҆ѵфросѵ́нїе, невѣ́сто хрⷭ҇то́ва всечестна́ѧ.
