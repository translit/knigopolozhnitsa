---
title: "І҆́косъ і҃"
navigation:
  key: akathists-afanasijafon-20
  title: "І҆́косъ і҃"
  parent: akathists-afanasijafon
  order: 20
type: "akathist"
---

## І҆́косъ і҃:

<red>С</red>тѣно́ю терпѣ́нїѧ ѡ҆гради́всѧ и҆ наде́ждою вѣ́чныхъ бла́гъ ѹ҆крѣпи́всѧ, земно́е стра́нствїе тѣ́сною стезе́ю проше́лъ є҆сѝ, прпⷣбне а҆ѳана́сїе, носѧ̀ ꙗ҆ре́мъ поста̀, многоно́щнагѡ бдѣ́нїѧ и҆ ѡ҆ ввѣ́ренныхъ тебѣ̀ дꙋша́хъ попече́нїѧ: ны́нѣ же, въ нбⷭ҇нѣмъ пребыва́ѧ бл҃же́нствѣ, помѧнѝ на́съ, восхвалѧ́ющихъ тѧ̀ си́це:

<red>Р</red>а́дꙋйсѧ, крѣ́пкїй подви́жниче, всѧ̑ разжжє́нныѧ стрѣ́лы лꙋка́вагѡ ѹ҆гаси́вый: ра́дꙋйсѧ, сле́зъ и҆злїѧ́ньми дꙋ́шꙋ твою̀ чи́стѡ ѡ҆мы́вый. Ра́дꙋйсѧ не́мѡщи немощны́хъ ѻ҆те́чески носи́вый: ра́дꙋйсѧ, въ глꙋбинꙋ̀ прегрѣше́нїй впа́дшыѧ на го́рꙋ добродѣ́телей возводи́вый. Ра́дꙋйсѧ, мно́гихъ вели́кихъ мꙋже́й наста́вникъ бы́вый: ра́дꙋйсѧ царѧ̀ нїки́фора въ неисполне́нїи да́ннагѡ бг҃ꙋ ѻ҆бѣ́та кро́ткѡ ѡ҆бличи́вый. Ра́дꙋйсѧ, бꙋ̑дꙋщаѧ прⷪ҇ро́чески предви́дѣвый: ра́дꙋйсѧ, дале́че ѿстоѧ̑щаѧ ꙗ҆́снѡ зрѣ́вый. Ра́дꙋйсѧ, бж҃їѧ сла́вы те́плый рачи́телю: ра́дꙋйсѧ велѣ́нїй є҆гѡ̀ ре́вностный и҆полни́телю.

<red>Р</red>а́дꙋйсѧ, прпⷣбне а҆ѳана́сїе, а҆ѳѡ́нскїй чꙋдотво́рче.
