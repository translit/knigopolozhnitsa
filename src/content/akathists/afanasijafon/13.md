---
title: "Конда́къ з҃"
navigation:
  key: akathists-afanasijafon-13
  title: "Конда́къ з҃"
  parent: akathists-afanasijafon
  order: 13
type: "akathist"
---

## Конда́къ з҃:

<red>Х</red>отѧ̀ хрⷭ҇толюби́вый воево́да нїки́форъ и҆зы́ти на бра́нь проти́вꙋ нечести́выхъ а҆га́рѧнъ, молѧ́ше ѻ҆тцє́въ а҆ѳѡ́нскихъ, да помо́лѧтсѧ ѡ҆ не́мъ къ бг҃ꙋ и҆ да по́слютъ тѧ̀ къ немꙋ̀. Ты́ же, ѻ҆́ч҃е а҆ѳана́сїе, повинꙋ́ѧсѧ ѻ҆ц҃є́мъ, а҆́ще и҆ не хотѧ̀, пꙋтеше́ствовалъ є҆сѝ до кри́та, и҆ та́мѡ моли́твами твои́ми помо́глъ є҆сѝ хрⷭ҇тїа́нѡмъ побѣди́ти а҆га́рѧны, невѣ́дꙋщыѧ пѣ́ти бг҃ꙋ: <red>А҆</red>ллилꙋ́їа.
