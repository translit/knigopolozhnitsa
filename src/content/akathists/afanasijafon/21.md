---
title: "Конда́къ а҃і"
navigation:
  key: akathists-afanasijafon-21
  title: "Конда́къ а҃і"
  parent: akathists-afanasijafon
  order: 21
type: "akathist"
---

## Конда́къ а҃і:

<red>П</red>ѣ́снь бл҃годаре́нїѧ прине́слъ є҆сѝ, ѻ҆́ч҃е, бг҃ꙋ, ди́внѡ спа́сшемꙋ тѧ̀ ѿ потопле́нїѧ морска́гѡ со ѹ҆ченикѝ твои́ми, є҆гда̀ дѣ́йствомъ дꙋ́ха ѕло́бы ладїѧ̀, въ не́йже плы́лъ є҆сѝ, ѡ҆прове́ржена бы́сть, и҆ всѝ въ ней сꙋ́щїи, въ пꙋчи́нꙋ впа́дше, не погибо́ша и҆ воспѣ́ша хвалꙋ̀ гдⷭ҇еви: <red>А҆</red>ллилꙋ́їа.
