---
title: "Конда́къ і҃"
navigation:
  key: akathists-afanasijafon-19
  title: "Конда́къ і҃"
  parent: akathists-afanasijafon
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ бг҃омъ врꙋче́нное тѝ ста́до ѿ раздо́рѡвъ и҆ собла́знѡвъ, и҆ къ сконча́нїю сме́ртномꙋ приближа́ѧсѧ, завѣ́тъ ѹ҆ч҃нкѡ́мъ твои̑мъ письмены̀ начерта́лъ є҆сѝ, ѻ҆́ч҃е, поꙋча́ѧ всѣ́хъ взаи́мной бра́тской любвѝ и҆ хране́нїю ѻ҆те́ческихъ преда́нїй. Мы́ же хва́лѧще таково́е твоѐ ѡ҆ ча́дѣхъ попече́нїе, пое́мъ хрⷭ҇тꙋ̀ сп҃си́телю на́шемꙋ: <red>А҆</red>ллилꙋ́їа.
