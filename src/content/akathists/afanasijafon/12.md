---
title: "І҆́косъ ѕ҃"
navigation:
  key: akathists-afanasijafon-12
  title: "І҆́косъ ѕ҃"
  parent: akathists-afanasijafon
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, прпⷣбне, въ бре́ннѣй пло́ти свѣ́томъ нбⷭ҇нымъ, ꙗ҆́кѡ пла́мень ѻ҆́гненный, є҆́же ѹ҆чени́къ тво́й гера́сїмъ сподо́бивсѧ зрѣ́ти, со ѹ҆́жасомъ возопѝ: ѽ, ѻ҆́ч҃е! Тѣ́мже и҆ мы̀ вопїе́мъ тѝ:

<red>Р</red>а́дꙋйсѧ, ѻ҆́ч҃е, свѣ́томъ добродѣ́телей твои́хъ мі́ръ ѡ҆зари́вый: ра́дꙋйсѧ, тє́мнаѧ бѣсѡ́вскаѧ пѡ́лчища и҆з̾ пꙋсты́ни а҆ѳѡ́на ѿгна́вый. Ра́дꙋйсѧ, сїѧ́нїемъ твоегѡ̀ лица̀ ѹ҆ченика̀ твоего̀ ѹ҆диви́вый: ра́дꙋйсѧ, лю́тꙋю тогѡ̀ болѣ́знь є҆ди́нымъ сло́вомъ и҆сцѣли́вый. Ра́дꙋйсѧ, въ тлѣ́ннѣй пло́ти не тлѣ́нною сла́вою ѡ҆заре́нъ бы́вый: ра́дꙋйсѧ, ѻ҆́гнь любвѐ бжⷭ҇твенныѧ въ себѣ̀ носи́вый. Ра́дꙋйсѧ, въ црⷭ҇твїи ѻ҆ц҃а̀ нбⷭ҇нагѡ ꙗ҆́кѡ со́лнце сїѧ́ющїй: ра́дꙋйсѧ, мл҃твенниче на́шъ ко хрⷭ҇тꙋ̀ бг҃ꙋ теплѣ́йшїй. Ра́дꙋйсѧ, въ бѣда́хъ ско́рый помо́щниче: ра́дꙋйсѧ, въ печа́лехъ вели́кїй ѹ҆тѣ́шителю.

<red>Р</red>а́дꙋйсѧ, прпⷣбне а҆ѳана́сїе, а҆ѳѡ́нскїй чꙋдотво́рче.
