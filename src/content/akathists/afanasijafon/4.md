---
title: "І҆́косъ в҃"
navigation:
  key: akathists-afanasijafon-4
  title: "І҆́косъ в҃"
  parent: akathists-afanasijafon
  order: 4
type: "akathist"
---

## І҆́косъ в҃:

<red>Р</red>а́зꙋмъ нбⷭ҇ный дарова́сѧ тебѣ̀, ѹ҆го́дниче бж҃їй, є҆гда̀ въ кѡнстантїньгра́дъ прише́дъ, въ любомꙋ́дрїи кни́жнѣмъ ѡ҆бꙋчи́тисѧ тща́лсѧ є҆сѝ: и҆́бо толи́кѡ въ ѻ҆́номъ преꙋспѣ́въ, ꙗ҆́кѡ въ ма́лѣ вре́мени и҆зрѧ́денъ ри́тѡръ и҆ премꙋ́дръ ѹ҆чи́тель показа́лсѧ є҆сѝ. Мы́ же си́це бг҃омъ ѹ҆мꙋдре́нномꙋ тѝ прино́симъ сицєвы́ѧ немꙋ̑дрыѧ хвалы̑:

<red>Р</red>а́дꙋйсѧ, нача́ло премꙋ́дрости стра́хъ бж҃їй пра́виломъ жи́зни себѣ̀ предложи́вый: ра́дꙋйсѧ, всѧ̑ за́пѡвѣди гдⷭ҇ни со тща́нїемъ храни́вый. Ра́дꙋйсѧ, любомꙋ́дрїемъ твои́мъ сꙋетꙋ̀ мі́ра сегѡ̀ ꙗ҆́снѡ разсмотрѣ́вый: ра́дꙋйсѧ, пещи́сѧ ѡ҆ дꙋшѣ̀ свое́й ѹ҆се́рднѡ возжделѣ́вый. Ра́дꙋйсѧ, въ ю҆́ности постꙋ̀ и҆ моли́твѣ ѡ҆бꙋчи́выйсѧ: ра́дꙋйсѧ, въ свѧще́нныхъ писа́нїихъ приле́жнѡ поꙋчи́выйсѧ. Ра́дꙋйсѧ, и҆з̾ мла́да сѣдино́ю мꙋ́дрости ѹ҆краси́выйсѧ: ра́дꙋйсѧ, ѿ пеле́нъ ѻ҆тца̀ и҆ ма́тере лиши́выйсѧ. Ра́дꙋйсѧ, воздержа́нїемъ па́че не́же млеко́мъ вопита́выйсѧ: ра́дꙋйсѧ, ѿ све́рстныхъ тебѣ̀ ѻ҆трокѡ́въ наста́вникомъ мона́хѡвъ предзнаменова́выйсѧ.

<red>Р</red>а́дꙋйсѧ, прпⷣбне а҆ѳана́сїе, а҆ѳѡ́нскїй чꙋдотво́рче.
