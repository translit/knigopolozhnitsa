---
title: "І҆́косъ в҃і"
navigation:
  key: akathists-afanasijafon-24
  title: "І҆́косъ в҃і"
  parent: akathists-afanasijafon
  order: 24
type: "akathist"
---

## І҆́косъ в҃і:

<red>П</red>ою́ще ст҃о́е равноа́гг҃льное твоѐ житїѐ, ѹ҆бл҃жа́емъ тѧ̀ ѻ҆́ч҃е а҆ѳана́сїе, ꙗ҆́кѡ многомо́щна моли́твенника ѡ҆ на́съ пред̾ гдⷭ҇омъ, те́пла застꙋ́пника и҆ наста́вника ко спасе́нїю, и҆ съ любо́вїю возглаша́емъ тѝ си́це:

<red>Р</red>а́дꙋйсѧ, правосла́вныѧ цр҃кве похвало̀: ра́дꙋйсѧ, ѻ҆би́тели твоеѧ̀ и҆ всеѧ̀ горы̀ а҆ѳѡ́нскїѧ покрови́телю. Ра́дꙋйсѧ, пꙋсты́ннагѡ безмо́лвїѧ и҆́скреннїй люби́телю: ра́дꙋйсѧ, ѻ҆бщежи́тїѧ мꙋ́дрый рꙋководи́телю. Ра́дꙋйсѧ, по́стническагѡ житїѧ̀ и҆́стинный ревни́телю: ра́дꙋйсѧ, всѣ́хъ и҆́ноческихъ добродѣ́телей свѣ́тлый ѡ҆́бразѣ и҆ ѹ҆чи́телю. Ра́дꙋйсѧ, ꙗ҆́кѡ смире́нїѧ ра́ди не восхотѣ́лъ є҆сѝ ꙗ҆ви́ти мі́рꙋ моще́й твои́хъ: ра́дꙋйсѧ, ꙗ҆́кѡ хотѧ́щымъ и҆з̾ѧ́ти ѻ҆́ныѧ и҆з̾ не́дръ земны́хъ ѻ҆гне́мъ воспрети́лъ є҆сѝ. Ра́дꙋйсѧ, ꙗ҆́кѡ до ны́нѣ правосла́внїи лю́дїе покланѧ́ютсѧ ст҃о́мꙋ твоемꙋ̀ гро́бꙋ: ра́дꙋйсѧ, ꙗ҆́кѡ и҆ чꙋдодѣ́йственный же́злъ тво́й та́мѡ зри́мъ є҆́сть.

<red>Р</red>а́дꙋйсѧ, прпⷣбне а҆ѳана́сїе, а҆ѳѡ́нскїй чꙋдотво́рче.
