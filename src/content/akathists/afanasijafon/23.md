---
title: "Конда́къ в҃і"
navigation:
  key: akathists-afanasijafon-23
  title: "Конда́къ в҃і"
  parent: akathists-afanasijafon
  order: 23
type: "akathist"
---

## Конда́къ в҃і:

<red>Б</red>л҃года́ть ве́лїѧ тебѣ̀, ѻ҆́ч҃е, даде́сѧ, добродѣ́тельныѧ человѣ́цы на вѧ́щшее преꙋспѣ́ѧнїе наставлѧ́ти, грѣ̑шныѧ же къ покаѧ́нїю возбꙋжда́ти, прꙋ́ги ѿ ни́въ ѿгонѧ́ти и҆ разли̑чныѧ недꙋ́ги и҆ стра̑сти врачева́ти. Тѣ́мже ѹ҆́бѡ смире́ннѡ мо́лимъ тѧ̀, ѻ҆́ч҃е: не лишѝ по́мощи твоеѧ̀ и҆ на́съ, пою́щихъ бг҃ꙋ: <red>А҆</red>ллилꙋ́їа.
