---
title: "І҆́косъ є҃"
navigation:
  key: akathists-afanasijafon-10
  title: "І҆́косъ є҃"
  parent: akathists-afanasijafon
  order: 10
type: "akathist"
---

## І҆́косъ є҃:

<red>В</red>и́дѧ вра́гъ ро́да человѣ́ческагѡ созида́нїе тобо́ю ѻ҆би́тели ко вселе́нїю и҆́ночествꙋющихъ, вельмѝ раздражи́сѧ и҆ речѐ дрꙋгѡ́мъ свои̑мъ: ѡ҆ дрꙋ́зи и҆ си́лы моѝ! доко́лѣ те́рпимъ и҆ не расто́ргнемъ вражде́бника на́шего а҆ѳана́сїѧ! Ты́ же ѻ҆́ч҃е, моли́твою твое́ю ко гдⷭ҇ꙋ, ꙗ҆́кѡ жезло́мъ, порази́лъ є҆сѝ тѣ́хъ ѡ҆полче́нїѧ. Сегѡ̀ ра́ди воспѣва́емъ тѝ си́це:

<red>Р</red>а́дꙋйсѧ, до́брый во́ине хрⷭ҇то́въ: ра́дꙋйсѧ, сла́вный побѣди́телю неви́димыхъ врагѡ́въ. Ра́дꙋйсѧ, клевета́вшыѧ на тѧ̀ ста́рцы ра́достнѡ прости́вый: ра́дꙋйсѧ, врагѝ твоѧ̑ ꙗ҆́кѡ дрꙋ́ги возлюби́вый. Ра́дꙋйсѧ, бг҃омъ врꙋче́нномꙋ тѝ ста́дꙋ до́брый па́стырь бы́вый: ра́дꙋйсѧ, словє́сныѧ твоѧ̑ ѻ҆́вцы ѿ волкѡ́въ мы́сленныхъ защити́вый. Ра́дꙋйсѧ, да́ръ ѹ҆миле́нїѧ ѿ бг҃а прїѧ́вый: ра́дꙋйсѧ, бога́тство добродѣ́телей собра́вый. Ра́дꙋйсѧ, самого̀ хрⷭ҇та̀ въ видѣ́нїи зрѣ́ти сподо́бивыйсѧ: ра́дꙋйсѧ, ꙗ҆́кѡ того̀ ны́нѣ зри́ши на прⷭ҇то́лѣ сла́вы сѣдѧ́ща.

<red>Р</red>а́дꙋйсѧ, прпⷣбне а҆ѳана́сїе, а҆ѳѡ́нскїй чꙋдотво́рче.
