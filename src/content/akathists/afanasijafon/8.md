---
title: "І҆́косъ д҃"
navigation:
  key: akathists-afanasijafon-8
  title: "І҆́косъ д҃"
  parent: akathists-afanasijafon
  order: 8
type: "akathist"
---

## І҆́косъ д҃:

<red>С</red>лы́шаще про́тъ и҆ про́чїи ѻ҆тцы̀ ст҃ы́ѧ горы̀ сла́дкое твоѐ сщ҃е́нныхъ писа́нїй добровѣща́нїе, ѹ҆дивлѧ́хꙋсѧ си́лѣ бл҃года́ти, и҆з̾ ѹ҆́стъ твои́хъ и҆сходѧ́щей и҆ прославлѧ́хꙋ бг҃а: є҆ди́нъ же ѿ ни́хъ прпⷣбный па́ѵелъ прⷪ҇ро́чески ѡ҆ тебѣ̀ речѐ: се́й, послѣдѝ на́съ прише́дый, бꙋ́детъ пе́рвѣйшїй добродѣ́телїю и҆ сла́вою въ црⷭ҇твїи нбⷭ҇нѣмъ. Сегѡ̀ прⷪ҇ро́чества мы̀ ны́нѣ сбы́тїе вѣ́дѧще, ра́достнѡ вопїе́мъ тѝ:

<red>Р</red>а́дꙋйсѧ, ди́вный и҆збра́нниче бж҃їй: ра́дꙋйсѧ, пречⷭ҇тно́е ст҃а́гѡ дх҃а селе́нїе. Ра́дꙋйсѧ, прпⷣбныхъ ѻ҆тє́цъ восхвале́нїе: ра́дꙋйсѧ, прорече́нїй и҆́хъ и҆сполне́нїе. Ра́дꙋйсѧ, ри́торе сладковѣща́нный и҆ бг҃омꙋ́дрый: ра́дꙋйсѧ, краснопи́сче предо́брый и҆ трꙋдолюби́вый. Ра́дꙋйсѧ, бл҃гочи́нїѧ цр҃ко́внагѡ ревни́телю: ра́дꙋйсѧ, дꙋшевре́дныхъ въ хра́мѣ шепта́нїй и҆скорени́телю. Ра́дꙋйсѧ, премꙋ́дрыми твои́ми и҆ бл҃года́тными глагѡ́лы бл҃гочести̑выѧ воевѡ́ды ѹ҆диви́вый: ра́дꙋйсѧ, на сп҃се́нїѧ стєзѝ тѣ́хъ рꙋководи́вый.

<red>Р</red>а́дꙋйсѧ, прпⷣбне а҆ѳана́сїе, а҆ѳѡ́нскїй чꙋдотво́рче.
