---
title: "І҆́косъ и҃"
navigation:
  key: akathists-afanasijafon-16
  title: "І҆́косъ и҃"
  parent: akathists-afanasijafon
  order: 16
type: "akathist"
---

## І҆́косъ и҃:

<red>Д</red>и́вно ꙗ҆ви́сѧ тебѣ̀ мт҃рь хрⷭ҇та̀ бг҃а на́шегѡ, и҆ повелѣ̀ тѝ жезло́мъ порази́ти ка́мень, и҆з̾ негѡ́же а҆́бїе и҆стечѐ и҆сто́чникъ во́дный, и҆́же и҆ до ны́нѣ и҆сточа́етъ во́дꙋ жи́вꙋ и҆ цѣле́бнꙋ. Таково́мꙋ къ тебѣ̀ бл҃говоле́нїю влⷣчцы чꙋдѧ́щесѧ, взыва́емъ си́це:

<red>Р</red>а́дꙋйсѧ, ꙗ҆́кѡ пресвѣ́тлое лицѐ цр҃и́цы нбⷭ҇ныѧ зрѣ́ти сподо́билсѧ є҆сѝ: ра́дꙋйсѧ, ꙗ҆́кѡ повелѣ́нїемъ є҆ѧ̀ и҆зве́лъ є҆сѝ во́дꙋ и҆з̾ ка́мене. Ра́дꙋйсѧ, ꙗ҆́кѡ си́мъ пресла́внымъ чꙋ́домъ бг҃ови́дцꙋ мѡѷсе́ю подо́бенъ показа́лсѧ є҆сѝ: ра́дꙋйсѧ, ꙗ҆́кѡ съ си́мъ вели́кимъ прⷪ҇ро́комъ въ ра́йскихъ ѻ҆би́телехъ ны́нѣ ѡ҆бита́еши. Ра́дꙋйсѧ, ꙗ҆́кѡ и҆сто́чникъ тво́й бл҃года́тнѡ посѣща́еши: ра́дꙋйсѧ, ꙗ҆́кѡ болѧ́щымъ здра́вїе подава́еши. Ра́дꙋйсѧ, ꙗ҆́кѡ прокажє́нныѧ ѡ҆чища́еши: ра́дꙋйсѧ, ꙗ҆́кѡ нечи̑стыѧ дꙋ́хи ѿ человѣ̑къ ѿгонѧ́еши. Ра́дꙋйсѧ, ꙗ҆́кѡ недꙋ̑жнымъ ѹ҆се́рднѡ послꙋжи́лъ є҆сѝ: ра́дꙋйсѧ, ꙗ҆́кѡ чрє́вныѧ и҆ неꙋдобоцѣли̑мыѧ ꙗ҆́звы врачева́лъ є҆сѝ.

<red>Р</red>а́дꙋйсѧ, прпⷣбне а҆ѳана́сїе, а҆ѳѡ́нскїй чꙋдотво́рче.
