---
title: "І҆́косъ а҃"
navigation:
  key: akathists-afanasijafon-2
  title: "І҆́косъ а҃"
  parent: akathists-afanasijafon
  order: 2
type: "akathist"
---

## І҆́косъ а҃:

<red>А҆́</red>гг҃лѡвъ и҆ всеѧ̀ тва́ри содѣ́тель, и҆збра́вый го́рꙋ а҆ѳѡ́нскꙋю земны́мъ ѹ҆дѣ́ломъ пречⷭ҇тыѧ своеѧ̀ мт҃ре и҆ дарова́вый ю҆̀ въ вѣ́чное достоѧ́нїе и҆́ночествꙋющихъ, ꙗ҆ви́ тѧ въ не́й свѣ́тла свѣти́льника, ве́сь собо́ръ прпⷣбныхъ ѹ҆краша́юща. Тѣ́мже ѹ҆́бѡ ꙗ҆́кѡ вели́комꙋ ѹ҆го́дникꙋ воспѣва́емъ тѝ си́це:

<red>Р</red>а́дꙋйсѧ, предо́брый и҆́нокѡвъ наста́вниче; ра́дꙋйсѧ, пресла́вный а҆́гг҃лѡвъ собесѣ́дниче. Ра́дꙋйсѧ, цѣломꙋ́дрїѧ вели́кое свѣти́ло; ра́дꙋйсѧ, ѹ҆се́рднѣйшїй и҆сполни́телю поста̀ и҆ воздержа́нїѧ. Ра́дꙋйсѧ, дꙋхо́вное во хрⷭ҇тѣ̀ жи́зни премꙋ́дрый ѹ҆чи́телю; ра́дꙋйсѧ, свѣ́тлый ѡ҆́бразе кро́тости и҆ смире́нїѧ. Ра́дꙋйсѧ, и҆́мѧ твоѐ дѣ́лы безсме́ртїѧ ѡ҆правда́вый; ра́дꙋйсѧ, дѣѧ́нїе и҆ видѣ́нїе въ себѣ̀ сочета́вый. Ра́дꙋйсѧ, прпⷣбномꙋ петрꙋ̀ а҆ѳѡ́нскомꙋ въ равноа́гг҃льномъ житїѝ подража́вый; ра́дꙋйсѧ, ра́внꙋю съ ни́мъ на нб҃сѝ сла́вꙋ воспрїѧ́вый.

<red>Р</red>а́дꙋйсѧ, прпⷣбне а҆ѳана́сїе, а҆ѳѡ́нскїй чꙋдотво́рче.
