---
title: "Конда́къ з҃"
navigation:
  key: akathists-georgijvlad-13
  title: "Конда́къ з҃"
  parent: akathists-georgijvlad
  order: 13
type: "akathist"
---

## Конда́къ з҃:

<red>Х</red>отѧ̀ гдⷭ҇ь ꙗ҆ви́ти блⷢ҇дть свою̀, дарова́ тебѣ̀, ꙗ҆́кѡ и҆збра́нникꙋ своемꙋ̀, си́лꙋ бл҃гоꙋгожда́ти є҆мꙋ̀: ты̀ же, ст҃ы́й кнѧ́же геѡ́ргїе, возлю́билъ є҆сѝ гдⷭ҇а твоегѡ̀ всѣ̑мъ се́рдцемъ твои́мъ и҆ все́ю дꙋше́ю твое́ю, и҆ бли́жнѧго твоего̀, ꙗ҆́кѡ са́мъ себѐ; ꙗ҆ви́лсѧ бо є҆сѝ сиро́тствꙋющымъ ча́дѡмъ бра́та твоегѡ̀ вои́стиннꙋ покрови́тель и҆ ѹ҆тѣ́шитель, споспѣшествꙋ́ѧ бл҃го́мꙋ ѹ҆строе́нїю житїѧ̀ и҆́хъ. си́це ѹ҆́бѡ ꙗ҆вѝ ми́лостивꙋю по́мощь твою̀ и҆ на́мъ, молѧщымсѧ тѝ и҆ поющымъ гдⷭ҇еви: <red>А҆</red>ллилꙋ́їѧ.
