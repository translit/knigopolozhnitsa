---
title: "І҆́косъ и҃"
navigation:
  key: akathists-georgijvlad-16
  title: "І҆́косъ и҃"
  parent: akathists-georgijvlad
  order: 16
type: "akathist"
---

## І҆́косъ и҃:

<red>В</red>сегѡ̀ себѐ преда́въ во́ли бж҃їей, неꙋтоми́мое попече́нїе и҆мѣ́лъ є҆сѝ ѡ҆ странѣ̀ твое́й, защища́ѧ ю҆̀ и҆ ѹ҆крѣплѧ́ѧ: многотрꙋ́дное бо соверши́лъ є҆сѝ ше́ствїе длѧ ѹ҆строе́нїѧ новагра́да ни́зовскїѧ землѝ, и҆дѣ́же цр҃ковь во и҆́мѧ сп҃са ѹ҆стро́илъ є҆сѝ и҆ мнѡ́гїѧ невѣ̑рныѧ ко хрⷭ҇тꙋ̀ приве́лъ є҆сѝ. тѣ́мже сла́вѧще бл҃гопрїѧ́тное твоѐ ѡ҆ лю́дехъ попече́нїе, вопїе́мъ тѝ:

<red>Р</red>а́дꙋйсѧ, но́вградъ на защище́нїе ѻ҆те́чества ѿ врагѡ́въ ѹ҆стро́ивый: ра́дꙋйсѧ, ст҃ы́ми хра́мы то́й ѹ҆краси́вый. Ра́дꙋйсѧ, вѣ́ры Хрⷭ҇то́вы ѹ҆се́рдный проповѣ́дниче: ра́дꙋйсѧ, ѡ҆ сп҃се́нїи грѣ́шныхъ те́плый мл҃твенниче. Ра́дꙋйсѧ, ꙗ҆́кѡ и҆́мѧ твоѐ доны́нѣ въ новѣгра́дѣ прославлѧ́етсѧ: ра́дꙋйсѧ, ꙗ҆́кѡ и҆ на нб҃сѝ сла́вою и҆ че́стїю ѿ бг҃а превознесе́нъ є҆сѝ.

<red>Р</red>а́дꙋйсѧ, ст҃ы́й бл҃говѣ́рный вели́кїй кнѧ́же геѡ́ргїе.
