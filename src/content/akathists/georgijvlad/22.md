---
title: "І҆́косъ а҃і"
navigation:
  key: akathists-georgijvlad-22
  title: "І҆́косъ а҃і"
  parent: akathists-georgijvlad
  order: 22
type: "akathist"
---

## І҆́косъ а҃і:

<red>С</red>вѣ́тъ бжⷭ҇твенныѧ бл҃года́ти ѡ҆зарѝ блаже́ннаго є҆пі́скопа кѷрі́лла, да соверши́тъ моли́твꙋ по ѹ҆бїє́ннымъ во́инѡмъ на по́ли бра́ни, и҆ є҆гда̀ ше́дъ, ѡ҆брѣ́те ѡ҆безгла́вленное честно́е тѣ́ло твоѐ, свѧ́те геѡ́ргїе, по́томъ же и҆ главꙋ̀ твою̀, и҆ бл҃гоговѣ́йнѣ прине́сши ѧ҆̀ во гра́дъ росто́въ, предадѐ погребе́нїю въ собо́рнѣмъ хра́мѣ. мы̀ же, почита́юще честна̑ѧ страда̑нїѧ твоѧ̑, за вѣ́рꙋ и҆ ѻ҆те́чество претерпѣ̑ннаѧ, велича́емъ тѧ̀ си́це:

<red>Р</red>а́дꙋйсѧ, живо́тъ тво́й на бра́ни мꙋ́жественнѡ положи́вый: ра́дꙋйсѧ, жи́знь вѣ́чнꙋю въ црⷭ҇твїи нбⷭ҇нѣмъ полꙋчи́вый. Ра́дꙋйсѧ, вѣне́цъ кнѧ́жеский вкꙋ́пѣ со главо́ю твое́ю невѣ̑рнымъ за бли̑жнїѧ твоѧ̑ ѡ҆ста́вивый: ра́дꙋйсѧ, вѣне́цъ мꙋ́ченическїй ѿ цр҃ѧ̀ нбⷭ҇нагѡ прїѧ́вый. Ра́дꙋйсѧ, ꙗ҆́кѡ тобо́ю и҆ до сегѡ днѐ ѻ҆те́чество на́ше ѿ врагѡ́въ и҆збавлѧ́етсѧ: ра́дꙋйсѧ, ди́вный храни́телю, ѿ бг҃а всѣ̑мъ на́мъ да́нный.

<red>Р</red>а́дꙋйсѧ, ст҃ы́й бл҃говѣ́рный вели́кїй кнѧ́же геѡ́ргїе.
