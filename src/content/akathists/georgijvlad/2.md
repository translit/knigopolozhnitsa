---
title: "І҆́косъ а҃"
navigation:
  key: akathists-georgijvlad-2
  title: "І҆́косъ а҃"
  parent: akathists-georgijvlad
  order: 2
type: "akathist"
---

## І҆́косъ а҃:

<red>А҆́</red>гг҃льское житїѐ возлюби́въ ѿ ю҆́ности и҆ ко и҆ска́нїю є҆ди́нагѡ на потре́бꙋ напра́вивъ по́мыслы твоѧ̑, кнѧ́же геѡ́ргїе, ди́вный ѡ҆́бразъ бы́лъ є҆сѝ добродѣ́телей хрⷭ҇тїа́нскихъ и҆ совершє́нства дꙋхо́внагѡ: тѣ́мже и҆ возвели́ченъ бы́лъ є҆сѝ на землѝ пред̾ бра́тїею твое́ю и҆ на нб҃сѝ просла́вленъ є҆сѝ ѿ гдⷭ҇а. сегѡ̀ ра́ди сла́вѧще, зове́мъ тѝ си́це:

<red>Р</red>а́дꙋйсѧ, бг҃оизбра́нный кнѧ́же землѝ рѡссі́йскїѧ: ра́дꙋйсѧ, пречестна́ѧ ѻ҆́трасль равноапⷭ҇льнагѡ кн҃зѧ влади́мїра. Ра́дꙋйсѧ, ст҃ости кн҃зѧ а҆ндре́ѧ бг҃олю́бскагѡ подража́телю: ра́дꙋйсѧ, бл҃говѣ́рїѧ кн҃зѧ глѣ́ба наслѣ́дниче. Ра́дꙋйсѧ, ꙗ҆́кѡ тобо́ю гра́дъ влади́мїръ ѹ҆краша́етсѧ: ра́дꙋйсѧ, ꙗ҆́кѡ бг҃ъ въ тебѣ̀ ди́венъ ꙗ҆влѧ́етсѧ.

<red>Р</red>а́дꙋйсѧ, ст҃ы́й бл҃говѣ́рный вели́кїй кнѧ́же геѡ́ргїе.
