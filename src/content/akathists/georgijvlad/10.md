---
title: "І҆́косъ є҃"
navigation:
  key: akathists-georgijvlad-10
  title: "І҆́косъ є҃"
  parent: akathists-georgijvlad
  order: 10
type: "akathist"
---

## І҆́косъ є҃:

<red>В</red>и́дѣвше тѧ̀ лю́дїе гра́да влади́мїра, по рѣ̑чнымъ стрꙋѧ́мъ въ ле́гцѣй ладїѝ носѧ́щасѧ и҆ во и҆згна́нїе и҆з̾ дре́внѧгѡ гра́да въ странꙋ̀ во́лжскꙋю преселѧ́ющасѧ, съ сокрꙋше́ннымъ се́рдцемъ и҆ слеза́ми къ тебѣ̀ ѹ҆стреми́шасѧ: ты̀ же, ѹ҆го́дниче бж҃їй, моли́лсѧ є҆сѝ ѡ҆ ни́хъ, бл҃гословлѧ́ѧ и҆̀хъ. не пре́зри и҆ на́съ, прибега́ющихъ къ застꙋпле́нїю твоемꙋ̀ и҆ воспѣва́ющихъ тѝ хвалы̑ сїѧ̑:

<red>Р</red>а́дꙋйсѧ, ди́внꙋю крѣ́пость дꙋ́ха въ ско́рби показа́вый: ра́дꙋйсѧ, терпе́нїемъ ѕло́бꙋ мі́ра сегѡ побѣди́вый. Ра́дꙋйсѧ, ꙗ҆́кѡ всегѡ̀ себѐ въ же́ртвꙋ за лю́ди твоѧ̑ прине́слъ є҆сѝ: ра́дꙋйсѧ, ꙗ҆́кѡ ѻ҆те́чество твоѐ ѿ поги́бели спа́слъ є҆сѝ. Ра́дꙋйсѧ, ꙗ҆́кѡ застꙋпле́нїємъ твои́мъ и҆ ны́нѣ ца́рство рѡссі́йское ѿ междоꙋсо́бныѧ бра́ни ѡ҆хранѧетсѧ. Ра́дꙋйсѧ, ꙗ҆́кѡ предста́тельствомъ твои́мъ ѹ҆пова́емъ и҆ мы̀ ѿ бѣ́дъ и҆зба́витисѧ.

<red>Р</red>а́дꙋйсѧ, ст҃ы́й бл҃говѣ́рный вели́кїй кнѧ́же геѡ́ргїе.
