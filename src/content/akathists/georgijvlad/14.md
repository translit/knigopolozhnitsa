---
title: "І҆́косъ з҃"
navigation:
  key: akathists-georgijvlad-14
  title: "І҆́косъ з҃"
  parent: akathists-georgijvlad
  order: 14
type: "akathist"
---

## І҆́косъ з҃:

<red>Н</red>о́вое зна́менїе бл҃говоле́нїѧ бж҃їѧ дарова́сѧ тебѣ̀, ст҃ы́й ѹ҆го́дниче бж҃їй, є҆гда̀ гдⷭ҇ь возвратѝ тѧ̀ на престо́лъ великокнѧ́жеский и҆ просла́ви тѧ̀ па́че бра́тїй твои́хъ. тѣ́мже, ѹ҆пова́юще на ст҃ы́ѧ мл҃твы твоѧ̀, мо́лимъ тѧ̀, помозѝ на́мъ досто́йнѡ ходи́ти зва́нїѧ, въ не́мже поста́влени є҆смы̀, да пое́мъ тѝ си́це:

<red>Р</red>а́дꙋйсѧ, ст҃ы́хъ стрⷭ҇тоте́рпцєвъ бори́са и҆ глѣ́ба въ црⷭ҇твїи нбⷭ҇нѣмъ сонаслѣ́дниче: ра́дꙋйсѧ, ст҃ы́хъ кнѧзе́й а҆ндре́а и҆ глѣ́ба бг҃оизбра́нный прее́мниче. Ра́дꙋйсѧ, въ народоправле́нїи ве́лїю мꙋ́дрость проѧви́вый: ра́дꙋйсѧ, подчинє́нныѧ тѝ лю́ди на пꙋ́ть бл҃гоче́стїѧ напра́вивый. Ра́дꙋйсѧ, ꙗ҆́кѡ мл҃твами твои́ми престо́ли правовѣ́рныхъ царе́й ѹ҆твержда́ютсѧ: ра́дꙋйсѧ, сла́во и҆ ѹ҆твержде́нїе гра́да влади́мїра.

<red>Р</red>а́дꙋйсѧ, ст҃ы́й бл҃говѣ́рный вели́кїй кнѧ́же геѡ́ргїе.
