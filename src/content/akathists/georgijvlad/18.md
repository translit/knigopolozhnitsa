---
title: "І҆́косъ ѳ҃"
navigation:
  key: akathists-georgijvlad-18
  title: "І҆́косъ ѳ҃"
  parent: akathists-georgijvlad
  order: 18
type: "akathist"
---

## І҆́косъ ѳ҃:

<red>В</red>иті́и многовѣща́нїи, ѿ ри́ма по́сланнїи, нѐ возмого́ша ѿклони́ти тѧ̀ ѿ правосла́вныѧ ц҃ркве и҆ пра́выѧ вѣ́ры: ты̀ бо, ст҃ы́й и҆сповѣ́дниче хрⷭ҇то́въ, ре́клъ є҆сѝ: па́че ѹ҆мре́ти мѝ, не́же правосла́вныѧ вѣ́ры ѿрещи́сѧ. и҆ та́кѡ сꙋемꙋ́дрєнныѧ ѹ҆чи́тели посрами́лъ є҆сѝ. сегѡ ра́ди ѹ҆блажа́емъ тѧ̀, зовꙋ́ще:

<red>Р</red>а́дꙋйсѧ, правосла́вныѧ вѣ́ры непоколеби́мый сто́лпе: ра́дꙋйсѧ, хрⷭ҇то́вы цр҃кве стѣно̀ и҆ ѹ҆твержде́нїе. Ра́дꙋйсѧ, ве́лїю правосла́внагѡ и҆сповѣ́данїѧ та́йнꙋ и҆новѣ̑рнымъ ѿкры́вый: ра́дꙋйсѧ, заблꙋжда́ющихсѧ въ вѣ́рѣ ѡ҆бличи́вый. Ра́дꙋйсѧ, ꙗ҆́кѡ тобо́ю и҆ ны́нѣ ѿ є҆ресе́й цр҃ковь ѡ҆гражда́етсѧ: ра́дꙋйсѧ, ꙗ҆́кѡ твои́мъ предста́тельствомъ и҆ гра́дъ на́шъ доны́нѣ въ правосла́вїи нерꙋши́мѡ пребыва́етъ.

<red>Р</red>а́дꙋйсѧ, ст҃ы́й бл҃говѣ́рный вели́кїй кнѧ́же геѡ́ргїе.
