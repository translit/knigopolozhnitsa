---
title: "І҆́косъ і҃"
navigation:
  key: akathists-georgijvlad-20
  title: "І҆́косъ і҃"
  parent: akathists-georgijvlad
  order: 20
type: "akathist"
---

## І҆́косъ і҃:

<red>Ц</red>р҃ю нбⷭ҇ный, ѹ҆тѣ́шителю дꙋшѝ моеѧ̀, взыва́лъ є҆сѝ, свѧ́те геѡ́ргїе, на бра́ни, вѣ́сть прїе́мъ ѡ҆ мꙋ́ченичестѣй кончи́нѣ при́сныхъ твои́хъ и҆, подо́бнѡ првⷣномꙋ і҆́ѡвꙋ, прекло́нь колѣ̑на, моли́лсѧ є҆сѝ: да бꙋ́детъ во́лѧ твоѧ̀, гдⷭ҇и! Бꙋ́ди и҆́мѧ твоѐ бл҃гословеннѡ ѿ ны́нѣ и҆ до вѣ́ка! мы̀ же, дивѧ́щесѧ вели́комꙋ терпѣ́нїю твоемꙋ̀, во ѹ҆миле́нїи зове́мъ тѝ:

<red>Р</red>а́дꙋйсѧ, ѡ҆́бразе вѣ́рнагѡ слꙋже́нїѧ бг҃ꙋ и҆ ѻ҆те́чествꙋ показа́вый: ра́дꙋйсѧ, ди́вное ѿверже́нїе себє̀ спасе́нїѧ ра́ди бли́жнихъ твои́хъ ꙗ҆ви́вый. Ра́дꙋйсѧ, ꙗ҆́кѡ пострада́ти за и҆́мѧ хрⷭ҇то́во возжелѣ́лъ є҆сѝ: ра́дꙋйсѧ, ꙗ҆́кѡ, мꙋ́ченикѡмъ подража́вый, ли́кꙋ и҆́хъ сопричте́нъ є҆сѝ. Ра́дꙋйсѧ, ꙗ҆́кѡ пред̾ вели́кимъ мꙋ́жествомъ твои́мъ всѧ́къ во́зрастъ преклонѧ́етсѧ: ра́дꙋйсѧ, ꙗ҆́кѡ вѣне́цъ тво́й кнѧ́жеский кро́вными ка́плѧми, ꙗ҆́кѡ ка́менїемъ чꙋ́днымъ, ѹ҆кра́силъ є҆сѝ.

<red>Р</red>а́дꙋйсѧ, ст҃ы́й бл҃говѣ́рный вели́кїй кнѧ́же геѡ́ргїе.
