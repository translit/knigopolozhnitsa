---
title: "І҆́косъ в҃"
navigation:
  key: akathists-georgijvlad-4
  title: "І҆́косъ в҃"
  parent: akathists-georgijvlad
  order: 4
type: "akathist"
---

## І҆́косъ в҃:

<red>Р</red>а́зꙋмъ плѣни́вый въ послꙋша́нїе вѣ́ры, бг҃омꙋ́дре, съ мл҃твою и҆ бл҃гоговѣ́нїемъ прїѧ́лъ є҆сѝ жре́бїй слꙋже́нїѧ странѣ̀ твое́й и҆, стѧжа́въ бжⷭ҇твеннꙋю блгⷣть, всѣ̑мъ бы́лъ є҆сѝ въ нꙋ́ждахъ ско́рый помо́щникъ и҆ покрови́тель: тѣ́мже ѹ҆блажа́емъ тѧ̀, ст҃ы́й кнѧ́же, и҆, сла́вѧще бж҃їе ѡ҆ тебѣ̀ промышле́нїе, вопїе́мъ тѝ:

<red>Р</red>а́дꙋйсѧ, ѻ҆те́чества на́шегѡ ре́вностный защи́тниче: ра́дꙋйсѧ, правосла́вїѧ побо́рниче. Ра́дꙋйсѧ, хрⷭ҇тїа́нскагѡ бл҃гоче́стїѧ блюсти́телю: ра́дꙋйсѧ, ми́лости и҆ по́мощи нꙋжда́ющымсѧ пода́телю. Ра́дꙋйсѧ, ꙗ҆́кѡ тобо́ю вѣ́рнїи просвѣща́ютсѧ: ра́дꙋйсѧ, ꙗ҆́кѡ прославлѧ́ѧй тѧ̀ чꙋдесы̀ бг҃ъ тобо́ю всѣ́хъ къ себѣ̀ призыва́етъ.

<red>Р</red>а́дꙋйсѧ, ст҃ы́й бл҃говѣ́рный вели́кїй кнѧ́же геѡ́ргїе.
