---
title: "Конда́къ в҃"
navigation:
  key: akathists-arsenijtver-3
  title: "Конда́къ в҃"
  parent: akathists-arsenijtver
  order: 3
type: "akathist"
---

## Конда́къ в҃:

<red>В</red>и́дѧ сꙋетꙋ̀ мі́ра сегѡ̀ вре́меннагѡ, ѿ ю҆́ности восхотѣ́лъ є҆сѝ слꙋжи́ти гдⷭ҇еви въ дѣ́вствѣ и҆ чистотѣ̀: тѣ́мже роди́телей твои́хъ погребе́нїю до́брѣ послꙋжи́въ, а҆́бїе всѐ и҆мѣ́нїе твоѐ ни́щымъ расточи́лъ є҆сѝ, и҆ до́мъ и҆ гра́дъ тво́й ѡ҆ста́вивъ, вы́шнѧгѡ гра́да взыска́лъ є҆сѝ і҆ерⷭ҇ли́ма нбⷭ҇нагѡ, и҆дѣ́же ѿ ликѡ́въ а҆гг҃льскихъ и҆ всѣ́хъ ст҃ы́хъ пое́тсѧ немо́лчнаѧ пѣ́снь бг҃ꙋ: <red>А҆</red>ллилꙋ́їа.
