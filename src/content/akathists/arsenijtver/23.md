---
title: "Конда́къ в҃і"
navigation:
  key: akathists-arsenijtver-23
  title: "Конда́къ в҃і"
  parent: akathists-arsenijtver
  order: 23
type: "akathist"
---

## Конда́къ в҃і:

<red>Б</red>г҃обл҃года̑тныѧ стрꙋи̑ и҆сцѣле́нїй и҆сточа́етъ сщ҃е́ннаѧ ра́ка моще́й твои́хъ, ст҃и́телю хрⷭ҇то́въ а҆рсе́нїе: сїю́ бо дарова́ на́мъ всебл҃гі́й бг҃ъ, ꙗ҆́кѡ но́вꙋю кꙋпѣ́ль сїлѡа́мскꙋю, къ не́йже нѐ є҆ди́ножды въ лѣ́то, но во всѧ́кое вре́мѧ притека́юще, недꙋ́гꙋющїи дꙋхо́внѣ и҆ тѣле́снѣ ѻ҆би̑льныѧ почерпа́ютъ и҆сцѣлє́нїѧ. тѣ́мже съ любо́вїю припа́даемъ къ не́й, и҆ прославлѧ́юще ве́лїю млⷭ҇ть и҆ неизрече́нное человѣколю́бїе бг҃а на́шегѡ, зове́мъ є҆мꙋ̀: <red>А҆</red>ллилꙋ́їа.
