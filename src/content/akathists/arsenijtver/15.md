---
title: "Конда́къ и҃"
navigation:
  key: akathists-arsenijtver-15
  title: "Конда́къ и҃"
  parent: akathists-arsenijtver
  order: 15
type: "akathist"
---

## Конда́къ и҃:

<red>С</red>тра́нника и҆ прише́льца въ жи́зни сѣ́й скороте́чнѣй помышлѧ́ѧ себѐ бы́ти, ѻ҆́ч҃е на́шъ а҆рсе́нїе, гро́бъ рꙋка́ма свои́ма и҆з̾ ка́мене ѹ҆стро́илъ є҆сѝ и҆ надъ ни́мъ го́рцѣ пла́калъ є҆сѝ, помышлѧ́ѧ сме́рть и҆ сꙋ́дъ бж҃їй нелицепрїѧ́тный и҆ гро́зный всѧ́комꙋ земноро́дномꙋ. тѣ́мже и҆ на́съ воздви́гни ѿ сна̀ грѣхо́внагѡ, да подража́емъ пла́чꙋ твоемꙋ̀ ѹ҆миле́нномꙋ, и҆ покаѧ́нїемъ ѡ҆чи́стившесѧ ѿ всѧ́кїѧ ѕло́бы, сподо́бимсѧ кꙋ́пнѡ съ тобо́ю на нб҃сѝ взыва́ти созда́телю на́шемꙋ: <red>А҆</red>ллилꙋ́їа.
