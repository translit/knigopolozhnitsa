---
title: "І҆́косъ г҃"
navigation:
  key: akathists-arsenijtver-6
  title: "І҆́косъ г҃"
  parent: akathists-arsenijtver
  order: 6
type: "akathist"
---

## І҆́косъ г҃:

<red>Ѹ҆</red>слы́шавъ гла́съ нбⷭ҇ный, повелѣва́ющь тебѣ̀, да и҆́деши въ до́мъ пречⷭ҇тыѧ бцⷣы нарица́емыѧ пече́рскїѧ, ꙗ҆́кѡ є҆ле́нь на и҆сто́чники водны̑ѧ, ѹ҆стреми́лсѧ є҆сѝ во ѡ҆би́тель пече́рскꙋю, ꙗ҆́же въ кі́евѣ, и҆дѣ́же прпⷣбнїи и҆ бг҃оно́снїи ѻ҆ц҃ы̀ а҆нтѡ́нїй и҆ ѳеодо́сїй со ѹ҆ченикѝ свои́ми хрⷭ҇тꙋ̀ бл҃гоꙋгоди́ша, и҆ бы́лъ є҆сѝ ѻ҆́ныѧ ѡ҆би́тели ст҃ы́ѧ постри́женникъ и҆ подви́жникъ до́брый. тѣ́мже ны́нѣ въ го́рнихъ ѡ҆би́телехъ пребыва́ѧ со всѣ́ми прпⷣбными пече́рскими, слы́шиши ѿ на́съ такова̑ѧ:

<red>Р</red>а́дꙋйсѧ, ма́слино бл҃гопло́днаѧ, на па́жити го́ръ кі́евскихъ насажде́ннаѧ: ра́дꙋйсѧ, ла́ѵры пече́рскїѧ свѣ́тлаѧ похвало̀. Ра́дꙋйсѧ, вели́кихъ ѹ҆го́дникѡвъ бж҃їихъ а҆нтѡ́нїа и҆ ѳеодо́сїа подража́телю: ра́дꙋйсѧ, всѣ́хъ прпⷣбныхъ пече́рскихъ соревнова́телю. Ра́дꙋйсѧ, всѧ̑ послꙋша̑нїѧ и҆́ночєскаѧ нелѣ́ностнѡ проше́дый: ра́дꙋйсѧ, длѧ бра́тїи ѡ҆би́тели потрꙋди́выйсѧ, де́нь и҆ но́щь рабо́таѧ свои́ма рꙋка́ма. Ра́дꙋйсѧ, ропта́нїе и҆ праздносло́вїе возненави́дѣвый: ра́дꙋйсѧ, терпѣ́нїе крѣ́пкое и҆ молчали̑ваѧ ѹ҆ста̀ стѧжа́вый. Ра́дꙋйсѧ, по́мыслы го́рдости и҆ превозноше́нїѧ попра́вый: ра́дꙋйсѧ, ст҃о́е смире́нїе хрⷭ҇то́во себѣ̀ ѹ҆сво́ивый. Ра́дꙋйсѧ, по́стниче неизнемога́ющїй: ра́дꙋйсѧ, подви́жниче непоколеби́мый.

<red>Р</red>а́дꙋйсѧ, ст҃и́телю а҆рсе́нїе, ѹ҆се́рдный мл҃твенниче ѡ҆ дꙋша́хъ на́шихъ.
