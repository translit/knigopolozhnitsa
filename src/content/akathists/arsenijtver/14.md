---
title: "І҆́косъ з҃"
navigation:
  key: akathists-arsenijtver-14
  title: "І҆́косъ з҃"
  parent: akathists-arsenijtver
  order: 14
type: "akathist"
---

## І҆́косъ з҃:

<red>Н</red>овосозда́ннаѧ тобо́ю ѡ҆би́тель, ꙗ҆́кѡ вертогра́дъ дꙋхо́вный ꙗ҆ви́сѧ, ст҃и́телю бг҃омꙋ́дре, є҆го́же воздѣ́лалъ є҆сѝ трꙋдолю́бнѡ, бра́тїю твою̀ назида́ѧ къ по́двигѡмъ по́стническимъ и҆ ко всѧ́комꙋ добродѣ́ланїю, да бꙋ́дꙋтъ соверше́ни и҆ непоро́чни, и҆ да возно́сѧтъ немѡ́лчныѧ хвалы̑ хрⷭ҇тꙋ̀ бг҃ꙋ. ѡ҆ се́мъ по до́лгꙋ тѧ̀ велича́емъ и҆ зове́мъ:

<red>Р</red>а́дꙋйсѧ, и҆́нокѡвъ люби́телю: ра́дꙋйсѧ, до́брый наста́вниче подвизающымсѧ во бра̑ни дꙋхо́внѣй. Ра́дꙋйсѧ, вѣ́рный рꙋководи́телю ше́ствꙋющихъ ко гдⷭ҇ꙋ пꙋте́мъ те́снымъ и҆́ноческагѡ житїѧ̀: ра́дꙋйсѧ, мꙋ́дрый ѹ҆чи́телю хрⷭ҇тїа́нскагѡ соверше́нства. Ра́дꙋйсѧ, лѣ́ствице, возводѧ́щаѧ бг҃омꙋ́дрыхъ и҆́нокѡвъ на высотꙋ̀ соверше́нства дꙋхо́внагѡ: ра́дꙋйсѧ, въ по́двизѣхъ неꙋтоми́мый. Ра́дꙋйсѧ, на престо́лѣ ст҃и́тельстѣмъ житїѐ и҆́ноческое проводивый: ра́дꙋйсѧ, хра́мъ бж҃їй чꙋ́дный во и҆́мѧ прест҃ы́ѧ бг҃омт҃ре во ѡ҆би́тели твое́й созда́вый. Ра́дꙋйсѧ, и҆ себѐ са́магѡ хра́мъ ѡ҆дꙋшевле́нный сотвори́вый трїѷпоста́сномꙋ бг҃ꙋ: ра́дꙋйсѧ, всенѡ́щныѧ мл҃твы и҆ бдѣ̑нїѧ всеꙋсе́рднѡ соверша́вый. Ра́дꙋйсѧ, прпⷣбнѣи рꙋ́цѣ твоѝ со мнѡ́гимъ дерзнове́нїемъ къ бг҃ꙋ воздвиза́вый: ра́дꙋйсѧ, є҆щѐ при жи́зни твое́й да́ромъ чꙋде́съ ѡбогаще́нный.

<red>Р</red>а́дꙋйсѧ, ст҃и́телю а҆рсе́нїе, ѹ҆се́рдный мл҃твенниче ѡ҆ дꙋша́хъ на́шихъ.
