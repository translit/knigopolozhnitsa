---
title: "Конда́къ ѳ҃"
navigation:
  key: akathists-arsenijtver-17
  title: "Конда́къ ѳ҃"
  parent: akathists-arsenijtver
  order: 17
type: "akathist"
---

## Конда́къ ѳ҃:

<red>А҆</red>гг҃ли нбⷭ҇нїи и҆ со́нмы ст҃ы́хъ ра́достнѡ воспрїѧ́ша тѧ̀, є҆гда̀ ст҃а́ѧ дꙋша̀ твоѧ̀, ми́рнѡ разрѣши́вшисѧ ѿ ѹ҆́зъ пло́ти, восхожда́ше въ гѡ́рнѧѧ, и҆дѣ́же сподо́билсѧ є҆сѝ вѣ́чныѧ сла́вы въ невече́рнѣмъ днѝ црⷭ҇твїѧ хрⷭ҇то́ва, ю҆́же и҆ на́мъ ѹ҆лꙋчи́ти ѹ҆молѝ хрⷭ҇та̀ бг҃а, да съ тобо́ю на землѝ живы́хъ воспое́мъ є҆мꙋ̀: <red>А҆</red>ллилꙋ́їа.
