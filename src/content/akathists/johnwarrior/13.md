---
title: "Конда́къ з҃"
navigation:
  key: akathists-johnwarrior-13
  title: "Конда́къ з҃"
  parent: akathists-johnwarrior
  order: 13
type: "akathist"
---

## Конда́къ з҃:

<red>Х</red>отѧ́щꙋ тѝ ѿ мі́ра сегѡ̀ пресели́тисѧ, смиренномⷣрїемъ побꙋжда́емъ, повелѣ́лъ є҆сѝ нѣ́коемꙋ чл҃вѣ́кꙋ тѣ́ло твоѐ положи́ти въ до́мѣ, и҆дѣ́же стра́ннїи и҆ ни́щїи погреба́хꙋсѧ. гдⷭ҇ь же, смирє́нныѧ возносѧ́й, бл҃говолѝ сохрани́ти ѻ҆́ное нетлѣ́нно и҆ чꙋдотворє́нїѧ и҆сточа́ющее всѣ̑мъ ко твоемꙋ̀ застꙋпле́нїю съ вѣ́рою притека́ющимъ и҆ ѡ҆ тебѣ̀ бг҃ꙋ вопїю́щимъ: <red>А҆</red>ллилꙋ́їа.
