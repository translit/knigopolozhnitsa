---
title: "І҆́косъ в҃і"
navigation:
  key: akathists-johnwarrior-24
  title: "І҆́косъ в҃і"
  parent: akathists-johnwarrior
  order: 24
type: "akathist"
---

## І҆́косъ в҃і:

<red>П</red>ою́ще бг҃а, ди́внаго во ст҃ы́хъ свои́хъ, хва́лимъ тѧ̀, хрⷭ҇то́ва и҆сповѣ́дника, во́ина же и҆ чꙋдотво́рца хвале́ньми сицевы́ми:

<red>Р</red>а́дꙋйсѧ, цр҃кве бж҃їѧ ѹ҆краше́нїе. Ра́дꙋйсѧ, къ во́инствꙋ нбⷭ҇номꙋ сопричте́нный. Ра́дꙋйсѧ, всеѻрꙋ́жїе бж҃їе прїе́мый. Ра́дꙋйсѧ, тѣ́мъ всѧ̑ кѡ́зни вра̑жїѧ преодолѣ́вый. Ра́дꙋйсѧ, броне́ю првⷣности ѡ҆блече́нный. Ра́дꙋйсѧ, щито́мъ вѣ́ры ѡ҆сѣне́нный. Ра́дꙋйсѧ, шле́мъ сп҃се́нїѧ стѧжа́вый. Ра́дꙋйсѧ, ме́чъ дх҃о́вный, є҆́же є҆́сть сло́во бж҃їе, па́че всѧ́кагѡ ѻ҆рꙋ́жїѧ возлюби́вый. Ра́дꙋйсѧ, препоѧ́санный ѿ бг҃а пра́вдою и҆ и҆́стиною ѡ҆ чре́слѣхъ свои́хъ. Ра́дꙋйсѧ, ꙗ҆́кѡ къ зва̑ннымъ на бра́чнꙋю ве́черю а҆́гнца сопричте́нъ є҆сѝ. Ра́дꙋйсѧ, ꙗ҆́кѡ та́мѡ воспѣ́ти пѣ́снь но́вꙋ пред̾ прⷭ҇то́ломъ є҆гѡ̀ сподо́билсѧ є҆сѝ. Ра́дꙋйсѧ, на нб҃ѣ прїѡбща́ѧйсѧ ны́нѣ хрⷭ҇та̀ и҆́стѣе, не́же и҆ногда̀ на землѝ.

<red>Р</red>а́дꙋйсѧ, і҆ѡа́нне ст҃ы́й, во́ине и҆ пресла́вный чꙋдотво́рче.
