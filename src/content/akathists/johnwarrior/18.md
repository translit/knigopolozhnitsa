---
title: "І҆́косъ ѳ҃"
navigation:
  key: akathists-johnwarrior-18
  title: "І҆́косъ ѳ҃"
  parent: akathists-johnwarrior
  order: 18
type: "akathist"
---

## І҆́косъ ѳ҃:

<red>В</red>иті̑и многовѣща́ннїи не возмо́гꙋтъ по достоѧ́нїю восхвали́ти страда̑нїѧ твоѧ̑, за хрⷭ҇та̀ претерпѣ̑ннаѧ, и҆ млⷭ҇рдїѧ и҆ цѣломⷣрїѧ твоегѡ̀ по́двиги. Мы́ же таковы̑мъ дивѧ́щесѧ, въ не́мощи на́шей ма̑лыѧ сїѧ̑ хвалє́нїѧ прино́симъ тебѣ̀:

<red>Р</red>а́дꙋйсѧ, хрⷭ҇та̀ всѣ́мъ се́рдцемъ возлюби́вый. Ра́дꙋйсѧ, во́льнаѧ страда̑нїѧ за и҆́мѧ є҆гѡ̀ претерпѣ́вый. Ра́дꙋйсѧ, ѡ҆ бз҃ѣ вседержи́теле поревнова́вый. Ра́дꙋйсѧ, вѣне́цъ мч҃нческїй стѧжа́вый. Ра́дꙋйсѧ, пра́вило вѣ́ры и҆ воздержа́нїѧ ѹ҆чи́телю. Ра́дꙋйсѧ, нищетꙋ̀ дꙋхо́внꙋю проѧви́вый. Ра́дꙋйсѧ, смиренномⷣрїемъ твои́мъ дꙋ́ха горды́ни низложи́вый. Ра́дꙋйсѧ, наслѣ́дїе цр҃ства нбⷭ҇нагѡ стѧжа́вый. Ра́дꙋйсѧ, въ домꙋ̀ ѻ҆ц҃а̀ нбⷭ҇нагѡ ѡ҆би́тель себѣ̀ сотвори́вый. Ра́дꙋйсѧ, ꙗ҆́кѡ ѡ҆ сп҃се́нїи на́шемъ при́снѡ хода́тайствꙋеши. Ра́дꙋйсѧ, по́мощь ско́рꙋю просѧ́щимъ подава́ѧй. Ра́дꙋйсѧ, ꙗ҆́кѡ немо́лчнѡ мо́лиши за ны̀ хрⷭ҇та̀ бг҃а.

<red>Р</red>а́дꙋйсѧ, і҆ѡа́нне ст҃ы́й, во́ине и҆ пресла́вный чꙋдотво́рче.
