---
title: "І҆́косъ з҃"
navigation:
  key: akathists-johnwarrior-14
  title: "І҆́косъ з҃"
  parent: akathists-johnwarrior
  order: 14
type: "akathist"
---

## І҆́косъ з҃:

<red>Н</red>о́вꙋю показа̀ млⷭ҇ть рабѡ́мъ свои̑мъ чл҃колю́бецъ гдⷭ҇ь, є҆гда̀ бл҃говолѝ просла́вити тѧ̀ и҆ ꙗ҆ви́ти въ тебѣ̀ бл҃года́ть свою̀ чꙋдотворѧ́щꙋ. Мы́ же таково́мꙋ промышле́нїю бж҃їю ра́дꙋющесѧ, бл҃года́рнѣ вопїе́мъ:

<red>Р</red>а́дꙋйсѧ, вмѣсти́лище блгⷣти бж҃їей. Ра́дꙋйсѧ, сосꙋ́де бж҃їй и҆збра́нный. Ра́дꙋйсѧ, чꙋдотво́рче преди́вный. Ра́дꙋйсѧ, притека́ющимъ къ тебѣ̀ съ вѣ́рою ско́рꙋю по́мощь подава́ѧй. Ра́дꙋйсѧ, дꙋше́вныхъ и҆ тѣле́сныхъ недꙋ́гѡвъ на́шихъ цѣли́телю. Ра́дꙋйсѧ, бѣсѡ́въ ѡ҆ и҆́мени хрⷭ҇то́вѣ и҆згони́телю. Ра́дꙋйсѧ, лꙋка́вствїй врага̀ чл҃вѣ́ческагѡ ѡ҆бличи́телю. Ра́дꙋйсѧ, цѣломⷣрїѧ ѡ҆храни́телю. Ра́дꙋйсѧ, бл҃гочести́выхъ сꙋпрꙋ́жествъ ѿ всѧ́кагѡ дїа́вольскагѡ прельще́нїѧ незри́маѧ ѡ҆гра́до. Ра́дꙋйсѧ, татьбы̀ и҆ граби́тельства ско́рый ѡ҆бличи́телю. Ра́дꙋйсѧ, соврати́вшихсѧ на пꙋ́ть и҆́стины настави́телю. Ра́дꙋйсѧ, прошє́нїѧ на́ша на по́льзꙋ и҆сполнѧ́ѧй.

<red>Р</red>а́дꙋйсѧ, і҆ѡа́нне ст҃ы́й, во́ине и҆ пресла́вный чꙋдотво́рче.
