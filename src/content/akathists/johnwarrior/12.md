---
title: "І҆́косъ ѕ҃"
navigation:
  key: akathists-johnwarrior-12
  title: "І҆́косъ ѕ҃"
  parent: akathists-johnwarrior
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ, ꙗ҆́кѡ но́вое свѣти́ло на тве́рди нбⷭ҇нѣй, всемꙋ̀ хрⷭ҇тїа́нскомꙋ ро́дꙋ, є҆гда̀ бж҃їимъ и҆зволе́нїемъ ѡ҆брѣ́тено бы́сть нетлѣ́нное тѣ́ло твоѐ, и҆сточа́ющее ѻ҆би́лїе чꙋде́съ съ вѣ́рою къ твоемꙋ̀ застꙋпле́нїю притека́ющимъ и҆ мл҃твеннѡ тебѣ̀ взыва́ющимъ:

<red>Р</red>а́дꙋйсѧ, бг҃ꙋ житїе́мъ твои́мъ ѹ҆годи́вый. Ра́дꙋйсѧ, сегѡ̀ ра́ди ѿ негѡ̀ прославле́нїе прїѧ́вый. Ра́дꙋйсѧ, тщетꙋ̀ и҆ преле́сть мі҆ра сегѡ̀ презрѣ́вый. Ра́дꙋйсѧ, мздꙋ̀ нбⷭ҇нꙋю воспрїѧ́вый. Ра́дꙋйсѧ, ꙗ҆́кѡ ѡ҆ ма́лѣ вѣ́ренъ ꙗ҆ви́лсѧ є҆сѝ. Ра́дꙋйсѧ, ꙗ҆́кѡ ѻ҆би́лїе бл҃года́ти бж҃їѧ прїѧ́ти сподо́билсѧ є҆сѝ. Ра́дꙋйсѧ, ꙗ҆́кѡ въ житїѝ се́мъ бли́жнѧго самоѿве́рженнѡ возлюби́лъ є҆сѝ. Ра́дꙋйсѧ, ꙗ҆́кѡ въ ско́рбехъ и҆ напа́стехъ сꙋ́щимъ застꙋ́пникъ бы́лъ є҆сѝ. Ра́дꙋйсѧ, дꙋ́шꙋ свою̀ за дрꙋ́ги полага́вый. Ра́дꙋйсѧ, те́плый хода́таю за на́съ ѹ҆ цр҃ѧ̀ нбⷭ҇нагѡ. Ра́дꙋйсѧ, ѿ мꙋчи́телева гнѣ́ва хрⷭ҇тїа́ны спаса́вый. Ра́дꙋйсѧ, ꙗ҆́кѡ и҆ дне́сь ѡ҆ сп҃се́нїи на́шемъ пече́шисѧ.

<red>Р</red>а́дꙋйсѧ, і҆ѡа́нне ст҃ы́й, во́ине и҆ пресла́вный чꙋдотво́рче.
