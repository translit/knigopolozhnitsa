---
title: "І҆́косъ а҃і"
navigation:
  key: akathists-johnwarrior-22
  title: "І҆́косъ а҃і"
  parent: akathists-johnwarrior
  order: 22
type: "akathist"
---

## І҆́косъ а҃і:

<red>С</red>вѣща̀ є҆сѝ въ цр҃кви хрⷭ҇то́вѣй, горѧ́щи невеще́ственнымъ свѣ́томъ блгⷣти бж҃їѧ и҆ ѡ҆зарѧ́ющи тмꙋ̀ неразꙋ́мїѧ на́шегѡ, і҆ѡа́нне пребл҃же́нне. Сегѡ̀ ра́ди мо́лимтисѧ: просвѣтѝ ны̀, ѡ҆мрачє́нныѧ грѣхо́мъ, да воспои́мъ тебѣ̀:

<red>Р</red>а́дꙋйсѧ, свѣ́тъ бж҃е́ственнагѡ ѹ҆че́нїѧ въ се́рдце свое́мъ носи́вый. Ра́дꙋйсѧ, ꙗ҆́кѡ тѣ́мъ просвѣща́емь, тмꙋ̀ слꙋже́нїѧ і҆́дѡльскагѡ ѡ҆бличи́лъ є҆сѝ. Ра́дꙋйсѧ, ꙗ҆́кѡ и҆ на́мъ тѣ́мже свѣ́томъ просвѣти́тисѧ тщи́шисѧ. Ра́дꙋйсѧ, ꙗ҆́кѡ сла́вꙋ трисїѧ́ннагѡ бж҃ества̀ лице́мъ къ лицꙋ̀ зри́ши. Ра́дꙋйсѧ, лꙋча̀ блгⷣти бж҃їей, ѿ со́лнца пра́вды возжже́нный. Ра́дꙋйсѧ, ѡ҆зарѧ́ѧй тмꙋ̀ невѣдѣнїѧ на́шегѡ свѣтомъ хрⷭ҇то́выхъ за́повѣдїй. Ра́дꙋйсѧ, пꙋтево́днаѧ ѕвѣздо̀ всѣ̑мъ и҆́щꙋщимъ сп҃се́нїѧ. Ра́дꙋйсѧ, ꙗ҆́кѡ наставлѧ́еши на́съ на всѧ́кое дѣ́ло бл҃го́е. Ра́дꙋйсѧ, ꙗ҆́кѡ мы́сль бл҃гꙋ на́мъ на се́рдце во бл҃говре́менїи полага́еши. Ра́дꙋйсѧ, ꙗ҆́кѡ во́инскомꙋ зва́нїю ѡ҆́бразъ до́брагѡ во́ина въ себѣ̀ показꙋ́еши. Ра́дꙋйсѧ, ѡ҆зари́вый вселе́ннꙋю свѣ́томъ добродѣ́телей твои́хъ. Ра́дꙋйсѧ, ꙗ҆́кѡ, ви́дѧще до́браѧ дѣла̀ твоѧ̑, чл҃вѣ́цы ѻ҆ц҃а̀ нбⷭ҇наго прославлѧ́ютъ.

<red>Р</red>а́дꙋйсѧ, і҆ѡа́нне ст҃ы́й, во́ине и҆ пресла́вный чꙋдотво́рче.
