---
title: "І҆́косъ а҃"
navigation:
  key: akathists-johnwarrior-2
  title: "І҆́косъ а҃"
  parent: akathists-johnwarrior
  order: 2
type: "akathist"
---

## І҆́косъ а҃:

<red>А҆</red>рха́гг҃ли и҆ а҆́гг҃ли съ любо́вїю зрѧ́хꙋ на равноа́гг҃льское житїѐ твоѐ, і҆ѡа́нне пречꙋ́дне: ты̀ бо, пекі́йсѧ ѡ҆ гдⷭ҇нихъ, ка́кѡ ѹ҆годи́ти гдⷭ҇еви, дѣ́вство сохрани́лъ є҆сѝ неврежде́нно, посто́мъ и҆ мл҃твою ѹ҆мерщвлѧ́ѧ пло́ть свою̀ де́нь и҆ но́щь. Мы́ же таково́мꙋ житїю̀ твоемꙋ̀ дивѧ́щесѧ, со ѹ҆миле́нїемъ взыва́емъ тѝ си́це:

<red>Р</red>а́дꙋйсѧ, чⷭ҇тотꙋ̀ се́рдца своегѡ̀ сохрани́вый. Ра́дꙋйсѧ, ꙗ҆́кѡ сегѡ̀ ра́ди бг҃а ѹ҆зрѣ́ти сподо́билсѧ є҆сѝ. Ра́дꙋйсѧ, и҆́го хрⷭ҇то́во на ра́мо своѐ взе́мшїй. Ра́дꙋйсѧ, дꙋ́шꙋ свою̀ хрⷭ҇та̀ ра́ди погꙋби́вый, во є҆́же сп҃сти ю҆̀. Ра́дꙋйсѧ, а҆́гг҃лѡвъ сожи́телю. Ра́дꙋйсѧ, дѣ́вственникѡвъ похвало̀. Ра́дꙋйсѧ, храни́телю и҆ наста́вниче ю҆́ныхъ ѻ҆трокѡ́въ. Ра́дꙋйсѧ, ско́рый помо́щниче бо́рющимсѧ со страстьмѝ и҆ по́хотьми. Ра́дꙋйсѧ, защи́тниче дѣ́въ и҆ вдови́цъ. Ра́дꙋйсѧ, ѡ҆бличе́нїе нарꙋши́телей цѣломⷣрїѧ. Ра́дꙋйсѧ, роди́телей и҆ воспита́телей наста́вниче. Ра́дꙋйсѧ, сиро́тствꙋющихъ незри́мый води́телю.

<red>Р</red>а́дꙋйсѧ, і҆ѡа́нне, ст҃ы́й во́ине и҆ пресла́вный чꙋдотво́рче.
