---
title: "І҆́косъ є҃"
navigation:
  key: akathists-petrmosk-10
  title: "І҆́косъ є҃"
  parent: akathists-petrmosk
  order: 10
type: "akathist"
---

## І҆́косъ є҃:

<red>Ѡ҆</red>щꙋти́въ патрїа́рхъ царѧгра́да, ст҃ѣ́йшїй а҆ѳана́сїй, ꙗ҆́кѡ бл҃гоꙋха́нїемъ ди́внымъ и҆спо́лнисѧ ве́сь хра́мъ є҆гда̀ въ него̀ вше́лъ є҆сѝ, пе́тре досточꙋ́дне, позна̀ тѧ̀ и҆збра́нника бж҃їѧ, досто́йнаго воистинꙋ са́на ст҃ительскагѡ, и҆ поста́ви тѧ̀ въ митрополі́та кі́евскагѡ, и҆ всѣ́ѧ рѡссі́и: семꙋ́ же быва́ющꙋ, просвѣти́сѧ лицѣ̀ твоѐ свѣ́томъ нбⷭ҇нымъ: мы́ же дивѧ́щесѧ таково́мꙋ чꙋдесѝ, вопїе́мъ тѝ:

<red>Р</red>а́дꙋйсѧ, а҆рхїере́е бж҃їй, ѿ пастыренача́льника хрⷭ҇та̀ свы́ше просла́вленный: ра́дꙋйсѧ, і҆ера́рше хрⷭ҇то́въ дара́ми ст҃а́гѡ дх҃а преиспо́лненный. Ра́дꙋйсѧ, а҆пⷭ҇лѡвъ прее́мниче и҆ ст҃и́телей сопресто́льниче: ра́дꙋйсѧ, въ рѡссі́йстѣй странѣ̀ свѣ́томъ бл҃горазꙋ́мїѧ возсїѧ́вый. Ра́дꙋйсѧ, па́ствꙋ всерѡссі́йскꙋю дꙋхо́внѡ ѹ҆добри́вый: ра́дꙋйсѧ, свѣтоно́сный первопресто́льникъ въ не́й бы́вый.

<red>Р</red>а́дꙋйсѧ, ст҃и́телю пе́тре, вели́кїй чꙋдотво́рче!
