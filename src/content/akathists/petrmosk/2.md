---
title: "І҆́косъ а҃"
navigation:
  key: akathists-petrmosk-2
  title: "І҆́косъ а҃"
  parent: akathists-petrmosk
  order: 2
type: "akathist"
---

## І҆́косъ а҃:

<red>А҆</red>гг҃елоподо́бнѡ на землѝ пожи́лъ є҆сѝ, ст҃и́телю ѻ҆́ч҃е, и҆ ꙗ҆́кѡ а҆́гг҃лъ благі́й храни́тель ѻ҆те́чествїю твоемꙋ̀ ꙗ҆ви́лсѧ є҆сѝ не то́кмѡ въ житїѝ твое́мъ, но по честнѣ́мъ ѹ҆спе́нїи твое́мъ, бл҃готворѧ̀ лю́демъ тѝ срѡ́днымъ, ѿ ни́хже слы́шиши бл҃гохвалє́нїѧ такѡва́ѧ:

<red>Р</red>а́дꙋйсѧ, бл҃гочести́выхъ роди́телей пло́де бг҃одаро́ванный: ра́дꙋйсѧ, ко́рене бл҃га́гѡ вѣ́тве многопло́днаѧ. Ра́дꙋйсѧ, пре́жде рожде́нїѧ твоегѡ̀, видѣ́нїемъ бжⷭ҇твеннымъ ро́ждшей тѧ̀ во и҆збра́нника бж҃їѧ пред̾ꙋказа́нный. Ра́дꙋйсѧ, во ѹ҆тро́бѣ ма́тернѣй ѡ҆сщ҃е́нный: ра́дꙋйсѧ, по рожде́нїи твое́мъ блгⷣтїю дх҃а ст҃а́гѡ просвѣще́нный. Ра́дꙋйсѧ, сосꙋ́де бж҃їѧ блгⷣти и҆збра́нный.

<red>Р</red>а́дꙋйсѧ, ст҃и́телю пе́тре, вели́кїй чꙋдотво́рче!
