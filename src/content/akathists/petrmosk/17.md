---
title: "Конда́къ ѳ҃"
navigation:
  key: akathists-petrmosk-17
  title: "Конда́къ ѳ҃"
  parent: akathists-petrmosk
  order: 17
type: "akathist"
---

## Конда́къ ѳ҃:

<red>В</red>сѝ царедво́рцы вели́кагѡ кнѧ́зѧ і҆ѡа́нна собра́шасѧ къ ѻ҆дрꙋ̀ твоемꙋ̀, ст҃и́телю хрⷭ҇то́въ: ты́ же, чре́з̾ старѣ́йшаго и҆з̾ ни́хъ прота́сїа, ми́ръ и҆ благослове́нїе бж҃їе вели́комꙋ кнѧ́зю і҆ѡа́ннꙋ препода́лъ є҆сѝ, не бы́вшꙋ томꙋ̀ во гра́дѣ, и҆ съ свѣ́тлымъ лице́мъ воздѣ́въ горѣ̀ прпⷣбнѣи рꙋцѣ̀ твоѝ, ѹ҆се́рднѡ помоли́лсѧ є҆сѝ, и҆ та́кѡ въ мл҃твѣ бг҃ꙋ дꙋ́шꙋ твою̀ пре́далъ є҆сѝ, ю҆́же а҆́гг҃лы ст҃і́и въ гѡ́рнїѧ ѡ҆би́тєли вознесо́ша, съ пѣ́нїемъ ра́достнымъ: <red>А҆</red>ллилꙋ́їа.
