---
title: "І҆́косъ ѕ҃"
navigation:
  key: akathists-petrmosk-12
  title: "І҆́косъ ѕ҃"
  parent: akathists-petrmosk
  order: 12
type: "akathist"
---

## І҆́косъ ѕ҃:

<red>В</red>озсїѧ́лъ є҆сѝ въ странѣ̀ рѡссі́йстѣй свѣ́томъ до́брыхъ дѣ́лъ твои́хъ, ст҃и́телю ѻ҆́ч҃е на́шъ пе́тре, и҆ є҆реті́чєскїѧ пле́велы не лѣ́ностнѡ и҆скоренѧ́лъ є҆сѝ въ па́ствѣ твое́й: ча̑да твоѧ̑ поꙋча́ѧ правосла́внѡ вѣ́ровати въ трїеди́наго бг҃а, и҆́же и҆ на́мъ внꙋша́етъ бл҃гохва́лити тѧ̀ зва̑нїи си́ми:

<red>Р</red>а́дꙋйсѧ, сто́лпе непоколеби́мый а҆пⷭ҇льскихъ преда́нїй: ра́дꙋйсѧ, мечꙋ̀ ѻ҆бою́дꙋ острый, є҆́рєси посѣка́ѧй. Ра́дꙋйсѧ, правосла́вїѧ наста́вниче, всѣ́хъ поꙋча́вый трⷪ҇ческомꙋ поклоне́нїю: ра́дꙋйсѧ, є҆ретїкѡ́въ противобо́рче, бо́дреннѡ стоѧ́вый на стра́жѣ ст҃ы́ѧ хрⷭ҇то́вы цр҃кве. Ра́дꙋйсѧ, вдо́въ и҆ сирѡ́тъ ми́лостивый пита́телю: ра́дꙋйсѧ, ѡ҆би́димыхъ и҆ гони́мыхъ нелицепрїѧ́тный предста́телю.

<red>Р</red>а́дꙋйсѧ, ст҃и́телю пе́тре, вели́кїй чꙋдотво́рче!
