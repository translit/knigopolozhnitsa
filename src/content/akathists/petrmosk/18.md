---
title: "І҆́косъ ѳ҃"
navigation:
  key: akathists-petrmosk-18
  title: "І҆́косъ ѳ҃"
  parent: akathists-petrmosk
  order: 18
type: "akathist"
---

## І҆́косъ ѳ҃:

<red>В</red>иті́и любомꙋ́дрїи прославлѧ́ютъ сла́вныхъ мі́ра сегѡ̀ дѣѧ̑нїѧ, мы́ же твои́мъ житїе́мъ честны́мъ красꙋ́емсѧ, ст҃и́телю бж҃їй, и҆ прославлѧ́емъ преставле́нїе твоѐ ст҃о́е и҆ мнѡ́гаѧ чꙋдеса̀, тобо́ю содѣ̑ѧннаѧ и҆ содѣва́ємаѧ ѿ ро́да въ ро́дъ: вои́стинꙋ бо не вотщѐ чꙋдотво́рецъ и҆менꙋ́ешисѧ, пребл҃же́нне, и҆ досто́йнѡ слы́шиши хвалє́бныѧ пѣ̑сни такѡвы́ѧ:

<red>Р</red>а́дꙋйсѧ, въ мл҃твѣ ѹ҆серднѣй дꙋ́хъ тво́й бг҃ꙋ преда́вый: ра́дꙋйсѧ, погребе́нїемъ честны́мъ ѿ вели́кагѡ кнѧ́зѧ і҆ѡа́нна почте́нный. Ра́дꙋйсѧ, во хра́мѣ бг҃омт҃ри ѹ҆ ст҃а́гѡ же́ртвенника положе́нный: ра́дꙋйсѧ, видѣ́нїемъ ди́внымъ, невѣ́ровавшаго въ свѧ́тость твою̀, въ вѣ́рꙋ ѡ҆брати́вый. Ра́дꙋйсѧ, со ѻ҆дра̀ погреба́льнагѡ бл҃гословлѧ́ющий па́ствꙋ твою̀ ви́дѣнъ бы́вый: ра́дꙋйсѧ, во гро́бѣ тобо́ю ѹ҆гото́ванномъ, ми́рнѡ почи́вый.

<red>Р</red>а́дꙋйсѧ, ст҃и́телю пе́тре, вели́кїй чꙋдотво́рче!
