---
title: "Конда́къ ѕ҃"
navigation:
  key: akathists-petrmosk-11
  title: "Конда́къ ѕ҃"
  parent: akathists-petrmosk
  order: 11
type: "akathist"
---

## Конда́къ ѕ҃:

<red>П</red>роповѣ́далъ є҆сѝ па́ствѣ твое́й неле́стное є҆ѵⷢ҇льское ѹ҆че́нїе, ст҃и́телю приснопа́мѧтне, и҆ всѣ́хъ ѹ҆чи́лъ є҆сѝ ми́ръ и҆мѣ́ти междꙋ̀ собо́ю: ми́ра люби́тель бы́въ, враждова́вшихъ на тѧ̀ въ любо́вь приве́лъ є҆сѝ кро́тостїю и҆ неѕло́бїемъ твои́мъ, ꙗ҆́кѡ все́й па́ствѣ твое́й ра́доватисѧ ѡ҆ тебѣ̀, и҆ хвале́бнѡ взыва́ти ко гдⷭ҇ꙋ: <red>А҆</red>ллилꙋ́їа.
