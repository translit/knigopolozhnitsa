---
title: "І҆́косъ д҃"
navigation:
  key: akathists-petrmosk-8
  title: "І҆́косъ д҃"
  parent: akathists-petrmosk
  order: 8
type: "akathist"
---

## І҆́косъ д҃:

<red>С</red>лы́шавше лю́дїе бл҃гочести́вїи ѡ҆ твои́хъ добродѣ́телѣхъ, пе́тре прпⷣбне, прихожда́хꙋ къ тебѣ̀, бл҃гослове́нїѧ и҆ моли́твъ ѿ тебѣ̀ и҆́щꙋще, и҆́хже любе́знѡ прїима́лъ є҆сѝ, и҆ ѡ҆би́тель и҆́ноческꙋю на рѣцѣ̀ ра́тѣ ѹ҆стро́илъ є҆сѝ, въ не́й же сп҃со́шасѧ мно́зи твои́мъ наставле́нїемъ бг҃омꙋ́дрымъ. Тѣ́мже, ꙗ҆́кѡ сотвори́вшагѡ и҆ наꙋчи́вшагѡ, ѹ҆бл҃жа́емъ тѧ̀ и҆ глаго́лемъ:

<red>Р</red>а́дꙋйсѧ, непопꙋсти́вый поги́бнꙋти бг҃омъ врꙋчє́ннымъ тебѣ̀ ѻ҆вца́мъ: ра́дꙋйсѧ, ѹ҆строи́телю бл҃гоискꙋ́сный ѡ҆бщежи́тїѧ и҆́ноческагѡ. Ра́дꙋйсѧ, ѹ҆чи́телю пресла́дкїй бл҃гоче́стїю хрⷭ҇тїа́нскомꙋ: ра́дꙋйсѧ, возше́дый на высотꙋ̀ соверше́нства дꙋхо́внагѡ. Ра́дꙋйсѧ, дости́гнꙋвый глꙋбины̀ смире́нїѧ хрⷭ҇тїа́нскагѡ.

<red>Р</red>а́дꙋйсѧ, ст҃и́телю пе́тре, вели́кїй чꙋдотво́рче!
