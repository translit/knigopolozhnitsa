---
title: "Конда́къ д҃"
navigation:
  key: akathists-petrmosk-7
  title: "Конда́къ д҃"
  parent: akathists-petrmosk
  order: 7
type: "akathist"
---

## Конда́къ д҃:

<red>Б</red>ꙋ́ри страсте́й и҆збѣжа́въ, ѻ҆́ч҃е пе́тре, къ ти́хомꙋ приста́нищꙋ безмо́лвїѧ кора́бль дꙋшѝ твоеѧ̀ напра́вилъ є҆сѝ, и҆ съ бл҃гослове́нїѧ настоѧ́телѧ твоегѡ̀, въ мѣ́стѣ безмо́лвнѣмъ, на рѣцѣ̀ ра́тѣ, посели́лсѧ є҆сѝ, да є҆ди́нъ є҆ди́номꙋ бг҃ꙋ порабо́таеши въ постѣ̀ и҆ моли́твѣ, воспѣва́ѧ є҆мꙋ̀ немо́лчнꙋю пѣ́снь хвалы̀: <red>А҆</red>ллилꙋ́їа.
