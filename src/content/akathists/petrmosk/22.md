---
title: "І҆́косъ а҃і"
navigation:
  key: akathists-petrmosk-22
  title: "І҆́косъ а҃і"
  parent: akathists-petrmosk
  order: 22
type: "akathist"
---

## І҆́косъ а҃і:

<red>С</red>вѣтопода́тельный свѣти́льникъ бж҃їѧ блгⷣти, вои́стинꙋ ꙗ҆влѧ́ешисѧ и҆ по сме́рти, пе́тре чꙋдотво́рче: тѣ́мже, сїѧ́нїемъ чꙋде́съ твои́хъ ѡ҆зарѧ́еми, съ любо́вїю чевствꙋ́емъ ст҃ꙋ́ю па́мѧть, ꙗ҆́кѡ торжество̀ вѣ́ры и҆ бл҃гоче́стїѧ, и҆ ѿ ѹ҆се́рдїѧ на́шегѡ прино́симъ тѝ пѣ̑нїѧ такѡва́ѧ:

<red>Р</red>а́дꙋйсѧ, а҆пⷭ҇лѡвъ во бл҃говѣ́стїи хрⷭ҇то́вѣ не лѣ́ностный подража́телю: ра́дꙋйсѧ, пе́рвагѡ і҆ера́рха мїхаи́ла досто́йный прїе́мниче. Ра́дꙋйсѧ, прее́мникѡмъ твои̑мъ во ст҃и́тельствѣ до́брый споспѣ́шниче: ра́дꙋйсѧ, ѡ҆ всѣ́хъ лю́дехъ рѡссі́йскихъ ѹ҆се́рдный мл҃твенниче. Ра́дꙋйсѧ, пра́вило вѣ́ры и҆́стинныѧ и҆ ѡ҆́бразе кро́тости дꙋхо́вныѧ: ра́дꙋйсѧ, врачꙋ̀ безме́здный и҆ цѣле́бниче бл҃госострада́тельный.

<red>Р</red>а́дꙋйсѧ, ст҃и́телю пе́тре, вели́кїй чꙋдотво́рче!
