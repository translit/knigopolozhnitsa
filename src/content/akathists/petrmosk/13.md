---
title: "Конда́къ з҃"
navigation:
  key: akathists-petrmosk-13
  title: "Конда́къ з҃"
  parent: akathists-petrmosk
  order: 13
type: "akathist"
---

## Конда́къ з҃:

<red>Х</red>отѧ̀ вра́гъ сп҃се́нїѧ человѣ́ческагѡ нарꙋ́шити ми́ръ дꙋшѝ твоеѧ̀, ст҃и́телю бг҃оꙋго́дне, воздви́же на тѧ̀ клеветника̀ ло́жнагѡ, тверска́гѡ є҆пі́скопа а҆ндре́а, глаго́лавшагѡ на тѧ̀ првⷣнагѡ беззако́нїе. Ѡ҆ба́че пра́вда твоѧ̀, ꙗ҆́кѡ со́лнце въ полꙋ́дне, возсїѧ̀ на собо́рѣ, клеветни́къ же ѕло́бный посра́мленъ бы́сть, и҆ досто́йное по дѣ́ломъ свои́мъ полꙋчѝ, ты̀ же бл҃года́рственнѡ взыва́лъ є҆сѝ ко гдⷭ҇ꙋ: <red>А҆</red>ллилꙋ́їа.
