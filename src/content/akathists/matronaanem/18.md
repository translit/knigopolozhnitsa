---
title: "І҆́косъ ѳ҃"
navigation:
  key: akathists-matronaanem-18
  title: "І҆́косъ ѳ҃"
  parent: akathists-matronaanem
  order: 18
type: "akathist"
---

## І҆́косъ ѳ҃:

<red>В</red>сѐ житїѐ твоѐ, достобл҃же́ннаѧ ма́ти матрѡ́но, преиспо́лнено проповѣ́данїѧ вѣ́ры, наде́жды и҆ любвѐ, ꙗ҆́же къ бг҃ꙋ и҆ бли́жнимъ: ты́ бо стра́ждꙋщи по во́ли бж҃їей, ꙗ҆́кѡ вѣ́рнꙋ зижди́телю, дꙋ́шꙋ твою̀ предала̀ є҆сѝ во бл҃готворе́нїе. Сегѡ̀ ра́ди прїимѝ ѿ на́съ приноси́мое тѝ ны́нѣ пѣснопѣ́нїе:

<red>Р</red>а́дꙋйсѧ, вѣ́рное ча́до цр҃кве правосла́вныѧ. Ра́дꙋйсѧ, въ броню̀ вѣ́ры и҆ любвѐ ѡ҆бо́лкшаѧсѧ. Ра́дꙋйсѧ, непрело́жнѣ за гдⷭ҇ѣмъ послѣ́довавшаѧ. Ра́дꙋйсѧ, чистотꙋ̀ вѣ́ры сохрани́вшаѧ. Ра́дꙋйсѧ, смѧте́нныхъ наставлѧ́вшаѧ въ правосла́вїи. Ра́дꙋйсѧ, ѡ҆блича́вшаѧ ѿпа́вшихъ ѿ цр҃кве. Ра́дꙋйсѧ, хранѧ́щаѧ ѿ па́гꙋбныхъ раско́ловъ ча́да бж҃їѧ. Ра́дꙋйсѧ, скорбѧ́щаѧ ѡ҆б̾ ѹ҆клони́вшихсѧ вѣ́ры пра́выѧ. Ра́дꙋйсѧ, безприкла́дный и҆сто́чниче вѣ́ры, наде́жды и҆ любвѐ. Ра́дꙋйсѧ, и҆́стины немо́лчное проповѣ́данїе. Ра́дꙋйсѧ, немощны́ѧ въ вѣ́рѣ застꙋпа́ющаѧ. Ра́дꙋйсѧ, малодꙋ́шныѧ съ любо́вїю ѹ҆тѣша́ющаѧ.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
