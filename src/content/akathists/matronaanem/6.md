---
title: "І҆́косъ г҃"
navigation:
  key: akathists-matronaanem-6
  title: "І҆́косъ г҃"
  parent: akathists-matronaanem
  order: 6
type: "akathist"
---

## І҆́косъ г҃:

<red>И҆</red>мꙋ́щи ѿ седмѝ лѣ́тъ ѡ҆́чи слѣ́пе, слє́зы мнѡ́ги пролила̀ є҆сѝ, ѿ ма́тере бїе́нїѧ терпѧ́щи, и҆ сѐ, ꙗ҆ви́сѧ тѝ сама̀ пречⷭ҇таѧ, є҆гда́ же ма́тери сїѐ рекла̀ є҆сѝ, та̀ па́ки всꙋ́е ѕлѣ̀ бїѧ́ше тѧ̀, ѻ҆ба́че три́щи бцⷣа ꙗ҆влѧ́шесѧ, ѡ҆ста́вивши тебѣ̀ рꙋкописа́нїе ѹ҆тѣ́шительное. Тебѣ́ же ѿто́лѣ въ разслабле́нїи лежа́щей и҆ не ѡ҆ѕло́бленнѣй, со слеза́ми прино́симъ такѡва́ѧ:

<red>Р</red>а́дꙋйсѧ, бѣды̀ ѿ сро́дникъ терпѣ́вшаѧ. Ра́дꙋйсѧ, въ молча́нїи ско́рби поне́сшаѧ. Ра́дꙋйсѧ, и҆здѣ́тска возлюби́вшаѧ бг҃а ꙗ҆́кѡ ѻ҆тца̀. Ра́дꙋйсѧ, ѹ҆пова́вшаѧ въ напа́стѣхъ на тогѡ̀ є҆ди́нагѡ. Ра́дꙋйсѧ, многосле́зныѧ моли́твы къ бг҃ꙋ пролїѧ́вшаѧ. Ра́дꙋйсѧ, мно́ги скѡ́рби ѿ ма́тере твоеѧ̀ претерпѣ́вшаѧ. Ра́дꙋйсѧ, ѻ҆трокови́це, ѿ мт҃ре бж҃їѧ возлю́бленнаѧ. Ра́дꙋйсѧ, под̾ покро́вомъ ми́лости є҆ѧ̀ ѹ҆тѣ́шеннаѧ. Ра́дꙋйсѧ, показа́вшаѧ ѻ҆́бразъ кро́тости и҆ неѕло́бїѧ. Ра́дꙋйсѧ, поревнова́вшаѧ смире́нїю хрⷭ҇то́вꙋ. Ра́дꙋйсѧ, ꙗ҆́кѡ въ тебѣ̀ вѣ́ра и҆ любы̀ ꙗ҆влѧ́ютсѧ. Ра́дꙋйсѧ, ꙗ҆́кѡ житїѐ твоѐ по бз҃ѣ прославлѧ́етсѧ.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
