---
title: "І҆́косъ ѕ҃"
navigation:
  key: akathists-matronaanem-12
  title: "І҆́косъ ѕ҃"
  parent: akathists-matronaanem
  order: 12
type: "akathist"
---

## І҆́косъ ѕ҃:

<red>В</red>озлюби́вши ѻ҆би́тель дивѣ́евскꙋю, ѕѣлѡ̀ почита́ла є҆сѝ бл҃же́ннꙋю мр҃і́ю, та́мо пребыва́ющꙋю, и҆ съ не́ю сꙋ́щи во ѡ҆бще́нїи дꙋхо́внемъ, моли́твꙋ вкꙋ́пѣ твори́ла є҆сѝ. И та́ко мно́гїѧ недꙋ́жныѧ и҆ стра́ждꙋщїѧ ѿ дꙋ́хъ нечи́стыхъ ва́шими моли́твами и҆сцѣлѧ́юще, на пꙋ́ть покаѧ́нїѧ наставлѧ́ли є҆стѐ. Мы́ же бг҃а, ди́внагѡ во ст҃ы́хъ свои́хъ, восхвалѧ́юще, прино́симъ тѝ такѡва́ѧ:

<red>Р</red>а́дꙋйсѧ, и҆змла́да бл҃года́ти бж҃їѧ и҆спо́лненнаѧ. Ра́дꙋйсѧ, да́ры дх҃а ст҃а́го ѡ҆богаще́ннаѧ. Ра́дꙋйсѧ, премꙋ́дрость и҆ ра́зꙋмъ ѿ бг҃а прїѧ́вшаѧ. Ра́дꙋйсѧ, твои́ми ѹ҆че́ньми во сп҃се́нїе назида́вшаѧ. Ра́дꙋйсѧ, ѿ бг҃а свы́ше наꙋче́ннаѧ. Ра́дꙋйсѧ, па́че кни́жныхъ просвѣще́ннаѧ. Ра́дꙋйсѧ, подава́вшаѧ совѣ́тъ бл҃гі́й во и҆справле́нїе. Ра́дꙋйсѧ, направлѧ́вшаѧ ѿ вѣ́чныѧ поги́бели ко сп҃се́нїю. Ра́дꙋйсѧ, пребыва́вшаѧ съ бл҃же́нною мр҃і́ею въ дꙋхо́внѣмъ ѡ҆бще́нїи. Ра́дꙋйсѧ, посыла́вшаѧ бѣ́сныхъ мно́гихъ къ не́й за и҆сцѣле́нїемъ. Ра́дꙋйсѧ, на землѝ сподо́бльшаѧсѧ слы́шати пѣ́нїе нбⷭ҇ное. Ра́дꙋйсѧ, ꙗ҆́кѡ ны́нѣ на нб҃сѣ́хъ гдⷭ҇ꙋ воспѣва́еши со а҆́гг҃лы.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
