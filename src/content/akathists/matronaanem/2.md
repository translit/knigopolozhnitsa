---
title: "І҆́косъ а҃"
navigation:
  key: akathists-matronaanem-2
  title: "І҆́косъ а҃"
  parent: akathists-matronaanem
  order: 2
type: "akathist"
---

## І҆́косъ а҃:

<red>А҆́</red>гг҃льски пожи́вши, бл҃же́ннаѧ матрѡ́но, тѣлесѐ страда́нїемъ дꙋ́шꙋ твою̀ ѹ҆бѣли́ла є҆сѝ и҆ нбⷭ҇ныѧ ра́дости прича́стница бы́ти сподо́биласѧ є҆сѝ. И҆ ны́нѣ, пребыва́ющи во црⷭ҇твїи нбⷭ҇нѣмъ вкꙋ́пѣ съ ли́ки а҆́гг҃лъ и҆ всѣ́хъ ст҃ы́хъ, непреста́ннѡ мо́лишисѧ за ны̀, со ѹ҆миле́нїемъ пою́щихъ тѝ такѡва́ѧ:

<red>Р</red>а́дꙋйсѧ, землѝ рѧза́нскїѧ похвалѡ̀. Ра́дꙋйсѧ, страны̀ рꙋ́сскїѧ моли́твеннице но́ваѧ. Ра́дꙋйсѧ, бг҃ꙋ житїе́мъ твои́мъ ѹ҆годи́вшаѧ. Ра́дꙋйсѧ, терпѣ́нїемъ мно́земъ дꙋ́шꙋ ѹ҆бѣли́вшаѧ. Ра́дꙋйсѧ, страда́нїемъ ѹ҆краше́ннаѧ. Ра́дꙋйсѧ, вѣнце́мъ сла́вы ѿ бг҃а ѹ҆вѣнча́ннаѧ. Ра́дꙋйсѧ, съ дерзнове́нїемъ ко гдⷭ҇ꙋ молѧ́щаѧсѧ. Ра́дꙋйсѧ, на землѝ прославлѧ́емаѧ. Ра́дꙋйсѧ, ꙗ҆́кѡ ны́нѣ пред̾ цр҃е́мъ царе́й предстои́ши. Ра́дꙋйсѧ, ꙗ҆́кѡ чтꙋ́щихъ тѧ̀ пред̾ бг҃омъ помина́еши. Ра́дꙋйсѧ, со все́ми ст҃ы́ми на нб҃сѝ пребыва́ющаѧ. Ра́дꙋйсѧ, ѡ҆ прославлѧ́ющихъ тѧ̀ бг҃а молѧ́щаѧ.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
