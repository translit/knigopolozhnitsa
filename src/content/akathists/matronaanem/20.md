---
title: "І҆́косъ і҃"
navigation:
  key: akathists-matronaanem-20
  title: "І҆́косъ і҃"
  parent: akathists-matronaanem
  order: 20
type: "akathist"
---

## І҆́косъ і҃:

<red>Л</red>ю́дїе неразꙋ́мнїи, грѣхо́мъ ѹ҆ѧ́звленнїи и҆ не хотѧ́щїи къ бг҃ꙋ ѡ҆брати́тисѧ, да и҆сцѣли́тъ и҆̀хъ, возскрежета́ша на тѧ̀, бл҃же́ннаѧ матрѡ́но, и҆ ѕлосовѣ́тїе сотвори́вше, и҆згна́ша тѧ̀ и҆з̾ ве́си своеѧ̀. Человѣ́къ же тѧжкосе́рдый, и҆́же и҆знесе́ тѧ, въ наказа́нїе ѕлострада́ѧ, ка́ѧсѧ, и҆́здше, занѐ бг҃ъ порꙋга́емъ не быва́етъ. Мы́ же, ви́дѧще всѧ̀ бы́вшаѧ, въ стра́сѣ бж҃їемъ взыва́емъ тѝ:

<red>Р</red>а́дꙋйсѧ, милосе́рдїю хрⷭ҇то́вꙋ подража́вшаѧ. Ра́дꙋйсѧ, безме́здно цѣльбы̀ лю́демъ подава́вшаѧ. Ра́дꙋйсѧ, гра́де, верхꙋ̀ го́ры стоѧ́й. Ра́дꙋйсѧ, свѣ́те любвѐ бж҃їѧ, всѣ́хъ ѡ҆сїѧва́ѧй. Ра́дꙋйсѧ, за и҆́мѧ хрⷭ҇то́во хꙋли́маѧ. Ра́дꙋйсѧ, гони́маѧ за вѣ́рꙋ бж҃їю. Ра́дꙋйсѧ, лю́демъ въ нꙋ́ждахъ бл҃готвори́вшаѧ. Ра́дꙋйсѧ, ѕла́ѧ возбл҃га́ѧ прїи́мшаѧ. Ра́дꙋйсѧ, пра́вды ра́ди и҆згна́ннаѧ. Ра́дꙋйсѧ, ѡ҆ и҆згонѧ́ющихъ тѧ̀ моли́вшаѧсѧ. Ра́дꙋйсѧ и҆ весели́сѧ, на по́двигъ бг҃омъ бл҃гослове́ннаѧ. Ра́дꙋйсѧ, ꙗ҆́кѡ мзда̀ твоѧ̀ мно́га на нб҃сѣ́хъ.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
