---
title: "І҆́косъ в҃і"
navigation:
  key: akathists-matronaanem-24
  title: "І҆́косъ в҃і"
  parent: akathists-matronaanem
  order: 24
type: "akathist"
---

## І҆́косъ в҃і:

<red>П</red>ою́ще по бз҃ѣ подви́жническое твоѐ житїѐ, достохва́льнаѧ ма́ти матрѡ́но, не вѣ́мы, гдѣ̀ погребе́на є҆сѝ, но и҆́стиннѡ вѣ́мы, ꙗ҆́кѡ бл҃же́ннагѡ ѹ҆покое́нїѧ въ бз҃ѣ сподо́бльшаѧсѧ, въ црⷭ҇твѣ є҆гѡ̀ пребыва́еши и҆ всѣ̑мъ призыва́ющимъ тѧ̀ по́мощь ско́рꙋю подае́ши. Мы́ же бг҃а, просла́вльшагѡ тѧ̀, бл҃годарѧ́ще, пѣ́нїе серде́чное прино́симъ тѝ:

<red>Р</red>а́дꙋйсѧ, возне́сшаѧсѧ ѹ҆мо́мъ свои́мъ ко гдⷭ҇ꙋ. Ра́дꙋйсѧ, въ не́мощи стѧжа́вшаѧ высотꙋ̀ дꙋхо́внꙋю. Ра́дꙋйсѧ, за ве́сь мі́ръ съ ѹ҆се́рдїемъ молѧ́щаѧсѧ. Ра́дꙋйсѧ, ла́стовице бл҃гоглаго́ливаѧ. Ра́дꙋйсѧ, ꙗ҆́кѡ не скры́ла є҆сѝ тала́нтъ бг҃омъ да́нный. Ра́дꙋйсѧ, ѡ҆брѣ́тшаѧ би́серъ многоцѣ́нный. Ра́дꙋйсѧ, вѣ́ры зе́рно горꙋ́шнѡ въ себѣ̀ возрасти́вшаѧ. Ра́дꙋйсѧ, пшени́це, мно́гъ пло́дъ прине́сшаѧ. Ра́дꙋйсѧ, мꙋ́драѧ дѣ́во, є҆ѧ́же свѣти́льникъ не ѹ҆гаса́етъ. Ра́дꙋйсѧ, ꙗ҆́кѡ и҆́мѧ твоѐ написа́сѧ въ кни́зѣ жи́зни. Ра́дꙋйсѧ, ꙗ҆́кѡ на всѧ́къ де́нь ѡ҆болче́на бѣ̀ въ ѻ҆дѣѧ́нїе бра́чное. Ра́дꙋйсѧ, на пи́ръ къ нбⷭ҇номꙋ женихꙋ̀ и҆збра́ннаѧ.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
