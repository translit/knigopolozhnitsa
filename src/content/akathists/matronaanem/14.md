---
title: "І҆́косъ з҃"
navigation:
  key: akathists-matronaanem-14
  title: "І҆́косъ з҃"
  parent: akathists-matronaanem
  order: 14
type: "akathist"
---

## І҆́косъ з҃:

<red>И҆</red>мꙋ́щи ѡ҆́гнь любвѐ ко гдⷭ҇ꙋ въ се́рдцѣ свое́мъ, по́двигꙋ прпⷣбныхъ ѻ҆тцє́въ поревнова́ла є҆сѝ, бл҃же́ннаѧ, непреста́ннѡ ѹ҆мерщвлѧ́ющи пло́ть свою̀ хла́домъ, бдѣ́нїемъ и҆ поще́нїемъ. Мы́ же, немощні́и, ѹ҆бл҃жа́юще тѧ̀, зове́мъ тебѣ̀ си́це:

<red>Р</red>а́дꙋйсѧ, ѿ ю҆́ности возлюби́вшаѧ нищетꙋ̀ дꙋхо́внꙋю. Ра́дꙋйсѧ, дꙋ́хъ тво́й ѡ҆крили́вшаѧ та́йною моли́твою. Ра́дꙋйсѧ, бл҃го́е и҆́го хрⷭ҇то́во на сѧ̀ взе́мшаѧ. Ра́дꙋйсѧ, бре́мѧ є҆гѡ̀ съ ра́достїю поне́сшаѧ. Ра́дꙋйсѧ, любо́вїю бж҃їею возжже́ннаѧ свѣщѐ. Ра́дꙋйсѧ, прпⷣбныхъ ѻ҆тцє́въ подража́тельнице. Ра́дꙋйсѧ, мра́зъ со бл҃годꙋ́шїемъ претерпѣва́вшаѧ. Ра́дꙋйсѧ, посто́мъ твои́мъ дꙋ́хъ немощны́хъ ѹ҆крѣплѧ́вшаѧ. Ра́дꙋйсѧ, лꙋча́ми ст҃а́гѡ дх҃а ѡ҆заре́ннаѧ. Ра́дꙋйсѧ, преиспо́лненнаѧ ми́лости къ бли́жнимъ и҆ сострада́нїѧ. Ра́дꙋйсѧ, бѣ́дствꙋющимъ на по́мощь ѹ҆скорѧ́ющаѧ. Ра́дꙋйсѧ, въ ра́дость претворѧ́ющаѧ печа́ль скорбѧ́щихъ.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
