---
title: "Мл҃тва ѡ҆ дарова́нїи ча́дъ"
navigation:
  key: akathists-matronaanem-27
  title: "Мл҃тва ѡ҆ дарова́нїи ча́дъ"
  parent: akathists-matronaanem
  order: 27
type: "akathist"
---

## Мл҃тва ѡ҆ дарова́нїи ча́дъ:

<versal>Ѽ</versal> бл҃же́ннаѧ ма́ти матрѡ́но, къ твоемꙋ̀ предста́тельствꙋ прибѣга́емъ и҆ тебѣ̀ сле́знѡ мо́лимъ, ꙗ҆́кѡ и҆мꙋ́щꙋю ве́лїе дерзнове́нїе ко гдⷭ҇ꙋ, проле́й те́плꙋю моли́твꙋ ѡ҆ рабѣ́хъ твои́хъ, въ ско́рби дꙋше́внѣй пребыва́ющихъ и҆ по́мощи ѿ тебє̀ просѧ́щихъ. и҆́стиннѡ бо сло́во гдⷭ҇не: проси́те и҆ да́стсѧ ва́мъ, и҆ па́ки: ꙗ҆́кѡ а҆́ще два̀ ѿ ва́съ совѣща́ета на землѝ ѡ҆ всѧ́кой ве́щи, є҆ѧ́же а҆́ще проси́та, бꙋ́детъ и҆́ма ѿ ѻ҆тца̀ моегѡ̀, и҆́же на нб҃сѣ́хъ. Ѹ҆слы́ши ѹ҆́бо воздыха́нїѧ на́ша и҆ донесѝ ѧ҆̀ ко престо́лꙋ влⷣчню, и҆дѣ́же ты̀ предстои́ши, вѣ́мы, ꙗ҆́кѡ мно́гѡ мо́жетъ пред̾ бг҃омъ моли́тва пра́ведника. Да не до конца̀ забꙋ́детъ на́съ гдⷭ҇ь, но при́зритъ съ высоты̀ нбⷭ҇ныѧ на ско́рбь рабѡ́въ свои́хъ и҆ пло́дъ чре́ва на поле́зное да́рꙋетъ. Вои́стинꙋ, бг҃ъ и҆дѣ́же хо́щетъ побѣжда́етсѧ є҆стества̀ чи́нъ, твори́тъ бо є҆ли́ка хо́щетъ: ꙗ҆́кѡ сотворѝ гдⷭ҇ь а҆враа́мꙋ и҆ са́ррѣ, заха́рїи и҆ є҆лїсаве́тѣ, і҆ѡаки́мꙋ и҆ а҆́ннѣ, съ ни́миже молѝ, та́кѡ да сотвори́тъ гдⷭ҇ь бг҃ъ и҆ на́мъ по ми́лости свое́й и҆ неизрече́нномꙋ чл҃вѣколю́бїю. Бꙋ́ди и҆́мѧ гдⷭ҇не бл҃гослове́ннѡ ѿ ны́нѣ и҆ до вѣ́ка. <red>А҆</red>ми́нь.
