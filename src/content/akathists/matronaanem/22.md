---
title: "І҆́косъ а҃і"
navigation:
  key: akathists-matronaanem-22
  title: "І҆́косъ а҃і"
  parent: akathists-matronaanem
  order: 22
type: "akathist"
---

## І҆́косъ а҃і:

<red>А҆́</red>ще и҆ не до сме́рти пострада́ла є҆сѝ, бл҃же́ннаѧ матрѡ́но, но и҆сповѣ́дничествомъ вѣ́ры ѹ҆кра́сившисѧ, вѣне́цъ сла́вы ѿ бг҃а прїѧ́ла є҆сѝ. Ны́нѣ же съ лико́мъ новомꙋ́чениковъ и҆ и҆сповѣ́дниковъ рꙋ́сскихъ соꙋвѣнча́ннѡ пребыва́еши и҆ за ча̑да бж҃їѧ те́плѣ предста́тельствꙋеши. Мы́ же, крѣ́постїю дꙋ́ха твоегѡ̀ ѹ҆твержда́емїи, воспѣва́емъ тѝ такѡва́ѧ:

<red>Р</red>а́дꙋйсѧ, ѹ҆́зъ темни́чныхъ не ѹ҆страши́вшаѧсѧ. Ра́дꙋйсѧ, страсте́мъ хрⷭ҇то́вымъ прїобщи́вшаѧсѧ. Ра́дꙋйсѧ, ра́достїю почита́вшаѧ гоне́нїѧ за вѣ́рꙋ. Ра́дꙋйсѧ, посрами́вшаѧ си́льныхъ мі́ра не́мощїю свое́ю. Ра́дꙋйсѧ, прїи́мшаѧ заточе́нїе црⷭ҇твїѧ ра́ди бж҃їѧ. Ра́дꙋйсѧ, ꙗ҆́кѡ та́мо сло́во гдⷭ҇не не престава́ше проповѣ́дати. Ра́дꙋйсѧ, въ ско́рбѣхъ лю́тѣхъ не ѹ҆ныва́вшаѧ. Ра́дꙋйсѧ, и҆скꙋше́нїѧ мꙋ́жески терпѣ́вшаѧ. Ра́дꙋйсѧ, и҆сповѣ́данїемъ вѣ́ры ѹ҆краше́ннаѧ. Ра́дꙋйсѧ, съ мꙋ́ченики соꙋвѣнча́ннаѧ. Ра́дꙋйсѧ, не ѹ҆боѧ́вшаѧсѧ ѿ ѹ҆бива́ющихъ тѣ́ло. Ра́дꙋйсѧ, ны́нѣ за скѡ́рби ѕѣлѡ̀ ѹ҆тѣ́шеннаѧ.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
