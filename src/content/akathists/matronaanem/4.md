---
title: "І҆́косъ в҃"
navigation:
  key: akathists-matronaanem-4
  title: "І҆́косъ в҃"
  parent: akathists-matronaanem
  order: 4
type: "akathist"
---

## І҆́косъ в҃:

<red>Р</red>азꙋмѣ́юще бж҃їе и҆зволе́нїе, ѿ ю҆́ности гдⷭ҇ꙋ врꙋчи́ла є҆сѝ себѣ̀, и҆ взе́мши сво́й кре́стъ болѣ́зней тѣле́сныхъ, ꙗ҆́кѡ ѿ рꙋ́кꙋ Сама́го хрⷭ҇та̀, чрез̾ всѐ житїѐ твоѐ невозвра́тнѡ томꙋ̀ послѣ́довала є҆сѝ. Мы́ же гдⷭ҇а, и҆збра́вшагѡ тѧ̀, прославлѧ́юще, ра́достнѡ вопїе́мъ тѝ:

<red>Р</red>а́дꙋйсѧ, бг҃омъ и҆збра́ннаѧ. Ра́дꙋйсѧ, хрⷭ҇тꙋ̀ ѹ҆невѣ́щеннаѧ. Ра́дꙋйсѧ, се́рдце твоѐ гдⷭ҇еви ѿда́вшаѧ. Ра́дꙋйсѧ, кре́стъ тво́й безро́потнѡ поне́сшаѧ. Ра́дꙋйсѧ, и҆здѣ́тска на гдⷭ҇а ѹ҆пова́вшаѧ. Ра́дꙋйсѧ, ѹ҆стна́ми чи́стыми бг҃ови моли́вшаѧсѧ. Ра́дꙋйсѧ, ѻ҆трокови́це, ѿ бг҃а ѹ҆слы́шаннаѧ. Ра́дꙋйсѧ, въ терпѣ́нїи твое́мъ свы́ше ѹ҆крѣпле́ннаѧ. Ра́дꙋйсѧ, дх҃а ст҃а́гѡ сосꙋ́де ѡ҆чище́нный. Ра́дꙋйсѧ, ꙗ҆́кѡ ѡ҆ тебѣ̀ си́ла бж҃їѧ ꙗ҆влѧ́етсѧ. Ра́дꙋйсѧ, въ не́мощи лежа́щаѧ немѡщны́мъ помо́щнице. Ра́дꙋйсѧ, бж҃їѧ бл҃года́ти цѣльбоно́сный и҆сто́чниче.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
