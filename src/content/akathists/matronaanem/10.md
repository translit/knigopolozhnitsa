---
title: "І҆́косъ є҃"
navigation:
  key: akathists-matronaanem-10
  title: "І҆́косъ є҃"
  parent: akathists-matronaanem
  order: 10
type: "akathist"
---

## І҆́косъ є҃:

<red>С</red>лы́шавше лю́дїе бли́жнїи и҆ да́льнїи ѡ҆ чꙋдесѣ́хъ тобо́ю твори́мыхъ, притека́хꙋ къ тебѣ̀, ꙗ҆́кѡ къ кꙋпѣ́ли сїлѡа́мстѣй, въ болѣ́знѣхъ и҆ ско́рбѣхъ, бѣда́хъ и҆ нꙋ́ждахъ, и҆ никто́же ѿ тебє̀ без̾ ѹ҆тѣше́нїѧ ѿи́де. Ты̀ же, ма́ти матрѡ́но, помога́ющи всѣ́мъ, назида́ла є҆сѝ наипа́че бг҃а бл҃годари́ти. И мы̀, прославлѧ́юще твоѐ смире́нїе, пое́мъ тѝ такѡва́ѧ:

<red>Р</red>а́дꙋйсѧ, бжⷭ҇твеннагѡ дх҃а чи́стое селе́нїе. Ра́дꙋйсѧ, къ бг҃ꙋ стѧжа́вшаѧ ве́лїе дерзнове́нїе. Ра́дꙋйсѧ, по мо́рю жите́йскомꙋ пꙋтеводѧ́щаѧ. Ра́дꙋйсѧ, болѣ́зни тѣле́сныѧ и҆ дꙋше́вныѧ и҆сцѣлѧ́ющаѧ. Ра́дꙋйсѧ, сꙋ́щихъ во страсте́хъ съ кро́тостїю ѡ҆блича́вшаѧ. Ра́дꙋйсѧ, пꙋ́ть смире́нїѧ во сп҃се́нїе на́мъ ѹ҆каза́вшаѧ. Ра́дꙋйсѧ, врачьмѝ ѡ҆ста́вленныхъ ди́вное и҆сцѣле́нїе. Ра́дꙋйсѧ, въ пїѧ́нствѣ ги́бнꙋщихъ ско́рое и҆справле́нїе. Ра́дꙋйсѧ, ꙗ҆́кѡ ѻ҆би́димыхъ ѿ ѕлы́хъ застꙋпа́еши. Ра́дꙋйсѧ, ꙗ҆́кѡ погиба́ющихъ въ бѣ́дствїихъ сп҃са́еши. Ра́дꙋйсѧ, сро́дникъ враждꙋ́ющихъ бл҃го́е примире́нїе. Ра́дꙋйсѧ, съ вѣ́рою прибѣга́ющимъ къ тебѣ̀ при́сное ѹ҆тѣше́нїе.

<red>Р</red>а́дꙋйсѧ, матрѡ́но, въ ско́рбѣхъ и҆ напа́стѣхъ на́мъ помога́ющаѧ.
