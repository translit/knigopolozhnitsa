---
title: "І҆́косъ в҃і"
navigation:
  key: akathists-simeonverh-24
  title: "І҆́косъ в҃і"
  parent: akathists-simeonverh
  order: 24
type: "akathist"
---

## І҆́косъ в҃і:

<red>П</red>ою́ще твоѧ̑ чꙋдеса̀, првⷣный сѷмеѡ́не, вѣ́рою несомнѣ́нною притека́емъ къ многоцѣлє́бнымъ и҆ ст҃ы̑мъ моще́мъ твои̑мъ, и҆ припа́даѧ къ ни́мъ, съ любо́вїю и҆ стра́хомъ лобыза́емъ ѻ҆́ныѧ. Ты́ же, ѡ҆ свѧ́тче бж҃їй! ꙗ҆́кѡ благоꙋтро́бный, принесѝ моле́нїе ко влⷣцѣ, да сподо́битъ на́съ десна́гѡ стоѧ́нїѧ на сꙋдѣ̀ свое́мъ, вопїю́щихъ къ тебѣ̀ сицєва́ѧ:

<red>Р</red>а́дꙋйсѧ, вели́кїй хрⷭ҇то́въ ѹ҆го́дниче: ра́дꙋйсѧ, мл҃твенниче ѹ҆се́рдный ѡ҆ воспѣва́ющихъ тѧ̀. Ра́дꙋйсѧ, бж҃їй и҆збра́нниче, блгⷣтїю дх҃а ст҃а́гѡ прїѡсѣне́нный: ра́дꙋйсѧ, првⷣниче, возвесели́выйсѧ ѡ҆ гдⷭ҇ѣ. Ра́дꙋйсѧ, ꙗ҆́кѡ мзда̀ твоѧ̀ мно́га на нб҃сѣ́хъ: ра́дꙋйсѧ, предста́телю на́шъ ско́рый и҆ те́плый. Ра́дꙋйсѧ, хода́таю неꙋсы́пный ѡ҆ на́съ пред̾ бг҃омъ: ра́дꙋйсѧ, и҆́го благо́е и҆ бре́мѧ ле́гкое понесы́й. Ра́дꙋйсѧ, за трꙋды̀ твоѧ̑ и҆ по́двиги на землѝ, вѣ́чное ѹ҆покое́нїе ѡ҆брѣты́й на нб҃сѝ: ра́дꙋйсѧ, ꙗ҆́кѡ вре́менныхъ и҆ вѣ́чныхъ бла̑гъ ѿ бг҃а на́мъ при́снѡ про́сиши. Ра́дꙋйсѧ, ѡ҆ ка́ющихсѧ спорꙋ́чниче пред̾ бг҃омъ: ра́дꙋйсѧ, кади́ло бл҃гово́нное, ѡ҆благоꙋха́ющее чтꙋ́щихъ тѧ̀.

<red>Р</red>а́дꙋйсѧ, сѷмеѡ́не, чꙋдотво́рче преди́вный.
