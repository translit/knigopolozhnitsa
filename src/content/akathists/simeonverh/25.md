---
title: "Конда́къ г҃і"
navigation:
  key: akathists-simeonverh-25
  title: "Конда́къ г҃і"
  parent: akathists-simeonverh
  order: 25
type: "akathist"
---

## Конда́къ г҃і:

<red>Ѽ</red> пречꙋ́дный и҆ ми́лостивый но́вый чꙋдотво́рче, првⷣный сѷмеѡ́не! Прїимѝ ны́нѣ ма́лое сїѐ моле́нїе на́ше и҆ принесѝ є҆̀ ко хрⷭ҇тꙋ̀ бг҃ꙋ на́шемꙋ, да сохрани́тъ на́съ ѿ вра̑гъ ви́димыхъ и҆ невиди́мыхъ, ѿ наше́ствїѧ и҆ноплеме́нникъ, ѿ недꙋ́га и҆ гла́да, ѿ всѧ́кїѧ ско́рби и҆ внеза́пныѧ сме́рти и҆ бꙋ́дꙋщагѡ вѣ́чнагѡ мꙋче́нїѧ и҆зба́витъ, мл҃твами твои́ми, всѣ́хъ вопїю́щихъ къ немꙋ̀: <red>А҆</red>ллилꙋ́їа.

<rubric>Се́й конда́къ глаго́ли три́жды.</rubric>

<rubric>И҆ па́ки чте́тсѧ а҃-й і҆́косъ: <incipit><red>А҆́</red>гг҃лъ во пло́ти:</incipit></rubric>

<rubric>И҆ па́ки конда́къ пе́рвый: <incipit><red>И҆</red>збра́нномꙋ и҆ ди́вномꙋ:</incipit></rubric>
