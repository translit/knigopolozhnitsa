---
title: "І҆́косъ і҃"
navigation:
  key: akathists-simeonverh-20
  title: "І҆́косъ і҃"
  parent: akathists-simeonverh
  order: 20
type: "akathist"
---

## І҆́косъ і҃:

<red>С</red>тѣна̀ є҆сѝ ты̀ и҆ покро́въ всѣ̑мъ притека́ющымъ къ тебѣ̀, првⷣный сѷмеѡ́не, и҆́бо гдⷭ҇ь просла́ви тѧ̀, ѹ҆краси́въ нетлѣ́нїемъ и҆ чꙋдесы̀ и҆ приглаша́ти тебѣ̀ наꙋчѝ:

<red>Р</red>а́дꙋйсѧ, сто́лпе непоколеби́мый правосла́вїѧ: ра́дꙋйсѧ, сокро́вище неѡскꙋ́дно мно́гихъ и҆сцѣле́нїй. Ра́дꙋйсѧ, пода́телю просѧ́щымъ ѹ҆ тебѣ̀ ꙗ҆́же на по́льзꙋ: ра́дꙋйсѧ, ѹ҆цѣломꙋ́дривый живꙋ́щыѧ стꙋ́днѡ. Ра́дꙋйсѧ, наказа́телю помраче́нныхъ ѹ҆мо́мъ: ра́дꙋйсѧ, ѹ҆чи́телю смиренномꙋ́дрїѧ и҆ терпѣ́нїѧ. Ра́дꙋйсѧ, ꙗ҆́кѡ въ со́нїихъ ꙗ҆влѧ́ѧсѧ, наꙋча́еши до́бромꙋ житїю̀: ра́дꙋйсѧ, ѕвѣздо̀, чꙋде́снѡ возсїѧ́вшаѧ въ сїби́рстѣй странѣ̀. Ра́дꙋйсѧ, ꙗ҆́кѡ лꙋча́ми чꙋдотворе́нїй твои́хъ просвѣща́еши и҆ далеча́йшыѧ страны̑: ра́дꙋйсѧ, ꙗ҆́кѡ нѣ́когда незна́емъ, ны́нѣ же со сла́вою познава́ешисѧ ѿ всѣ́хъ и҆́щꙋщихъ тѧ̀. Ра́дꙋйсѧ, ꙗ҆́кѡ ры́барь бы́въ, содѣ́лалсѧ є҆сѝ ловце́мъ человѣ́кѡвъ: ра́дꙋйсѧ, ꙗ҆́кѡ хода́тайствомъ твои́мъ къ бг҃ꙋ мꙋ́къ вѣ́чныхъ свобожда́еши на́съ.

<red>Р</red>а́дꙋйсѧ, сѷмеѡ́не, чꙋдотво́рче преди́вный.
