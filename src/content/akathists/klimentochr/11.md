---
title: "Конда́къ ѕ҃"
navigation:
  key: akathists-klimentochr-11
  title: "Конда́къ ѕ҃"
  parent: akathists-klimentochr
  order: 11
type: "akathist"
---

## Конда́къ ѕ҃:

<red>П</red>роповѣ́дникъ велегла́сный є҆ѵⷢ҇лїа въ страна́хъ слове́нскихъ бы́лъ є҆сѝ, ст҃и́телю ѻ҆́ч҃е кли́менте, сегѡ̀ ра́ди мно́зи къ тебѣ̀ ѹ҆стреми́шасѧ, и҆зъ бг҃осло́вствꙋющихъ твои́хъ ѹ҆́стъ дꙋшесп҃си́тельное ѹ҆слы́шати ѹ҆че́нїе хотѧ́ще, и҆ въ до́мы своѧ̑ ко ѡ҆сщ҃е́нїю тѧ̀ призыва́хꙋ, да наꙋчи́ши и҆̀хъ ѹ҆миле́ннѡ пѣ́ти хрⷭ҇то́ви пѣ́снь: <red>А҆</red>ллилꙋ́їа.
