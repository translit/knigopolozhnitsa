---
title: "І҆́косъ и҃"
navigation:
  key: akathists-klimentochr-16
  title: "І҆́косъ и҃"
  parent: akathists-klimentochr
  order: 16
type: "akathist"
---

## І҆́косъ и҃:

<red>В</red>е́сь бл҃говѣ́стїю преизѧ́щнѣ пре́данъ бы́лъ є҆сѝ, ст҃и́телю ѻ҆́ч҃е кли́менте, ѿвсю́дꙋ ѹ҆ч҃ни̑къ мно́жество прїе́млѧ, ꙗ҆́коже древеса̀ садѡ́внаѧ ноже́мъ воспита́нїѧ дꙋ́шы и҆́хъ соверша́ѧ, и҆ глꙋбинꙋ̀ и҆̀мъ писа́нїѧ раскрыва́ѧ, ꙗ҆́кѡ да прїи́меши ѿ всѣ́хъ дꙋхо́вныхъ ча̑дъ твои́хъ ѹ҆бл҃жє́нїѧ сицєва́ѧ:

<red>Р</red>а́дꙋйсѧ, сщ҃е́ннагѡ писа́нїѧ глꙋбинꙋ̀ ѹ҆ѧсни́вый: ра́дꙋйсѧ, та́инство бг҃осло́вїѧ ѹ҆ч҃никѡ́мъ твои̑мъ раскры́вый. Ра́дꙋйсѧ, кѡ́зни є҆́реси латі́нскїѧ препобѣди́вый: ра́дꙋйсѧ, пре́лесть вра́жїю соверше́ннѣ ѹ҆праздни́вый. Ра́дꙋйсѧ, трꙋбо̀ бл҃говѣ́стїѧ гремѧ́щаѧ: ра́дꙋйсѧ, пчело̀, писа́нїй некта́ръ ѻ҆би́льнѣ ссꙋ́щаѧ. Ра́дꙋйсѧ, состави́телю проповѣ́дническихъ поꙋче́нїй: ра́дꙋйсѧ, люби́телю дꙋхо́вныхъ созерца́нїй. Ра́дꙋйсѧ, посредѝ мо́лвъ ѹ҆ч҃тельства безмо́лвїе соблюды́й: ра́дꙋйсѧ, смире́нїе во ѡ҆сно́вꙋ житїѧ̀ положи́вый. Ра́дꙋйсѧ, трꙋды̑ тѧ́жкими самаго̀ себѐ смирѧ́вый: ра́дꙋйсѧ, въ постѣ̀ и҆ мл҃твѣ при́снѡ пребыва́вый.

<red>Р</red>а́дꙋйсѧ, ст҃и́телю ѻ҆́ч҃е кли́менте, ѻ҆́хрїдскїй чꙋдотво́рче, просвѣти́телю равноапⷭ҇льный ꙗ҆зы̑къ слове́нскихъ.
