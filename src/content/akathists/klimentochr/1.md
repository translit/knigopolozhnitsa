---
title: "Конда́къ а҃"
navigation:
  key: akathists-klimentochr-1
  title: "Конда́къ а҃"
  parent: akathists-klimentochr
  order: 1
type: "akathist"
---

## Конда́къ а҃:

<red>В</red>озбра́нный воево́да свѣ́тлыхъ си́лъ безпло́тныхъ и҆збра́ тѧ въ прогони́телѧ тьмы̀ бѣсо́вскїѧ въ страна́хъ слове́нскихъ свѣ́томъ є҆ѵⷢ҇лїа, ст҃и́телю ѻ҆́ч҃е кли́менте. Тѣ́мже ча̑да твоѧ̑ просвѣти́вшесѧ сло́вомъ твои́мъ, похва̑льнаѧ восписꙋ́емъ тѝ зовꙋ́ще:

<red>Р</red>а́дꙋйсѧ, ст҃и́телю ѻ҆́ч҃е кли́менте, ѻ҆́хрїдскїй чꙋдотво́рче, просвѣти́телю равноапⷭ҇льный ꙗ҆зы̑къ слове́нскихъ.
