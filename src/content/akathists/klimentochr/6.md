---
title: "І҆́косъ г҃"
navigation:
  key: akathists-klimentochr-6
  title: "І҆́косъ г҃"
  parent: akathists-klimentochr
  order: 6
type: "akathist"
---

## І҆́косъ г҃:

<red>И҆</red>мѣ́ѧ дх҃а ст҃а́го содѣ́йствꙋюща, въ село̀ нѣ́кое вше́лъ є҆сѝ со спꙋ́тники твои́ми, ст҃и́телю ѻ҆́ч҃е кли́менте, и҆ въ до́мъ нѣ́коегѡ бг҃олю́бца, є҆гѡ́же возлю́бленнаго сы́на, внеза́пꙋ ѹ҆ме́рша, мл҃твою воскр҃си́лъ є҆сѝ. Тѣ́мже дивѧ́щесѧ равноапⷭ҇льнѣй си́лѣ бж҃їей, въ тебѣ̀ ѡ҆бита́ющей, бл҃гоговѣ́йнѣ вопїе́мъ тѝ:

<red>Р</red>а́дꙋйсѧ, негодова́нїѧ бꙋ́рю скорбѧ́щагѡ ѻ҆тца̀ претерпѣ́вый: ра́дꙋйсѧ, по воскрⷭ҇нїи ме́ртваго бл҃годаре́нїемъ є҆гѡ̀ почте́нный. Ра́дꙋйсѧ, теплѣ́йшꙋю любо́вь къ себѣ̀ сниска́вый: ра́дꙋйсѧ, ꙗ҆́кѡ тобо́ю посра́мленъ бы́сть лꙋка́вый. Ра́дꙋйсѧ, всѣ́хъ къ себѣ̀ любо́вїю влекꙋ́щїй: ра́дꙋйсѧ, всѧ̑ твори́ти ѡ҆ хрⷭ҇тѣ̀ могꙋ́щїй. Ра́дꙋйсѧ, ве́лїѧгѡ чꙋдесѐ сотвори́телю: ра́дꙋйсѧ, ѻ҆́трока ѹ҆ме́ршагѡ воскр҃си́телю. Ра́дꙋйсѧ, смире́нїемъ чꙋдотворе́нїе покры́вый: ра́дꙋйсѧ, чꙋдотворе́нїемъ всѣ́хъ къ бг҃ꙋ ѡ҆брати́вый. Ра́дꙋйсѧ, блгⷣтїю бг҃а ѹ҆крѣпле́нный: ра́дꙋйсѧ, стѧжа́вый дꙋ́хъ въ срⷣцѣ ѹ҆миле́нный.

<red>Р</red>а́дꙋйсѧ, ст҃и́телю ѻ҆́ч҃е кли́менте, ѻ҆́хрїдскїй чꙋдотво́рче, просвѣти́телю равноапⷭ҇льный ꙗ҆зы̑къ слове́нскихъ.
