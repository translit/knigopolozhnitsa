---
title: "Конда́къ і҃"
navigation:
  key: akathists-klimentochr-19
  title: "Конда́къ і҃"
  parent: akathists-klimentochr
  order: 19
type: "akathist"
---

## Конда́къ і҃:

<red>С</red>п҃стѝ хотѧ̀ ввѣ́ренное тебѣ̀ бг҃омъ ста́до слове́сныхъ ѻ҆ве́цъ, ст҃и́телю ѻ҆́ч҃е кли́менте, а҆пⷭ҇льски всю̀ странꙋ̀ нелѣ́ностнѡ ѡ҆бте́клъ є҆сѝ і҆дѡлослꙋже́нїе и҆скоренѧ́ѧ, па́ствꙋ твою̀ ко сп҃се́нїю призыва́ѧ и҆ въ правосла́вїи ѹ҆твержда́ѧ, во є҆́же є҆ди́нѣми ѹ҆сты̑ и҆ є҆ди́нымъ срⷣцемъ воспѣва́ти хрⷭ҇тꙋ̀: <red>А҆</red>ллилꙋ́їа.
