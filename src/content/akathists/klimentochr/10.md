---
title: "І҆́косъ є҃"
navigation:
  key: akathists-klimentochr-10
  title: "І҆́косъ є҃"
  parent: akathists-klimentochr
  order: 10
type: "akathist"
---

## І҆́косъ є҃:

<red>В</red>и́дѣвъ тѧ̀ бл҃говѣ́рный ца́рь бори́съ ст҃и́телю ѻ҆́ч҃е кли́менте, ꙗ҆́кѡ и҆сповѣ́дника правосла́вїѧ тѧ̀ прїѧ́тъ, слы́шавъ же бл҃гочⷭ҇тїе твоѐ въ ꙗ҆вле́нїи си́лы и҆ дꙋ́ха, и҆ ѹ҆сво́енїе писа́нїй бжⷭ҇твенныхъ полꙋчи́въ ѿ тебѐ кꙋ́пнѡ съ добродѣ́телїю, че́сть тебѣ̀ ве́лїю воздадѐ, похвали́въ тѧ̀ словесы̑ си́ми:

<red>Р</red>а́дꙋйсѧ, непоколеби́мыѧ вѣ́ры стѧжа́телю: ра́дꙋйсѧ, правосла́внагѡ бл҃гочⷭ҇тїѧ насади́телю. Ра́дꙋйсѧ, тала́нты въ зе́млю не скры́вый: ра́дꙋйсѧ, наро́дъ на́шъ правосла́вїемъ ѡ҆богати́вый. Ра́дꙋйсѧ, ꙗ҆зы́ки вѣ́рою ѹ҆се́рднѡ просвѣща́ющїй: ра́дꙋйсѧ, по́двигъ а҆пⷭ҇льскїй на себѣ̀ ꙗ҆влѧ́ющїй. Ра́дꙋйсѧ, добродѣ́тельми всѧ́ческими блиста́ющїй: ра́дꙋйсѧ, пра́вдою и҆ любо́вїю сїѧ́ющїй. Ра́дꙋйсѧ, во смире́нїи почита́нїемъ неврежде́нный: ра́дꙋйсѧ, мл҃твою лю́демъ твои̑мъ преполе́зный. Ра́дꙋйсѧ, чꙋде́съ тво́рче чтꙋ́щымъ тѧ̀: ра́дꙋйсѧ, зна́меньми посѣти́телю молѧ́щихъ тѧ̀.

<red>Р</red>а́дꙋйсѧ, ст҃и́телю ѻ҆́ч҃е кли́менте, ѻ҆́хрїдскїй чꙋдотво́рче, просвѣти́телю равноапⷭ҇льный ꙗ҆зы̑къ слове́нскихъ.
