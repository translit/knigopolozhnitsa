---
title: "І҆́косъ в҃"
navigation:
  key: akathists-klimentochr-4
  title: "І҆́косъ в҃"
  parent: akathists-klimentochr
  order: 4
type: "akathist"
---

## І҆́косъ в҃:

<red>Р</red>а́зꙋмъ и҆мѣ́ѧ помраче́нъ латі́нскою є҆́ресїю кн҃зь свѧтопо́лкъ, въ темни́цꙋ тѧ̀ вве́рже съ дрꙋ́ги твои́ми, ст҃и́телю ѻ҆́ч҃е кли́менте, и҆ мно́гѡ ѹ҆мꙋ́чивъ, прогна́ тѧ на бре́гъ рѣкѝ дꙋ́найскїѧ. Мы́ же ꙗ҆́кѡ и҆сповѣ́дника правосла́вїѧ похвалѧ́емъ тѧ̀ си́це:

<red>Р</red>а́дꙋйсѧ, въ бра́нь съ латі́ны мꙋ́жественнѡ встꙋпи́вый: ра́дꙋйсѧ, гоне́нїе лю́тое ѿ ни́хъ претерпѣ́вый. Ра́дꙋйсѧ, а҆пⷭ҇льскꙋю ре́вность ꙗ҆ви́вый: ра́дꙋйсѧ, всѧ̑ бл҃гочⷭ҇тїѧ ра́ди ни во что́же вмѣни́вый. Ра́дꙋйсѧ, мꙋ́къ жесто́кихъ за правосла́вїе не ѹ҆боѧ́выйсѧ: ра́дꙋйсѧ, нищетѣ̀ а҆пⷭ҇льства бг҃а ра́ди преда́выйсѧ. Ра́дꙋйсѧ, за́повѣдей гдⷭ҇нихъ блюсти́телю: ра́дꙋйсѧ, завѣ́та наста̑вникъ твои́хъ и҆сполни́телю. Ра́дꙋйсѧ, є҆ѵⷢ҇лїа слове́нѡмъ проповѣ́дниче велегла́сный: ра́дꙋйсѧ, чⷭ҇тоты̀ правосла́вїѧ храни́телю ѻ҆па́сный. Ра́дꙋйсѧ, ст҃а́гѡ дх҃а прекра́сное селе́нїе: ра́дꙋйсѧ, трїѧзы́ческое ѡ҆блича́ющїй ѡ҆слѣпле́нїе.

<red>Р</red>а́дꙋйсѧ, ст҃и́телю ѻ҆́ч҃е кли́менте, ѻ҆́хрїдскїй чꙋдотво́рче, просвѣти́телю равноапⷭ҇льный ꙗ҆зы̑къ слове́нскихъ.
