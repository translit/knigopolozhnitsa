---
title: "І҆́косъ ѕ҃"
navigation:
  key: akathists-klimentochr-12
  title: "І҆́косъ ѕ҃"
  parent: akathists-klimentochr
  order: 12
type: "akathist"
---

## І҆́косъ ѕ҃:

<red>В</red>озсїѧ́въ свѣ́томъ правосла́внагѡ бл҃говѣ́стїѧ на восто́цѣ, ст҃и́телю ѻ҆́ч҃е кли́менте, посла́ тѧ бл҃говѣ́рный ца́рь бори́съ и҆ къ за́падꙋ землѝ своеѧ̀, ꙗ҆́кѡ да и҆ та́мѡ проповѣ́си лю́демъ сло́во и҆́стины, и҆ да прославлѧ́емь бꙋ́деши словесы̑ таковы́ми:

<red>Р</red>а́дꙋйсѧ, слове́нскихъ люде́й первоꙋчи́телю: ра́дꙋйсѧ, всеѧ̀ македо́нїи просвѣти́телю. Ра́дꙋйсѧ, ка́пищъ ꙗ҆зы́ческихъ разрꙋши́телю: ра́дꙋйсѧ, хра́мѡвъ бж҃їихъ построи́телю. Ра́дꙋйсѧ, мра́чныхъ сꙋевѣ́рїй прогони́телю: ра́дꙋйсѧ, за́повѣдей бж҃їихъ въ жи́зни ѹ҆тверди́телю. Ра́дꙋйсѧ, чⷭ҇тоты̀ правосла́вїѧ храни́телю: ра́дꙋйсѧ, предъ бг҃омъ за всѣ́хъ на́съ предстоѧ́телю. Ра́дꙋйсѧ, пре́лесть і҆дѡлослꙋже́нїѧ ѹ҆праздни́вый: ра́дꙋйсѧ, и҆́стинное бг҃опочте́нїе насади́вый. Ра́дꙋйсѧ, ѻ҆бы́чаи развращє́нныѧ и҆скорени́вый: ра́дꙋйсѧ, хрⷭ҇тїа̑нскїѧ нра̑вы посѣ́ѧвый.

<red>Р</red>а́дꙋйсѧ, ст҃и́телю ѻ҆́ч҃е кли́менте, ѻ҆́хрїдскїй чꙋдотво́рче, просвѣти́телю равноапⷭ҇льный ꙗ҆зы̑къ слове́нскихъ.
