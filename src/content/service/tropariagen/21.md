---
title: "Прпⷣбномч҃нцѣ"
navigation:
  key: service-tropariagen-21
  title: "Прпⷣбномч҃нцѣ"
  parent: service-tropariagen
  order: 21
type: "prayer"
---

# Прпⷣбномч҃нцѣ.

## Тропа́рь, гла́съ д҃:

<red>А҆́</red>гница твоѧ̀, і҆и҃се, <red>и҆́мⷬ҇къ</red> зове́тъ ве́лїимъ гла́сомъ: тебѐ, женишѐ мо́й, люблю̀, и҆ тебѐ и҆́щꙋщи страда́льчествꙋю, и҆ сраспина́юсѧ, и҆ спогреба́юсѧ креще́нїю твоемꙋ̀: и҆ страждꙋ̀ тебє̀ ра́ди, ꙗ҆́кѡ да ца́рствꙋю въ тебѣ̀: и҆ ѹ҆мира́ю за тѧ̀, да и҆ живꙋ̀ со тобо́ю: но ꙗ҆́кѡ же́ртвꙋ непоро́чнꙋю прїими́ мѧ, съ любо́вїю поже́ршꙋюсѧ тебѣ̀. Тоѧ̀ мл҃твами, ꙗ҆́кѡ млⷭ҇тивъ, сп҃сѝ дꙋ́шы на́шѧ.

## Велича́нїе:

<red>В</red>елича́емъ тѧ̀, страстоте́рпице ст҃а́ѧ <red>и҆́мⷬ҇къ</red>, и҆ чте́мъ ст҃ꙋ́ю па́мѧть твою̀: ты́ бо мо́лиши за на́съ хрⷭ҇та̀ бг҃а на́шего.
