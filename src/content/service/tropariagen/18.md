---
title: "Мч҃нцамъ"
navigation:
  key: service-tropariagen-18
  title: "Мч҃нцамъ"
  parent: service-tropariagen
  order: 18
type: "prayer"
---

# Мч҃нцамъ.

## Тропа́рь, гла́съ а҃:

<red>А҆́</red>гницы словє́сныѧ, а҆́гнцꙋ и҆ па́стырю приведо́стесѧ мꙋче́нїемъ ко хрⷭ҇тꙋ̀, тече́нїе сконча́вшѧ и҆ вѣ́рꙋ соблю́дшѧ: тѣ́мже дне́сь ра́достною дꙋше́ю соверша́емъ, досточꙋ̑дныѧ, ст҃ꙋ́ю ва́шꙋ па́мѧть, хрⷭ҇та̀ велича́юще.

## Велича́нїе:

<red>В</red>елича́емъ ва́съ, страстотє́рпицы ст҃ы̑ѧ, и҆ чте́мъ честна̑ѧ страда̑нїѧ ва̑ша, ꙗ҆̀же за хрⷭ҇та̀ претерпѣ́ли є҆стѐ.
