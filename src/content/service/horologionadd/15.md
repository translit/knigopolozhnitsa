---
title: "Тропарѝ и҆ кондакѝ во ст҃ꙋ́ю четыредесѧ́тницꙋ"
navigation:
  key: service-horologionadd-15
  title: "Тропарѝ и҆ кондакѝ во ст҃ꙋ́ю четыредесѧ́тницꙋ"
  parent: service-horologionadd
  order: 15
type: "service"
---

# Тропарѝ и҆ кондакѝ во ст҃ꙋ́ю четыредесѧ́тницꙋ.

{fold-h2:Недѣ́лѧ мытарѧ̀ и҆ фарїсе́а.}

## По н҃-мъ ѱалмѣ̀.

<rubric class="inline">Сла́ва, гла́съ и҃:</rubric> <red>П</red>окаѧ́нїѧ ѿве́рзи мѝ двє́ри жизнода́вче, <caesura></caesura>ѹ҆́тренюетъ бо дꙋ́хъ мо́й ко хра́мꙋ ст҃о́мꙋ твоемꙋ̀, <caesura></caesura>хра́мъ носѧ́й тѣле́сный ве́сь ѡ҆скверне́нъ: <caesura></caesura>но ꙗ҆́кѡ ще́дръ, ѡ҆чи́сти <caesura></caesura>бл҃гоꙋтро́бною твое́ю млⷭ҇тїю.

<rubric class="inline">И҆ ны́нѣ, бг҃оро́диченъ:</rubric> <red>Н</red>а сп҃се́нїѧ стєзѝ наста́ви мѧ̀ бцⷣе, <caesura></caesura>стꙋ́дными бо ѡ҆калѧ́хъ дꙋ́шꙋ грѣхмѝ, <caesura></caesura>и҆ въ лѣ́ности всѐ житїѐ моѐ и҆жди́хъ: <caesura></caesura>но твои́ми мл҃твами <caesura></caesura>и҆зба́ви мѧ̀ ѿ всѧ́кїѧ нечистоты̀.

<rubric class="inline">Та́же, гла́съ ѕ҃:</rubric> <red>П</red>оми́лꙋй мѧ̀ бж҃е, <caesura></caesura>по вели́цѣй млⷭ҇ти твое́й, <caesura></caesura>и҆ по мно́жествꙋ щедро́тъ твои́хъ, <caesura></caesura>ѡ҆чи́сти беззако́нїе моѐ.

<red>М</red>но́жєства содѣ́ѧнныхъ мно́ю лю́тыхъ, помышлѧ́ѧ ѻ҆каѧ́нный, <caesura></caesura>трепе́щꙋ стра́шнагѡ днѐ сꙋ́днагѡ: <caesura></caesura>но надѣ́ѧсѧ на млⷭ҇ть бл҃гоꙋтро́бїѧ твоегѡ̀, <caesura></caesura>ꙗ҆́кѡ дв҃дъ вопїю́ ти: <caesura></caesura>поми́лꙋй мѧ̀ бж҃е, <caesura></caesura>по вели́цѣй твое́й млⷭ҇ти.

## Тропа́рь воскрⷭ҇нъ гла́са.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>В</red>оздыха̑нїѧ принесе́мъ мыта̑рскаѧ гдⷭ҇ви, <caesura></caesura>и҆ къ немꙋ̀ пристꙋ́пимъ грѣ́шнїи ꙗ҆́кѡ влⷣцѣ: <caesura></caesura>хо́щетъ бо спасе́нїѧ всѣ́хъ человѣ́кѡвъ, <caesura></caesura>ѡ҆ставле́нїе подае́тъ всѣ̑мъ ка́ющымсѧ. <caesura></caesura>На́съ бо ра́ди воплоти́сѧ, <caesura></caesura>бг҃ъ сы́й ѻ҆ц҃ꙋ̀ собезнача́льный.

<rubric class="inline">И҆́нъ конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>Ф</red>арїсе́ева ѹ҆бѣжи́мъ высокоглаго́ланїѧ, <caesura></caesura>и҆ мытаре́вѣ наꙋчи́мсѧ высотѣ̀ глагѡ́лъ смире́нныхъ, <caesura></caesura>покаѧ́нїемъ взыва́юще: <caesura></caesura>сп҃се мі́ра, <caesura></caesura>ѡ҆чи́сти рабы̑ твоѧ̑.

{/fold}

{fold-h2:Недѣ́лѧ блꙋ́днагѡ сы́на.}

## Тропа́рь воскрⷭ҇нъ гла́са.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>Ѻ҆</red>ч҃ескїѧ сла́вы твоеѧ̀ ѹ҆дали́хсѧ безꙋ́мнѡ, <caesura></caesura>въ ѕлы́хъ расточи́въ є҆́же мѝ пре́далъ є҆сѝ бога́тство. <caesura></caesura>Тѣ́мже тѝ блꙋ́днагѡ гла́съ приношꙋ̀: <caesura></caesura>согрѣши́хъ пред̾ тобо́ю ѻ҆́ч҃е ще́дрый, <caesura></caesura>прїими́ мѧ ка́ющасѧ, <caesura></caesura>и҆ сотвори́ мѧ ꙗ҆́кѡ є҆ди́наго ѿ нає́мникъ твои́хъ.

{/fold}

{fold-h2:Сꙋббѡ́та мѧсопꙋ́стнаѧ.}

<rubric class="inline">Тропа́рь, гла́съ и҃:</rubric> <red>Г</red>лꙋбино́ю мꙋ́дрости чл҃вѣколю́бнѡ всѧ̑ стро́ѧй, <caesura></caesura>и҆ поле́зное всѣ̑мъ подава́ѧй, <caesura></caesura>є҆ди́не содѣ́телю, ѹ҆поко́й гдⷭ҇и, дꙋ́шы ра̑бъ твои́хъ: <caesura></caesura>на тѧ́ бо ѹ҆пова́нїе возложи́ша, <caesura></caesura>творца̀ и҆ зижди́телѧ и҆ бг҃а на́шего.

<rubric class="inline">Бг҃оро́диченъ, гла́съ то́йже:</rubric> <red>Т</red>ебѐ и҆ стѣ́нꙋ, и҆ приста́нище и҆́мамы, <caesura></caesura>и҆ мл҃твенницꙋ бл҃гопрїѧ́тнꙋ къ бг҃ꙋ, <caesura></caesura>є҆го́же родила̀ є҆сѝ бцⷣе безневѣ́стнаѧ, вѣ́рныхъ сп҃се́нїе.

<rubric class="inline">Конда́къ, гла́съ и҃:</rubric> <red>С</red>о ст҃ы́ми ѹ҆поко́й, <caesura></caesura>хрⷭ҇тѐ, <caesura></caesura>дꙋ́шы ра̑бъ твои́хъ, <caesura></caesura>и҆дѣ́же нѣ́сть болѣ́знь, ни печа́ль, <caesura></caesura>ни воздыха́нїе, <caesura></caesura>но жи́знь безконе́чнаѧ.

{/fold}

{fold-h2:Недѣ́лѧ мѧсопꙋ́стнаѧ.}

## Тропа́рь воскрⷭ҇нъ гла́са.

<rubric class="inline">Конда́къ, гла́съ а҃:</rubric> <red>Є҆</red>гда̀ прїи́деши бж҃е на зе́млю со сла́вою, <caesura></caesura>и҆ трепе́щꙋтъ всѧ́чєскаѧ: <caesura></caesura>рѣка́ же ѻ҆́гненнаѧ пред̾ сꙋди́щемъ влече́тъ, <caesura></caesura>кни̑ги разгиба́ютсѧ, и҆ та̑йнаѧ ꙗ҆влѧ́ютсѧ: <caesura></caesura>тогда̀ и҆зба́ви мѧ̀ ѿ ѻ҆гнѧ̀ неꙋгаси́магѡ, <caesura></caesura>и҆ сподо́би мѧ̀ ѡ҆деснꙋ́ю тебѐ ста́ти сꙋдїѐ првⷣнѣйшїй.

{/fold}

{fold-h2:Сꙋббѡ́та сы́рнаѧ.}

<rubric class="inline">Тропа́рь, гла́съ д҃:</rubric> <red>Б</red>ж҃е ѻ҆тє́цъ на́шихъ, <caesura></caesura>творѧ́й при́снѡ съ на́ми по твое́й кро́тости, <caesura></caesura>не ѿста́ви млⷭ҇ть твою̀ ѿ на́съ: <caesura></caesura>но мл҃твами и҆́хъ <caesura></caesura>въ ми́рѣ ѹ҆пра́ви живо́тъ на́шъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>Ꙗ҆́</red>кѡ нача́тки:</incipit></podoben> <red>Ꙗ҆́</red>кѡ бл҃гоче́стїѧ проповѣ́дники, и҆ нече́стїѧ ѡ҆бꙋзда́тели <caesura></caesura>бг҃оно́сныхъ собо́ръ ѹ҆ѧсни́лъ є҆сѝ, подсо́лнечнꙋю ѡ҆сїѧва́ющыѧ: <caesura></caesura>въ ми́рѣ соверше́нномъ тѣ́хъ мл҃твами, <caesura></caesura>тебѐ сла́вѧщыѧ и҆ велича́ющыѧ сохранѝ, пою́щыѧ тѝ гдⷭ҇и: <caesura></caesura>а҆ллилꙋ́їа.

{/fold}

{fold-h2:Недѣ́лѧ сыропꙋ́стнаѧ.}

## Тропа́рь воскрⷭ҇нъ гла́са.

<rubric class="inline">Конда́къ трїѡ́ди, гла́съ ѕ҃:</rubric> <red>П</red>ремꙋ́дрости наста́вниче, смы́сла пода́телю, <caesura></caesura>немꙋ́дрыхъ наказа́телю, и҆ ни́щихъ защи́тителю, <caesura></caesura>ѹ҆твердѝ, вразꙋмѝ се́рдце моѐ влⷣко: <caesura></caesura>ты̀ да́ждь мѝ сло́во, ѻ҆́ч҃ее сло́во, <caesura></caesura>се́ бо ѹ҆стнѣ̀ моѝ не возбраню̀, <caesura></caesura>во є҆́же зва́ти тебѣ̀: <caesura></caesura>млⷭ҇тиве, поми́лꙋй мѧ̀ па́дшаго.

{/fold}

{fold-h2:Въ сꙋббѡ́тꙋ пе́рвꙋю ст҃ы́хъ постѡ́въ.}

<rubric class="inline">Тропа́рь ст҃а́гѡ ѳео́дѡра, гла́съ в҃:</rubric> <red>В</red>є́лїѧ вѣ́ры и҆справлє́нїѧ, <caesura></caesura>во и҆сто́чницѣ пла́мене, ꙗ҆́кѡ на водѣ̀ ѹ҆покое́нїѧ, <caesura></caesura>ст҃ы́й мч҃нкъ ѳео́дѡръ ра́довашесѧ: <caesura></caesura>ѻ҆гне́мъ бо всесожже́гсѧ, <caesura></caesura>ꙗ҆́кѡ хлѣ́бъ сла́дкїй трⷪ҇цѣ принесе́сѧ. <caesura></caesura>Тогѡ̀ мл҃твами хрⷭ҇тѐ бж҃е <caesura></caesura>сп҃сѝ дꙋ́шы на́шѧ.

<rubric class="inline">Конда́къ, гла́съ и҃:</rubric> <red>В</red>ѣ́рꙋ хрⷭ҇то́вꙋ ꙗ҆́кѡ щи́тъ внꙋ́трь прїе́мъ въ се́рдцѣ твое́мъ, <caesura></caesura>проти̑вныѧ си̑лы попра́лъ є҆сѝ многострада́льче: <caesura></caesura>и҆ вѣнце́мъ нбⷭ҇нымъ вѣнча́лсѧ є҆сѝ вѣ́чнѡ ѳео́дѡре, ꙗ҆́кѡ непобѣди́мый.

{/fold}

{fold-h2:Недѣ́лѧ пе́рваѧ ст҃а́гѡ поста̀.}

## Тропа́рь воскрⷭ҇нъ гла́са.

<rubric class="inline">Тропа́рь пра́здника, гла́съ в҃:</rubric> <red>П</red>речⷭ҇томꙋ ѡ҆́бразꙋ твоемꙋ̀ покланѧ́емсѧ бл҃гі́й, <caesura></caesura>просѧ́ще проще́нїѧ прегрѣше́нїй на́шихъ хрⷭ҇тѐ бж҃е: <caesura></caesura>во́лею бо бл҃говоли́лъ є҆сѝ пло́тїю взы́ти на крⷭ҇тъ, <caesura></caesura>да и҆зба́виши, ꙗ҆̀же созда́лъ є҆сѝ, ѿ рабо́ты вра́жїѧ. <caesura></caesura>Тѣ́мъ бл҃года́рственнѡ вопїе́мъ тѝ: <caesura></caesura>ра́дости и҆спо́лнилъ є҆сѝ всѧ̑ сп҃се на́шъ, <caesura></caesura>прише́дый сп҃стѝ мі́ръ.

<rubric class="inline">Конда́къ, гла́съ в҃.</rubric> <rubric class="inline">Самогла́сенъ:</rubric> <red>Н</red>еѡпи́санное сло́во ѻ҆́ч҃ее, <caesura></caesura>и҆з̾ тебѐ бцⷣе ѡ҆писа́сѧ воплоща́емь: <caesura></caesura>и҆ ѡ҆скве́рншїйсѧ ѡ҆́бразъ въ дре́внее воѡбрази́въ, <caesura></caesura>бж҃е́ственною добро́тою смѣсѝ. <caesura></caesura>Но и҆сповѣ́дающе сп҃се́нїе, <caesura></caesura>дѣ́ломъ и҆ сло́вомъ, сїѐ воѡбража́емъ.

{/fold}

{fold-h2:Въ сꙋббѡ́тꙋ вторꙋ́ю, тре́тїю и четве́ртꙋю ст҃а́гѡ поста̀.}

<rubric class="inline">Тропарѝ, гла́съ в҃:</rubric> <red>А҆</red>пⷭ҇ли, мч҃нцы и҆ прⷪ҇ро́цы, <caesura></caesura>ст҃и́телїе, прпⷣбнїи и҆ првⷣнїи, <caesura></caesura>до́брѣ по́двигъ соверши́вшїи, и҆ вѣ́рꙋ соблю́дшїи, <caesura></caesura>дерзнове́нїе и҆мꙋ́щїи ко сп҃сꙋ, <caesura></caesura>ѡ҆ на́съ того̀ ꙗ҆́кѡ бл҃га моли́те <caesura></caesura>сп҃сти́сѧ, мо́лимсѧ, дꙋша́мъ на́шымъ.

<rubric class="inline">Сла́ва, ме́ртвенъ:</rubric> <red>П</red>омѧнѝ гдⷭ҇и ꙗ҆́кѡ бл҃гъ рабы̑ твоѧ̑, <caesura></caesura>и҆ є҆ли̑ка въ житїѝ согрѣши́ша простѝ: <caesura></caesura>никто́же бо безгрѣ́шенъ, то́кмѡ ты̀, <caesura></caesura>могі́й и҆ преста́влєннымъ да́ти поко́й.

<rubric class="inline">И҆ ны́нѣ, бг҃оро́диченъ:</rubric> <red>М</red>т҃и ст҃а́ѧ неизрече́ннагѡ свѣ́та, <caesura></caesura>а҆́гг҃льскими тѧ̀ пѣ́сньми почита́юще, <caesura></caesura>бл҃гоче́стнѡ велича́емъ.

<rubric class="inline">Конда́къ, гла́съ и҃:</rubric> <red>С</red>о ст҃ы́ми ѹ҆поко́й <caesura></caesura>хрⷭ҇тѐ, <caesura></caesura>дꙋ́шы ра̑бъ твои́хъ, <caesura></caesura>и҆дѣ́же нѣ́сть болѣ́знь, ни печа́ль, <caesura></caesura>ни воздыха́нїе, <caesura></caesura>но жи́знь безконе́чнаѧ.

{/fold}

{fold-h2:Недѣ́лѧ втора́ѧ ст҃ы́хъ постѡ́въ.}

## Тропа́рь воскрⷭ҇нъ гла́са.

<rubric class="inline">Тропа́рь ст҃а́гѡ григо́рїа, гла́съ и҃:</rubric> <red>П</red>равосла́вїѧ свѣти́льниче, <caesura></caesura>цр҃кве ѹ҆твержде́нїе и҆ ѹ҆чи́телю, мона́хѡвъ добро́то, <caesura></caesura>бг҃осло́вѡвъ побо́рниче непребори́мый, григо́рїе чꙋдотво́рче, <caesura></caesura>ѳессалоні́тскаѧ похвало̀, проповѣ́дниче бл҃года́ти, <caesura></caesura>моли́сѧ вы́нꙋ сп҃сти́сѧ дꙋша́мъ на́шымъ.

<rubric class="inline">Конда́къ ст҃о́мꙋ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>П</red>ремꙋ́дрости сщ҃е́нный и҆ бж҃е́ственный ѻ҆рга́нъ, <caesura></caesura>бг҃осло́вїѧ свѣ́тлꙋю согла́снѡ трꙋбꙋ̀, <caesura></caesura>воспѣва́емъ тѧ̀ григо́рїе бг҃оглаго́льниче: <caesura></caesura>но ꙗ҆́кѡ ѹ҆́мъ ѹ҆мꙋ̀ пе́рвомꙋ предстоѧ́й, <caesura></caesura>къ немꙋ̀ ѹ҆́мъ на́шъ ѻ҆́тче наста́ви, да зове́мъ: <caesura></caesura>ра́дꙋйсѧ проповѣ́дниче бл҃года́ти.

<rubric class="inline">Конда́къ трїѡ́ди, гла́съ д҃:</rubric> <red>Н</red>ы́нѣ вре́мѧ дѣ́лательное ꙗ҆ви́сѧ, при две́рехъ сꙋ́дъ, <caesura></caesura>воста́немъ ѹ҆́бѡ постѧ́щесѧ, <caesura></caesura>принесе́мъ сле́зы ѹ҆миле́нїѧ, <caesura></caesura>ми́лостынѧми, зовꙋ́ще: <caesura></caesura>согрѣши́хомъ па́че песка̀ морска́гѡ. <caesura></caesura>Но ѡ҆сла́би содѣ́телю всѣ́хъ, <caesura></caesura>ꙗ҆́кѡ да прїи́мемъ нетлѣ̑нныѧ вѣнцы̀.

{/fold}

{fold-h2:Недѣ́лѧ тре́тїѧ ст҃ы́хъ постѡ́въ.}

## Тропа́рь воскрⷭ҇нъ гла́са.

<rubric class="inline">Тропа́рь крⷭ҇тный, гла́съ а҃:</rubric> <red>С</red>п҃сѝ гдⷭ҇и лю́ди твоѧ̑, <caesura></caesura>и҆ бл҃гословѝ достоѧ́нїе твоѐ, <caesura></caesura>побѣ̑ды правосла̑внымъ хрⷭ҇тїа́нѡмъ на сопроти̑вныѧ да́рꙋѧ, <caesura></caesura>и҆ твоѐ сохранѧ́ѧ крⷭ҇то́мъ твои́мъ жи́тельство.

<rubric class="inline">Конда́къ, гла́съ з҃.</rubric> <rubric class="inline">Самогла́сенъ:</rubric> <red>Н</red>е ктомꙋ̀ пла́менное ѻ҆рꙋ́жїе храни́тъ вра́тъ є҆де́мскихъ: <caesura></caesura>на ты̑ѧ бо на́йде пресла́вный соꙋ́зъ дре́во кре́стное, <caesura></caesura>сме́ртное жа́ло, и҆ а҆́дова побѣ́да прогна́сѧ. <caesura></caesura>Предста́лъ бо є҆сѝ сп҃се мо́й, вопїѧ̀ сꙋ́щымъ во а҆́дѣ: <caesura></caesura>вни́дите па́ки въ ра́й.

{/fold}

{fold-h2:Недѣ́лѧ четве́ртаѧ ст҃ы́хъ постѡ́въ.}

## Тропа́рь воскрⷭ҇нъ гла́са.

<rubric class="inline">Тропа́рь трїѡ́ди, гла́съ а҃:</rubric> <red>П</red>ꙋсты́нный жи́тель и҆ въ тѣлесѝ а҆́гг҃лъ, <caesura></caesura>и҆ чꙋдотво́рецъ ꙗ҆ви́лсѧ є҆сѝ бг҃оно́се ѻ҆́тче на́шъ і҆ѡа́нне: <caesura></caesura>посто́мъ, бдѣ́нїемъ, мл҃твою нбⷭ҇наѧ дарова̑нїѧ прїи́мъ, <caesura></caesura>и҆сцѣлѧ́еши недꙋ̑жныѧ, и҆ дꙋ́шы вѣ́рою притека́ющихъ тѝ. <caesura></caesura>Сла́ва да́вшемꙋ тѝ крѣ́пость: <caesura></caesura>сла́ва вѣнча́вшемꙋ тѧ̀: <caesura></caesura>сла́ва дѣ́йствꙋющемꙋ тобо́ю всѣ̑мъ и҆сцѣлє́нїѧ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>Н</red>а высотѣ̀ гдⷭ҇ь воздержа́нїѧ и҆́стинна тѧ̀ положѝ, <caesura></caesura>ꙗ҆́коже ѕвѣздꙋ̀ неле́стнꙋю, свѣтоводѧ́щꙋю концы̀, <caesura></caesura>наста́вниче і҆ѡа́нне ѻ҆́тче на́шъ.

{/fold}

{fold-h2:Въ четверто́къ пѧ́тыѧ седми́цы.}

<rubric class="inline">Конда́къ, гла́съ ѕ҃:</rubric> <red>Д</red>ꙋшѐ моѧ̀, дꙋшѐ моѧ̀, <caesura></caesura>воста́ни, что̀ спи́ши; <caesura></caesura>коне́цъ приближа́етсѧ, <caesura></caesura>и҆ и҆́маши смꙋти́тисѧ: <caesura></caesura>воспрѧнѝ ѹ҆́бѡ, <caesura></caesura>да пощади́тъ тѧ̀ хрⷭ҇то́съ бг҃ъ, <caesura></caesura>вездѣ̀ сы́й, и҆ всѧ̑ и҆сполнѧ́ѧй.

{/fold}

{fold-h2:Въ сꙋббѡ́тꙋ пѧ́тыѧ седми́цы.}

<rubric class="inline">Тропа́рь трїѡ́ди, гла́съ и҃:</rubric> <red>П</red>овелѣ́нное та́йнѡ прїе́мъ въ ра́зꙋмѣ, <caesura></caesura>въ кро́вѣ і҆ѡ́сифовѣ тща́нїемъ предста̀ безпло́тный, глаго́лѧ неискꙋсобра́чнѣй: <caesura></caesura>приклони́вый схожде́нїемъ нб҃са̀, вмѣща́етсѧ неизмѣ́ннѡ ве́сь въ тѧ̀. <caesura></caesura>Є҆го́же и҆ ви́дѧ въ ложесна́хъ твои́хъ прїе́мша ра́бїй зра́къ, <caesura></caesura>ѹ҆жаса́юсѧ зва́ти тебѣ̀: <caesura></caesura>ра́дꙋйсѧ невѣ́сто неневѣ́стнаѧ.

<rubric class="inline">Конда́къ, гла́съ и҃:</rubric> <red>В</red>збра́нной воево́дѣ побѣди́тєльнаѧ, <caesura></caesura>ꙗ҆́кѡ и҆зба́вльшесѧ ѿ ѕлы́хъ, <caesura></caesura>бл҃года́рствєннаѧ восписꙋ́емъ тѝ рабѝ твоѝ бцⷣе: <caesura></caesura>но ꙗ҆́кѡ и҆мꙋ́щаѧ держа́вꙋ непобѣди́мꙋю, <caesura></caesura>ѿ всѧ́кихъ на́съ бѣ́дъ свободѝ, да зове́мъ тѝ: <caesura></caesura>ра́дꙋйсѧ невѣ́сто неневѣ́стнаѧ.

{/fold}

{fold-h2:Въ недѣ́лю пѧ́тꙋю ст҃ы́хъ постѡ́въ.}

## Тропа́рь воскрⷭ҇нъ гла́са.

<rubric class="inline">Тропа́рь преподо́бныѧ марі́и є҆гѵ́петскїѧ, гла́съ и҃:</rubric> <red>В</red>ъ тебѣ̀ мт҃и и҆звѣ́стнѡ спасе́сѧ є҆́же по ѡ҆́бразꙋ: <caesura></caesura>прїи́мши бо крⷭ҇тъ, послѣ́довала є҆сѝ хрⷭ҇тꙋ̀, <caesura></caesura>и҆ дѣ́ющи ѹ҆чи́ла є҆сѝ: презира́ти ѹ҆́бѡ пло́ть, прехо́дитъ бо, <caesura></caesura>прилѣжа́ти же ѡ҆ дꙋшѝ ве́щи безсме́ртнѣй. <caesura></caesura>Тѣ́мже и҆ со а҆́гг҃лы сра́дꙋетсѧ, преподо́бнаѧ марі́е, дꙋ́хъ тво́й.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>Б</red>лꙋда́ми пе́рвѣе преиспо́лнена всѧ́ческими, <caesura></caesura>хрⷭ҇то́ва невѣ́ста дне́сь покаѧ́нїемъ ꙗ҆ви́сѧ, <caesura></caesura>а҆́гг҃льское жи́тельство подража́ющи, <caesura></caesura>де́мѡны крⷭ҇та̀ ѻ҆рꙋ́жїемъ погꙋблѧ́етъ. <caesura></caesura>Сегѡ̀ ра́ди црⷭ҇твїѧ невѣ́ста ꙗ҆ви́ласѧ є҆сѝ <caesura></caesura>марі́е пресла́внаѧ.

{/fold}

{fold-h2:Въ сꙋббѡ́тꙋ ст҃а́гѡ и҆ првⷣнагѡ ла́зарѧ.}

<rubric class="inline">Тропа́рь, гла́съ а҃:</rubric> <red>Ѻ҆́</red>бщее воскрⷭ҇нїе <caesura></caesura>пре́жде твоеѧ̀ стрⷭ҇ти ѹ҆вѣрѧ́ѧ, <caesura></caesura>и҆з̾ ме́ртвыхъ воздви́глъ є҆сѝ ла́зарѧ хрⷭ҇тѐ бж҃е. <caesura></caesura>Тѣ́мже и҆ мы̀ ꙗ҆́кѡ ѻ҆́троцы побѣ́ды зна́мєнїѧ носѧ́ще, <caesura></caesura>тебѣ̀ побѣди́телю сме́рти вопїе́мъ: <caesura></caesura>ѡ҆са́нна въ вы́шнихъ, <caesura></caesura>бл҃гослове́нъ грѧды́й во и҆́мѧ гдⷭ҇не.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>В</red>сѣ́хъ ра́дость хрⷭ҇то́съ, <caesura></caesura>и҆́стина, свѣ́тъ, живо́тъ, и҆ мі́ра воскрⷭ҇нїе, <caesura></caesura>сꙋ́щымъ на землѝ ꙗ҆ви́сѧ свое́ю бл҃гостїю, <caesura></caesura>и҆ бы́сть ѡ҆́бразъ воскрⷭ҇нїѧ, <caesura></caesura>всѣ̑мъ подаѧ̀ бж҃е́ственное ѡ҆ставле́нїе.

{/fold}

{fold-h2:Недѣ́лѧ ва́їй.}

<rubric class="inline">Тропа́рь, гла́съ а҃:</rubric> <red>Ѻ҆́</red>бщее воскрⷭ҇нїе <caesura></caesura>пре́жде твоеѧ̀ стрⷭ҇ти ѹ҆вѣрѧ́ѧ, <caesura></caesura>и҆з̾ ме́ртвыхъ воздви́глъ є҆сѝ ла́зарѧ хрⷭ҇тѐ бж҃е. <caesura></caesura>Тѣ́мже и҆ мы̀ ꙗ҆́кѡ ѻ҆́троцы побѣ́ды зна́мєнїѧ носѧ́ще, <caesura></caesura>тебѣ̀ побѣди́телю сме́рти вопїе́мъ: <caesura></caesura>ѡ҆са́нна въ вы́шнихъ, <caesura></caesura>бл҃гослове́нъ грѧды́й во и҆́мѧ гдⷭ҇не.

<rubric class="inline">И҆́нъ тропа́рь, гла́съ д҃:</rubric> <red>С</red>погре́бшесѧ тебѣ̀ креще́нїемъ хрⷭ҇тѐ бж҃е на́шъ, <caesura></caesura>безсме́ртныѧ жи́зни сподо́бихомсѧ воскрⷭ҇нїемъ твои́мъ, <caesura></caesura>и҆ воспѣва́юще зове́мъ: <caesura></caesura>ѡ҆са́нна въ вы́шнихъ, <caesura></caesura>бл҃гослове́нъ грѧды́й во и҆́мѧ гдⷭ҇не.

<rubric class="inline">Конда́къ самогла́сенъ, гла́съ ѕ҃:</rubric> <red>Н</red>а прⷭ҇то́лѣ на нб҃сѝ, <caesura></caesura>на жребѧ́ти на землѝ носи́мый хрⷭ҇тѐ бж҃е, <caesura></caesura>а҆́гг҃лѡвъ хвале́нїе, <caesura></caesura>и҆ дѣте́й воспѣва́нїе прїѧ́лъ є҆сѝ зовꙋ́щихъ тѝ: <caesura></caesura>бл҃гослове́нъ є҆сѝ грѧды́й а҆да́ма воззва́ти.

{/fold}

{fold-h2:Во ст҃ы́й и҆ вели́кїй понедѣ́льникъ.}

<rubric class="inline">Тропа́рь, гла́съ и҃:</rubric> <red>С</red>ѐ жени́хъ грѧде́тъ въ полꙋ́нощи, <caesura></caesura>и҆ бл҃же́нъ ра́бъ, є҆го́же ѡ҆брѧ́щетъ бдѧ́ща: <caesura></caesura>недосто́инъ же па́ки, є҆го́же ѡ҆брѧ́щетъ ѹ҆ныва́юща. <caesura></caesura>Блюдѝ ѹ҆́бѡ дꙋшѐ моѧ̀, <caesura></caesura>не сно́мъ ѡ҆тѧготи́сѧ, <caesura></caesura>да не сме́рти предана̀ бꙋ́деши, <caesura></caesura>и҆ црⷭ҇твїѧ внѣ̀ затвори́шисѧ, <caesura></caesura>но воспрѧнѝ зовꙋ́щи: <caesura></caesura>ст҃ъ, ст҃ъ, ст҃ъ є҆сѝ бж҃е, бцⷣею поми́лꙋй на́съ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>Ꙗ҆́</red>кѡ нача́тки:</incipit></podoben> <red>І҆</red>а́кѡвъ рыда́ше і҆ѡ́сифова лише́нїѧ, <caesura></caesura>и҆ до́блїй сѣдѧ́ше на колесни́цѣ, ꙗ҆́кѡ ца́рь почита́емь: <caesura></caesura>є҆гѵ́птѧныни бо тогда̀ сласте́мъ не порабо́тавъ, <caesura></caesura>воспрославлѧ́шесѧ ѿ вѣ́дꙋщагѡ человѣ́чєскаѧ сердца̀, <caesura></caesura>и҆ посыла́ющагѡ вѣне́цъ нетлѣ́нный.

{/fold}

{fold-h2:Во ст҃ы́й и҆ вели́кїй вто́рникъ.}

<rubric class="inline">Тропа́рь, гла́съ и҃:</rubric> <red>С</red>ѐ жени́хъ грѧде́тъ въ полꙋ́нощи, <caesura></caesura>и҆ бл҃же́нъ ра́бъ, є҆го́же ѡ҆брѧ́щетъ бдѧ́ща: <caesura></caesura>недосто́инъ же па́ки, є҆го́же ѡ҆брѧ́щетъ ѹ҆ныва́юща. <caesura></caesura>Блюдѝ ѹ҆́бѡ дꙋшѐ моѧ̀, <caesura></caesura>не сно́мъ ѡ҆тѧготи́сѧ, <caesura></caesura>да не сме́рти предана̀ бꙋ́деши, <caesura></caesura>и҆ црⷭ҇твїѧ внѣ̀ затвори́шисѧ, <caesura></caesura>но воспрѧнѝ зовꙋ́щи: <caesura></caesura>ст҃ъ, ст҃ъ, ст҃ъ є҆сѝ бж҃е, бцⷣею поми́лꙋй на́съ.

<rubric class="inline">Та́же конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>Ч</red>а́съ дꙋшѐ конца̀ помы́сливши, <caesura></caesura>и҆ посѣче́нїѧ смоко́вницы ѹ҆боѧ́вшисѧ, <caesura></caesura>да́нный тебѣ̀ тала́нтъ трꙋдолю́бнѡ дѣ́лай ѻ҆каѧ́ннаѧ <caesura></caesura>бо́дрствꙋющи и҆ зовꙋ́щи: <caesura></caesura>да не пребꙋ́демъ внѣ̀ черто́га хрⷭ҇то́ва.

{/fold}

{fold-h2:Во ст҃ꙋ́ю и҆ вели́кꙋю сре́дꙋ.}

<rubric class="inline">Тропа́рь, гла́съ и҃:</rubric> <red>С</red>ѐ жени́хъ грѧде́тъ въ полꙋ́нощи, <caesura></caesura>и҆ бл҃же́нъ ра́бъ, є҆го́же ѡ҆брѧ́щетъ бдѧ́ща: <caesura></caesura>недосто́инъ же па́ки, є҆го́же ѡ҆брѧ́щетъ ѹ҆ныва́юща. <caesura></caesura>Блюдѝ ѹ҆́бѡ дꙋшѐ моѧ̀, <caesura></caesura>не сно́мъ ѡ҆тѧготи́сѧ, <caesura></caesura>да не сме́рти предана̀ бꙋ́деши, <caesura></caesura>и҆ црⷭ҇твїѧ внѣ̀ затвори́шисѧ, <caesura></caesura>но воспрѧнѝ зовꙋ́щи: <caesura></caesura>ст҃ъ, ст҃ъ, ст҃ъ є҆сѝ бж҃е, бцⷣею поми́лꙋй на́съ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>В</red>ознесы́йсѧ:</incipit></podoben> <red>П</red>а́че блꙋдни́цы бла́же, беззако́нновавъ, <caesura></caesura>сле́зъ тꙋ́чы ника́коже тебѣ̀ принесо́хъ: <caesura></caesura>но молча́нїемъ молѧ́сѧ припа́даю тѝ, <caesura></caesura>любо́вїю ѡ҆блобыза́ѧ пречⷭ҇тѣи твоѝ но́зѣ, <caesura></caesura>ꙗ҆́кѡ да ѡ҆ставле́нїе мнѣ̀ ꙗ҆́кѡ влⷣка пода́си долгѡ́въ, <caesura></caesura>зовꙋ́щꙋ тѝ сп҃се: <caesura></caesura>ѿ скве́рныхъ дѣ́лъ мои́хъ и҆зба́ви мѧ̀.

{/fold}

{fold-h2:Во ст҃ы́й и҆ вели́кїй четверто́къ.}

<rubric class="inline">Тропа́рь гла́съ и҃:</rubric> <red>Є҆</red>гда̀ сла́внїи ѹ҆ч҃нцы̀ <caesura></caesura>на ѹ҆мове́нїи ве́чери просвѣща́хꙋсѧ, <caesura></caesura>тогда̀ і҆ꙋ́да ѕлочести́вый <caesura></caesura>сребролю́бїемъ недꙋ́говавъ ѡ҆мрача́шесѧ, <caesura></caesura>и҆ беззакѡ́ннымъ сꙋдїѧ́мъ тебѐ пра́веднаго сꙋдїю̀ предае́тъ. <caesura></caesura>Ви́ждь и҆мѣ́нїй рачи́телю, <caesura></caesura>си́хъ ра́ди ѹ҆давле́нїе ѹ҆потреби́вша! <caesura></caesura>Бѣжѝ несы́тыѧ дꙋшѝ, <caesura></caesura>ѹ҆чи́телю такѡва́ѧ дерзнꙋ́вшїѧ: <caesura></caesura>и҆́же ѡ҆ всѣ́хъ бл҃гі́й, гдⷭ҇и сла́ва тебѣ̀.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>Х</red>лѣ́бъ прїе́мъ въ рꙋ́цѣ преда́тель, <caesura></caesura>сокрове́ннѡ ты̑ѧ простира́етъ, <caesura></caesura>и҆ прїе́млетъ цѣ́нꙋ созда́вшагѡ свои́ма рꙋка́ма человѣ́ка, <caesura></caesura>и҆ неиспра́вленъ пребы́сть і҆ꙋ́да ра́бъ и҆ льсте́цъ.

{/fold}

{fold-h2:Во ст҃ы́й и҆ вели́кїй пѧто́къ.}

<rubric class="inline">Тропа́рь, гла́съ д҃:</rubric> <red>И҆</red>скꙋпи́лъ ны̀ є҆сѝ ѿ клѧ́твы зако́нныѧ <caesura></caesura>честно́ю твое́ю кро́вїю, <caesura></caesura>на крⷭ҇тѣ̀ пригвозди́всѧ, и҆ копїе́мъ пробо́дсѧ, <caesura></caesura>безсме́ртїе и҆сточи́лъ є҆сѝ человѣ́кѡмъ, <caesura></caesura>сп҃се на́шъ, сла́ва тебѣ̀.

<rubric class="inline">Конда́къ, гла́съ и҃:</rubric> <red>Н</red>а́съ ра́ди распѧ́таго прїиди́те всѝ воспои́мъ, <caesura></caesura>того́ бо ви́дѣ мр҃і́а на дре́вѣ, и҆ глаго́лаше: <caesura></caesura>а҆́ще и҆ распѧ́тїе терпи́ши, ты̀ є҆сѝ сн҃ъ и҆ бг҃ъ мо́й.

{/fold}

{fold-h2:Во ст҃ꙋ́ю и҆ вели́кꙋю сꙋббѡ́тꙋ.}

<rubric class="inline">Тропа́рь, гла́съ в҃:</rubric> <red>Б</red>л҃гоѡбра́зный і҆ѡ́сифъ, <caesura></caesura>съ дре́ва сне́мъ пречⷭ҇тое тѣ́ло твоѐ, <caesura></caesura>плащани́цею чи́стою ѡ҆бви́въ, и҆ вонѧ́ми <caesura></caesura>во гро́бѣ но́вѣ покры́въ положѝ.

<rubric class="inline">Сла́ва:</rubric> <red>Є҆</red>гда̀ снизше́лъ є҆сѝ къ сме́рти, животѐ безсме́ртный, <caesura></caesura>тогда̀ а҆́дъ ѹ҆мертви́лъ є҆сѝ блиста́нїемъ бж҃ества̀. <caesura></caesura>Є҆гда́ же и҆ ѹ҆ме́ршыѧ ѿ преиспо́днихъ воскр҃си́лъ є҆сѝ, <caesura></caesura>всѧ̑ си̑лы нбⷭ҇ныѧ взыва́хꙋ: <caesura></caesura>жизнода́вче хрⷭ҇тѐ бж҃е на́шъ, сла́ва тебѣ̀.

<rubric class="inline">И҆ ны́нѣ:</rubric> <red>М</red>ѷроно́сицамъ жена́мъ, при гро́бѣ предста́въ а҆́гг҃лъ вопїѧ́ше: <caesura></caesura>мѵ̑ра мє́ртвымъ сꙋ́ть прили́чна, <caesura></caesura>хрⷭ҇то́съ же и҆стлѣ́нїѧ ꙗ҆ви́сѧ чꙋ́ждь.

<rubric class="inline">Конда́къ, гла́съ ѕ҃:</rubric> <red>Б</red>е́зднꙋ заключи́вый, ме́ртвъ зри́тсѧ, <caesura></caesura>и҆ смѵ́рною и҆ плащани́цею ѡ҆бви́всѧ, <caesura></caesura>во гро́бѣ полага́етсѧ ꙗ҆́кѡ сме́ртный безсме́ртный: <caesura></caesura>жєны́ же прїидо́ша пома́зати є҆го̀ мѵ́ромъ, <caesura></caesura>пла́чꙋщыѧ го́рькѡ и҆ вопїю́щыѧ: <caesura></caesura>сїѧ̀ сꙋббѡ́та є҆́сть пребл҃гослове́ннаѧ, <caesura></caesura>въ не́йже хрⷭ҇то́съ ѹ҆снꙋ́въ, воскре́снетъ тридне́венъ.

{/fold}
