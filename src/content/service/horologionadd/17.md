---
title: "Тропарѝ и҆ кондакѝ ѻ҆́бщїи ст҃ы̑мъ"
navigation:
  key: service-horologionadd-17
  title: "Тропарѝ и҆ кондакѝ ѻ҆́бщїи ст҃ы̑мъ"
  parent: service-horologionadd
  order: 17
type: "service"
---

# Тропарѝ и҆ кондакѝ ѻ҆́бщїи ст҃ы̑мъ.

{fold-h2:Прⷪ҇ро́кꙋ є҆ди́номꙋ}

<rubric class="inline">Тропа́рь, гла́съ в҃:</rubric> <red>П</red>рⷪ҇ро́ка твоегѡ̀ <red>и҆́мⷬ҇къ</red> па́мѧть, гдⷭ҇и, пра́зднꙋюще, <caesura></caesura>тѣ́мъ тѧ̀ мо́лимъ, <caesura></caesura>сп҃сѝ дꙋ́шы на́шѧ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>П</red>росвѣти́вшеесѧ дх҃омъ чтⷭ҇ое твоѐ се́рдце, <caesura></caesura>прⷪ҇ро́чества бы́сть свѣтлѣ́йшагѡ прїѧ́телище: <caesura></caesura>зри́ши бо ꙗ҆́кѡ настоѧ̑щаѧ дале́че сꙋ̑щаѧ: <caesura></caesura>сегѡ̀ ра́ди тѧ̀ почита́емъ, <caesura></caesura>прⷪ҇ро́че бл҃же́нне <red>и҆́мⷬ҇къ</red>, сла́вне.

{/fold}

{fold-h2:А҆пⷭ҇лꙋ є҆ди́номꙋ}

<rubric class="inline">Тропа́рь, гла́съ г҃:</rubric> <red>А҆</red>пⷭ҇ле ст҃ы́й <red>и҆́мⷬ҇къ</red>, <caesura></caesura>молѝ млⷭ҇тиваго бг҃а, <caesura></caesura>да прегрѣше́нїй ѡ҆ставле́нїе <caesura></caesura>пода́стъ дꙋша́мъ на́шымъ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ:</incipit></podoben> <red>Ꙗ҆́</red>кѡ ѕвѣздꙋ̀ пресвѣ́тлꙋю <caesura></caesura>цр҃ковь всегда̀ стѧжа́ тѧ, <caesura></caesura>а҆пⷭ҇ле <red>и҆́мⷬ҇къ</red>, <caesura></caesura>чꙋде́съ твои́хъ многоподава́нїемъ просвѣща́ема. <caesura></caesura>Тѣ́мже зове́мъ хрⷭ҇тꙋ̀: <caesura></caesura>сп҃сѝ чтꙋ́щихъ вѣ́рою <caesura></caesura>па́мѧть твоегѡ̀ а҆пⷭ҇ла, многомлⷭ҇тиве.

{/fold}

{fold-h2:А҆пⷭ҇лѡмъ, двѣма̀ и҆ мнѡ́гимъ}

<rubric class="inline">Тропа́рь, гла́съ г҃:</rubric> <red>А҆</red>пⷭ҇ли ст҃і́и, <caesura></caesura>моли́те млⷭ҇тиваго бг҃а, <caesura></caesura>да прегрѣше́нїй ѡ҆ставле́нїе <caesura></caesura>пода́стъ дꙋша́мъ на́шымъ.

<rubric class="inline">Конда́къ, гла́съ д҃:</rubric> <red>Л</red>о́зїе ꙗ҆ви́стесѧ хрⷭ҇то́ва вїногра́да, мꙋ́дрїи, <caesura></caesura>гро́здїе приносѧ́ще въ добродѣ́телехъ, <caesura></caesura>вїно̀ на́мъ сп҃се́нїѧ и҆сточа́юще: <caesura></caesura>є҆го́же прїе́млемъ: весе́лїѧ и҆сполнѧ́ющесѧ. <caesura></caesura>Пра́зднꙋемъ честнꙋ́ю ва́шꙋ па́мѧть, <caesura></caesura>въ ню́же моли́те дарова́тисѧ на́мъ вели́цѣй ми́лости и҆ ѿпꙋще́нїю грѣхѡ́въ, <caesura></caesura>гдⷭ҇ни а҆пⷭ҇ли.

{/fold}

{fold-h2:Ст҃и́телю є҆ди́номꙋ}

<rubric class="inline">Тропа́рь, гла́съ д҃:</rubric> <red>П</red>ра́вило вѣ́ры, и҆ ѡ҆́бразъ кро́тости, <caesura></caesura>воздержа́нїѧ ѹ҆чи́телѧ <caesura></caesura>ꙗ҆вѝ тѧ̀ ста́дꙋ твоемꙋ̀, <caesura></caesura>ꙗ҆́же веще́й и҆́стина: <caesura></caesura>сегѡ̀ ра́ди стѧжа́лъ є҆сѝ смире́нїемъ высѡ́каѧ, <caesura></caesura>нището́ю бога̑таѧ. <caesura></caesura>Ѻ҆́тче сщ҃еннонача́льниче <red>и҆́мⷬ҇къ</red>, <caesura></caesura>молѝ хрⷭ҇та̀ бг҃а <caesura></caesura>сп҃сти́сѧ дꙋша́мъ на́шымъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ:</incipit></podoben> <red>Б</red>ж҃е́ственный гро́мъ, трꙋба̀ дх҃о́внаѧ, <caesura></caesura>вѣ́ры насади́телю и҆ ѿсѣка́телю є҆ресе́й, <caesura></caesura>трⷪ҇цы ѹ҆го́дниче, <caesura></caesura>вели́кїй ст҃и́телю <red>и҆́мⷬ҇къ</red>, <caesura></caesura>со а҆́гг҃лы предстоѧ̀ при́снѡ, <caesura></caesura>молѝ непреста́ннѡ ѡ҆ всѣ́хъ на́съ.

{/fold}

{fold-h2:Ст҃и́телємъ, двѣма̀ и҆ мнѡ́гимъ}

<rubric class="inline">Тропа́рь, гла́съ д҃:</rubric> <red>Б</red>ж҃е ѻ҆тє́цъ на́шихъ, <caesura></caesura>творѧ́й при́снѡ съ на́ми по твое́й кро́тости, <caesura></caesura>не ѿста́ви млⷭ҇ть твою̀ ѿ на́съ, <caesura></caesura>но мл҃твами и҆́хъ <caesura></caesura>въ ми́рѣ ѹ҆пра́ви живо́тъ на́шъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>Ꙗ҆́</red>кѡ нача́тки:</incipit></podoben> <red>Ꙗ҆́</red>кѡ добродѣ́телей ѹ҆чи́телїе и҆ і҆ера́рхѡвъ ѹ҆краше́нїе, <caesura></caesura>цр҃ковь пою́щи ва́съ сла́витъ: <caesura></caesura>мл҃твами ва́шими пода́йте чтꙋ́щымъ ва́съ любо́вїю, <caesura></caesura>добродѣ́телей и҆справле́нїе и҆ собла́знѡвъ и҆збавле́нїе, <caesura></caesura>ꙗ҆́кѡ непобѣди́мїи.

{/fold}

{fold-h2:Прпⷣбномꙋ є҆ди́номꙋ}

<rubric class="inline">Тропа́рь, гла́съ и҃:</rubric> <red>В</red>ъ тебѣ̀ ѻ҆́тче и҆звѣ́стнѡ сп҃се́сѧ є҆́же по ѡ҆́бразꙋ: <caesura></caesura>прїи́мъ бо крⷭ҇тъ послѣ́довалъ є҆сѝ хрⷭ҇тꙋ̀, <caesura></caesura>и҆ дѣ́ѧ ѹ҆чи́лъ є҆сѝ презира́ти ѹ҆́бѡ пло́ть, прехо́дитъ бо, <caesura></caesura>прилѣжа́ти же ѡ҆ дꙋшѝ ве́щи безсме́ртнѣй. <caesura></caesura>Тѣ́мже и҆ со а҆́гг҃лы сра́дꙋетсѧ прпⷣбне <red>и҆́мⷬ҇къ</red>, дх҃ъ тво́й.

<rubric class="inline">И҆́нъ тропа́рь, гла́съ а҃:</rubric> <red>П</red>ꙋсты́нный жи́тель и҆ въ тѣлесѝ а҆́гг҃лъ, <caesura></caesura>и҆ чꙋдотво́рецъ ꙗ҆ви́лсѧ є҆сѝ бг҃оно́се ѻ҆́тче на́шъ <red>и҆́мⷬ҇къ</red>: <caesura></caesura>посто́мъ, бдѣ́нїемъ, мл҃твою нбⷭ҇наѧ дарова̑нїѧ прїи́мъ, <caesura></caesura>и҆сцѣлѧ́еши недꙋ̑жныѧ, и҆ дꙋ́шы вѣ́рою притека́ющихъ тѝ. <caesura></caesura>Сла́ва да́вшемꙋ тѝ крѣ́пость: <caesura></caesura>сла́ва вѣнча́вшемꙋ тѧ̀: <caesura></caesura>сла́ва дѣ́йствꙋющемꙋ тобо́ю всѣ̑мъ и҆сцѣлє́нїѧ.

<rubric class="inline">И҆́нъ тропа́рь, гла́съ и҃:</rubric> <red>С</red>ле́зъ твои́хъ тече́ньми пꙋсты́ни безпло́дное воздѣ́лалъ є҆сѝ, <caesura></caesura>и҆ и҆̀же и҆зъ глꙋбины̀ воздыха́ньми во сто̀ трꙋдѡ́въ ѹ҆плодоноси́лъ є҆сѝ, <caesura></caesura>и҆ бы́лъ є҆сѝ свѣти́льникъ вселе́ннѣй, сїѧ́ѧ чꙋдєсы̀, <red>и҆́мⷬ҇къ</red>, ѻ҆́ч҃е на́шъ: <caesura></caesura>молѝ хрⷭ҇та̀ бг҃а спасти́сѧ дꙋша́мъ на́шымъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>Ч</red>истото́ю дꙋше́вною бжⷭ҇твеннѡ воѡрꙋжи́всѧ, <caesura></caesura>и҆ непреста̑нныѧ мл҃твы, ꙗ҆́кѡ копїѐ врꙋчи́въ крѣ́пкѡ, <caesura></caesura>пробо́лъ є҆сѝ бѣсѡ́вскаѧ ѡ҆полчє́нїѧ, <caesura></caesura><red>и҆́мⷬ҇къ</red>, ѻ҆́тче на́шъ, <caesura></caesura>молѝ непреста́ннѡ ѡ҆ всѣ́хъ на́съ.

{/fold}

{fold-h2:Прпⷣбнымъ, двѣма̀ и҆ мнѡ́гимъ}

<rubric class="inline">Тропа́рь, гла́съ д҃:</rubric> <red>Б</red>ж҃е ѻ҆тє́цъ на́шихъ, <caesura></caesura>творѧ́й при́снѡ съ на́ми по твое́й кро́тости, <caesura></caesura>не ѿста́ви млⷭ҇ть твою̀ ѿ на́съ: <caesura></caesura>но мл҃твами и҆́хъ <caesura></caesura>въ ми́рѣ ѹ҆пра́ви живо́тъ на́шъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>В</red>олне́нїй мно́жество невла́жнѡ проходѧ́ще, <caesura></caesura>безплѡ́тныѧ врагѝ стрꙋѧ́ми сле́зъ ва́шихъ крѣ́пкѡ погрꙋзи́ли є҆стѐ <caesura></caesura>бг҃омꙋ́дрїи и҆ прпⷣбнїи: <caesura></caesura>и҆ чꙋде́съ да́ръ прїи́мше, <caesura></caesura>моли́те непреста́ннѡ ѡ҆ всѣ́хъ на́съ.

{/fold}

{fold-h2:Мч҃нкꙋ є҆ди́номꙋ}

<rubric class="inline">Тропа́рь, гла́съ д҃:</rubric> <red>М</red>ч҃нкъ тво́й, гдⷭ҇и, <red>и҆́мⷬ҇къ</red>, <caesura></caesura>во страда́нїи свое́мъ вѣне́цъ прїѧ́тъ нетлѣ́нный ѿ тебѐ бг҃а на́шегѡ: <caesura></caesura>и҆мѣ́ѧй во крѣ́пость твою̀, <caesura></caesura>мꙋчи́телей низложѝ, <caesura></caesura>сокрꙋшѝ и҆ де́монѡвъ немѡщны́ѧ де́рзѡсти, <caesura></caesura>тогѡ̀ мл҃твами <caesura></caesura>сп҃сѝ дꙋ́шы на́шѧ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>Ѕ</red>вѣзда̀ свѣ́тлаѧ ꙗ҆ви́лсѧ є҆сѝ, <caesura></caesura>непреле́стнаѧ мі́рови, <caesura></caesura>сл҃нце хрⷭ҇та̀ возвѣща́ющи, <caesura></caesura>зарѧ́ми твои́ми стрⷭ҇тоте́рпче, <red>и҆́мⷬ҇къ</red>, <caesura></caesura>и҆ пре́лесть погаси́лъ є҆сѝ всю̀: <caesura></caesura>на́мъ же подае́ши свѣ́тъ, <caesura></caesura>молѧ́сѧ непреста́ннѡ ѡ҆ всѣ́хъ на́съ.

{/fold}

{fold-h2:Мч҃нкѡмъ, двѣма̀ и҆ мнѡ́гимъ}

<rubric class="inline">Тропа́рь, гла́съ д҃:</rubric> <red>М</red>ч҃нцы твоѝ, гдⷭ҇и, <caesura></caesura>во страда́нїихъ свои́хъ вѣнцы̀ прїѧ́ша нетлѣ̑нныѧ ѿ тебє̀ бг҃а на́шегѡ: <caesura></caesura>и҆мꙋ́ще бо крѣ́пость твою̀, <caesura></caesura>мꙋчи́телей низложи́ша, <caesura></caesura>сокрꙋши́ша и҆ де́мѡнѡвъ немѡщны́ѧ де́рзѡсти. <caesura></caesura>Тѣ́хъ моли́твами <caesura></caesura>спасѝ дꙋ́шы на́шѧ.

<rubric class="inline">И҆́нъ тропа́рь, гла́съ а҃:</rubric> <red>Б</red>олѣ́зньми ст҃ы́хъ, и҆́миже ѡ҆ тебѣ̀ пострада́ша, <caesura></caesura>ѹ҆моле́нъ бꙋ́ди гдⷭ҇и, <caesura></caesura>и҆ всѧ̑ на́шѧ болѣ̑зни и҆сцѣлѝ, <caesura></caesura>чл҃вѣколю́бче, мо́лимсѧ.

<rubric class="inline">И҆́нъ тропа́рь, гла́съ в҃:</rubric> <red>С</red>трастоте́рпцы гдⷭ҇ни, <caesura></caesura>бл҃же́нна землѧ̀ напи́вшаѧсѧ кровьмѝ ва́шими, <caesura></caesura>и҆ свѧ̑та селє́нїѧ прїи́мшаѧ тѣлеса̀ ва̑ша: <caesura></caesura>въ по́двизѣ бо врага̀ побѣди́сте, <caesura></caesura>и҆ хрⷭ҇та̀ со дерзнове́нїемъ проповѣ́дасте. <caesura></caesura>Того̀ ꙗ҆́кѡ бла́га моли́те <caesura></caesura>спасти́сѧ, мо́лимсѧ, дꙋша́мъ на́шымъ.

<rubric class="inline">И҆́нъ тропа́рь, гла́съ є҃:</rubric> <red>Ч</red>ꙋдеса̀ ст҃ы́хъ твои́хъ мч҃никъ, <caesura></caesura>стѣ́нꙋ неѡбори́мꙋ на́мъ дарова́вый, хрⷭ҇тѐ бж҃е: <caesura></caesura>тѣ́хъ моли́твами совѣ́ты ꙗ҆зы́кѡвъ разорѝ, <caesura></caesura>цр҃ковь ст҃ꙋ́ю ѹ҆крѣпѝ, <caesura></caesura>ꙗ҆́кѡ є҆ди́нъ бл҃гъ и҆ чл҃вѣколю́бецъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>С</red>вѣти́льницы свѣ́тлїи ꙗ҆́вльшесѧ, бж҃е́ственнїи мч҃нцы, <caesura></caesura>тва́рь всю̀ свѣ́тлостїю чꙋде́съ ѡ҆зарѧ́ете, <caesura></caesura>недꙋ́ги разрѣша́юще, и҆ глꙋбо́кꙋю тьмꙋ̀ всегда̀ ѿгонѧ́юще, <caesura></caesura>хрⷭ҇тꙋ̀ бг҃ꙋ молѧ́щесѧ непреста́ннѡ ѡ҆ всѣ́хъ на́съ.

{/fold}

{fold-h2:Сщ҃енномч҃нкꙋ є҆ди́номꙋ}

<rubric class="inline">Тропа́рь, гла́съ д҃:</rubric> <red>И҆</red> нра́вѡмъ прича́стникъ, <caesura></caesura>и҆ престо́лѡмъ намѣ́стникъ а҆пⷭ҇лѡмъ бы́въ, <caesura></caesura>дѣѧ́нїе ѡ҆брѣ́лъ є҆сѝ бг҃одꙋхнове́нне, <caesura></caesura>въ видѣ́нїѧ восхо́дъ: <caesura></caesura>сегѡ̀ ра́ди сло́во и҆́стины и҆справлѧ́ѧ, <caesura></caesura>и҆ вѣ́ры ра́ди пострада́лъ є҆сѝ да́же до кро́ве, <caesura></caesura>сщ҃енномч҃нче <red>и҆́мⷬ҇къ</red>, <caesura></caesura>молѝ хрⷭ҇та̀ бг҃а <caesura></caesura>сп҃сти́сѧ дꙋша́мъ на́шымъ.

<rubric class="inline">И҆́нъ тропа́рь, гла́съ д҃:</rubric> <red>Б</red>ла́гости наꙋчи́всѧ, и҆ трезвѧ́сѧ во всѣ́хъ <caesura></caesura>бл҃го́ю со́вѣстїю, сщ҃еннолѣ́пнѡ ѡ҆бо́лксѧ, <caesura></caesura>поче́рплъ є҆сѝ ѿ сосꙋ́да и҆збра́ннагѡ неизречє́ннаѧ, <caesura></caesura>и҆ вѣ́рꙋ соблю́дъ, ра́вное тече́нїе соверши́лъ є҆сѝ, <caesura></caesura>сщ҃енномч҃нче <red>и҆́мⷬ҇къ</red>, <caesura></caesura>молѝ хрⷭ҇та̀ бг҃а, <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>В</red>ознесы́йсѧ на крⷭ҇тъ:</incipit></podoben> <red>В</red>о ст҃и́телехъ бл҃гоче́стнѡ пожи́въ, <caesura></caesura>и҆ мꙋче́нїѧ пꙋ́ть проше́дъ, <caesura></caesura>і҆́дѡльскїѧ ѹ҆гаси́лъ є҆сѝ жє́ртвы, <caesura></caesura>и҆ побо́рникъ бы́въ твоемꙋ̀ ста́дꙋ, бг҃омꙋ́дре. <caesura></caesura>Тѣ́мже тѧ̀ почита́юще, та́йнѡ вопїе́мъ тѝ: <caesura></caesura>ѿ бѣ́дъ и҆зба́ви ны̀ при́снѡ твои́ми мольба́ми, <caesura></caesura>ѻ҆́тче на́шъ, <red>и҆́мⷬ҇къ</red>.

{/fold}

{fold-h2:Сщ҃енномч҃нкѡмъ, двѣма̀ и҆ мнѡ́гимъ}

<rubric class="inline">Тропа́рь, гла́съ д҃:</rubric> <red>Б</red>ж҃е ѻ҆тє́цъ на́шихъ, <caesura></caesura>творѧ́й при́снѡ съ на́ми по твое́й кро́тости, <caesura></caesura>не ѿста́ви млⷭ҇ть твою̀ ѿ на́съ: <caesura></caesura>но мл҃твами и҆́хъ <caesura></caesura>въ ми́рѣ ѹ҆пра́ви живо́тъ на́шъ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>Ꙗ҆́</red>кѡ свѣти́льницы незаходи́мїи разꙋ́мнагѡ сл҃нца, <caesura></caesura>соше́дшесѧ дне́сь восхва́лимъ пѣ́сньми, <caesura></caesura>возсїѧ́ли бо є҆стѐ сꙋ́щымъ во тьмѣ̀ неразꙋ́мїѧ, <caesura></caesura>всѣ́хъ созыва́юще къ высотѣ̀ бл҃гоче́стїѧ сщ҃енномч҃нцы. <caesura></caesura>Тѣ́мъ вопїе́мъ ва́мъ: <caesura></caesura>ра́дꙋйтесѧ по́стникѡвъ всѣ́хъ ѡ҆снова́нїе.

{/fold}

{fold-h2:Прпⷣбномч҃нкꙋ є҆ди́номꙋ}

<rubric class="inline">Тропа́рь, гла́съ и҃:</rubric> <red>В</red>ъ тебѣ̀ ѻ҆́тче и҆звѣ́стнѡ сп҃се́сѧ є҆́же по ѡ҆́бразꙋ: <caesura></caesura>прїи́мъ бо крⷭ҇тъ, послѣ́довалъ є҆сѝ хрⷭ҇тꙋ̀ <caesura></caesura>и҆ дѣ́ѧ ѹ҆чи́лъ є҆сѝ презира́ти ѹ҆́бѡ пло́ть, прехо́дитъ бо: <caesura></caesura>прилѣжа́ти же ѡ҆ дꙋшѝ, ве́щи безсме́ртнѣй. <caesura></caesura>Тѣ́мже и҆ со а҆́гг҃лы сра́дꙋетсѧ, прпⷣбне <red>и҆́мⷬ҇къ</red>, дꙋ́хъ тво́й.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>Т</red>вє́рдыѧ:</incipit></podoben> <red>Ꙗ҆́</red>кѡ по́стника бл҃гоче́стна, и҆ и҆скꙋ́сна, <caesura></caesura>и҆ страда́льца произволе́нїемъ че́стна, <caesura></caesura>и҆ пꙋсты́ни жи́телѧ соѡбра́зна, <caesura></caesura>въ пѣ́снехъ досто́йнѡ восхва́лимъ, <red>и҆́мⷬ҇къ</red>, приснохва́льнаго: <caesura></caesura>то́й бо ѕмі́ѧ попра́лъ є҆́сть.

{/fold}

{fold-h2:Прпⷣбномч҃нкѡмъ, двѣма̀ и҆ мнѡ́гимъ}

<rubric class="inline">Тропа́рь, гла́съ д҃:</rubric> <red>Б</red>ж҃е ѻ҆тє́цъ на́шихъ, <caesura></caesura>творѧ́й при́снѡ съ на́ми по твое́й кро́тости, <caesura></caesura>не ѿста́ви млⷭ҇ть твою̀ ѿ на́съ: <caesura></caesura>но мл҃твами и҆́хъ <caesura></caesura>въ ми́рѣ ѹ҆пра́ви живо́тъ на́шъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>В</red>олне́нїй мно́жество невла́жнѡ проходѧ́ще, <caesura></caesura>безплѡ́тныѧ врагѝ стрꙋѧ́ми сле́зъ ва́шихъ крѣ́пкѡ погрꙋзи́ли є҆стѐ <caesura></caesura>бг҃омꙋ́дрїи и҆ прпⷣбнїи: <caesura></caesura>и҆ чꙋде́съ да́ръ прїи́мше, <caesura></caesura>моли́те непреста́ннѡ ѡ҆ всѣ́хъ на́съ.

{/fold}

{fold-h2:Мч҃нцѣ є҆ди́нѣй}

<rubric class="inline">Тропа́рь, гла́съ д҃:</rubric> <red>А҆́</red>гница твоѧ̀ і҆и҃се, <red>и҆́мⷬ҇къ</red>, <caesura></caesura>зове́тъ ве́лїимъ гла́сомъ: <caesura></caesura>тебѐ женишѐ мо́й люблю̀, <caesura></caesura>и҆ тебѐ и҆́щꙋщи страда́льчествꙋю, <caesura></caesura>и҆ сраспина́юсѧ, и҆ спогреба́юсѧ кр҃ще́нїю твоемꙋ̀, <caesura></caesura>и҆ страждꙋ̀ тебѐ ра́ди, <caesura></caesura>ꙗ҆́кѡ да црⷭ҇твꙋю въ тебѣ̀, <caesura></caesura>и҆ ѹ҆мира́ю за тѧ̀, да и҆ живꙋ̀ съ тобо́ю: <caesura></caesura>по ꙗ҆́кѡ же́ртвꙋ непоро́чнꙋю прїими́ мѧ съ любо́вїю поже́ршꙋюсѧ тебѣ̀, <caesura></caesura>тоѧ̀ мл҃твами, <caesura></caesura>ꙗ҆́кѡ млⷭ҇тивъ, сп҃сѝ дꙋ́шы на́шѧ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>Х</red>ра́мъ тво́й всечⷭ҇тны́й, ꙗ҆́кѡ цѣльбꙋ̀ дꙋше́внꙋю ѡ҆брѣ́тше, <caesura></caesura>всѝ вѣ́рнїи велегла́снѡ вопїе́мъ тѝ, <caesura></caesura>дв҃о мч҃нце, <red>и҆́мⷬ҇къ</red>, великоимени́таѧ: <caesura></caesura>хрⷭ҇та̀ бг҃а молѝ непреста́ннѡ ѡ҆ всѣ́хъ на́съ.

{/fold}

{fold-h2:Мч҃нцамъ, двѣма̀ и҆ мнѡ́гимъ}

<rubric class="inline">Тропа́рь, гла́съ а҃:</rubric> <red>А҆́</red>гницы словє́сныѧ а҆́гнцꙋ и҆ па́стырю <caesura></caesura>приведо́стесѧ мꙋче́нїемъ ко хрⷭ҇тꙋ̀ <caesura></caesura>тече́нїе сконча́вше, <caesura></caesura>и҆ вѣ́рꙋ соблю́дше: <caesura></caesura>тѣ́мже дне́сь ра́достною дꙋше́ю соверша́емъ досточꙋ́днїи ст҃ꙋ́ю ва́шꙋ па́мѧть, <caesura></caesura>хрⷭ҇та̀ велича́юще.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ:</incipit></podoben> <red>С</red>трⷭ҇тоте́рпицъ хрⷭ҇то́выхъ па́мѧть пра́зднꙋимъ, <caesura></caesura>и҆ вѣ́рою просѧ́ще по́мощи, <caesura></caesura>и҆зба́витисѧ всѣ̑мъ ѿ всѧ́кїѧ ско́рби, зовꙋ́ще: <caesura></caesura>бг҃ъ на́шъ съ на́ми, <caesura></caesura>и҆́же си́хъ просла́вивый, ꙗ҆́коже и҆зво́ли.

{/fold}

{fold-h2:Прпⷣбнѣй женѣ̀ є҆ди́нѣй}

<rubric class="inline">Тропа́рь, гла́съ и҃:</rubric> <red>В</red>ъ тебѣ̀ ма́ти, и҆звѣ́стнѡ сп҃се́сѧ є҆́же по ѡ҆́бразꙋ, <caesura></caesura>прїи́мши бо крⷭ҇тъ, послѣ́довала є҆сѝ хрⷭ҇тꙋ̀, <caesura></caesura>и҆ дѣ́ющи ѹ҆чи́ла є҆сѝ презира́ти ѹ҆́бѡ пло́ть, прехо́дитъ бо: <caesura></caesura>прилѣжа́ти же ѡ҆ дꙋшѝ ве́щи безсме́ртнѣй, <caesura></caesura>тѣ́мже и҆ со а҆́гг҃лы сра́дꙋетсѧ, прпⷣбнаѧ <red>и҆́мⷬ҇къ</red>, дꙋ́хъ тво́й.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>Б</red>л҃года́ть прїе́мше:</incipit></podoben> <red>З</red>а любо́вь гдⷭ҇ню прпⷣбнаѧ, <caesura></caesura>поко́ѧ жела́нїе возненави́дѣла є҆сѝ, <caesura></caesura>поще́нїемъ дꙋ́хъ тво́й просвѣти́вши, <caesura></caesura>крѣ́пкѡ бо ѕвѣ́ри побѣди́ла є҆сѝ: <caesura></caesura>но мл҃твами твои́ми <caesura></caesura>проти́вныхъ шата́нїе разорѝ.

{/fold}

{fold-h2:Прпⷣбнымъ жена́мъ, двѣма̀ и҆ мнѡ́гимъ}

<rubric class="inline">Тропа́рь, гла́съ в҃:</rubric> <red>И҆́</red>стинномꙋ жела́нїю ѹ҆невѣ́стившесѧ хрⷭ҇тосла́внїи, <caesura></caesura>и҆ вре́меннагѡ ѡ҆брꙋ́чника ѿве́ргшесѧ совокꙋпле́нїѧ, <caesura></caesura>и҆ добродѣ́тельными по́двиги возра́стше, <caesura></caesura>на высотꙋ̀ востеко́сте нетлѣ́нїѧ, <caesura></caesura>краснодꙋ́шнїи и҆ многобога́тнїи, <caesura></caesura>столпѝ мона́шествꙋющихъ же́нъ и҆ пра́вило: <caesura></caesura>тѣ́мже ѡ҆ на́съ моли́те непреста́ннѡ, <caesura></caesura>любо́вїю ва́шꙋ па́мѧть пра́зднꙋющихъ.

<rubric class="inline">Конда́къ, гла́съ в҃:</rubric> <red>Т</red>ѣлеса̀ своѧ̑ посто́мъ и҆знꙋри́вше, <caesura></caesura>и҆ неꙋсы́пными мл҃твами молѧ́ще зижди́телѧ ѡ҆ грѣсѣ́хъ свои́хъ, <caesura></caesura>ꙗ҆́кѡ да прїи́мете соверше́нное проще́нїе, <caesura></caesura>и҆ прїѧ́сте бж҃е́ственное ѡ҆ставле́нїе, <caesura></caesura>и҆ црⷭ҇твїе нбⷭ҇ное: <caesura></caesura>моли́те хрⷭ҇та̀ бг҃а ѡ҆ всѣ́хъ на́съ.

{/fold}

{fold-h2:Прпⷣбномч҃нцѣ є҆ди́нѣй}

<rubric class="inline">Тропа́рь, гла́съ д҃:</rubric> <red>А҆́</red>гница твоѧ̀ і҆и҃се, <red>и҆́мⷬ҇къ</red>, <caesura></caesura>зове́тъ ве́лїимъ гла́сомъ: <caesura></caesura>тебѐ женишѐ мо́й люблю̀, <caesura></caesura>и҆ тебѐ и҆́щꙋщи страда́льчествꙋю, <caesura></caesura>и҆ сраспина́юсѧ, и҆ спогреба́юсѧ кр҃ще́нїю твоемꙋ̀, <caesura></caesura>и҆ страждꙋ̀ тебѐ ра́ди, <caesura></caesura>ꙗ҆́кѡ да црⷭ҇твꙋю въ тебѣ̀, <caesura></caesura>и҆ ѹ҆мира́ю за тѧ̀, да и҆ живꙋ̀ съ тобо́ю: <caesura></caesura>по ꙗ҆́кѡ же́ртвꙋ непоро́чнꙋю прїими́ мѧ съ любо́вїю поже́ршꙋюсѧ тебѣ̀, <caesura></caesura>тоѧ̀ мл҃твами, <caesura></caesura>ꙗ҆́кѡ млⷭ҇тивъ, сп҃сѝ дꙋ́шы на́шѧ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>С</red>ко́рѡ предварѝ:</incipit></podoben> <red>Б</red>жⷭ҇твеннаѧ па́мѧть твоѧ̀, <red>и҆́мⷬ҇къ</red>, <caesura></caesura>дне́сь возсїѧ́вши ꙗ҆ви́сѧ мі́рови ꙗ҆́кѡ со́лнце, <caesura></caesura>сказꙋ́ющи житїѐ твоѐ: <caesura></caesura>ты́ бо воздержа́нїемъ плотска̑ѧ двиза̑нїѧ разо́рши, <caesura></caesura>и҆ страда́нїѧ кро́вїю ѹ҆невѣ́стиласѧ є҆сѝ хрⷭ҇то́ви. <caesura></caesura>Тѣ́мже хва́лѧщыѧ тѧ̀ и҆зба́ви ѿ всѧ́кихъ ѕѡ́лъ, да зове́мъ тѝ: <caesura></caesura>ра́дꙋйсѧ, мт҃и прпⷣбнаѧ.

{/fold}

{fold-h2:Сщ҃енноисповѣ́дникꙋ и҆ прпⷣбноисповѣ́дникꙋ}

<rubric class="inline">Тропа́рь, гла́съ и҃:</rubric> <red>П</red>равосла́вїѧ наста́вниче, <caesura></caesura>бл҃гоче́стїѧ ѹ҆чт҃лю и҆ чтⷭ҇оты̀, <caesura></caesura>вселе́нныѧ свѣти́льниче, <caesura></caesura>а҆рхїере́євъ бг҃одꙋхнове́нное ѹ҆добре́нїе, <caesura></caesura><red>и҆́мⷬ҇къ</red>, премꙋ́дре, <caesura></caesura>ѹ҆че́ньми твои́ми всѧ̑ просвѣти́лъ є҆сѝ, <caesura></caesura>цѣвни́це дх҃о́внаѧ. <caesura></caesura>Молѝ хрⷭ҇та̀ бг҃а сп҃сти́сѧ дꙋша́мъ на́шымъ.

<rubric class="inline">Конда́къ, гла́съ в҃:</rubric> <red>Н</red>аслади́всѧ бг҃омꙋ́дре воздержа́нїѧ, <caesura></caesura>и҆ жела́нїѧ плѡтска́ѧ ты̀ ѹ҆спи́лъ є҆сѝ, <caesura></caesura>ꙗ҆ви́всѧ вѣ́рою возраща́емь, <caesura></caesura>и҆ ꙗ҆́кѡ живота̀ дре́во ра́йское процвѣ́лъ є҆сѝ, <caesura></caesura><red>и҆́мⷬ҇къ</red>, ѻ҆́тче сщ҃е́нный.

{/fold}

{fold-h2:Безме́здникѡмъ и҆ чꙋдотво́рцємъ}

<rubric class="inline">Тропа́рь, гла́съ и҃:</rubric> <red>С</red>т҃і́и безсре́бреницы и҆ чꙋдотво́рцы <red>и҆́мⷬ҇къ</red>, <caesura></caesura>посѣти́те не́мѡщи на́шѧ: <caesura></caesura>тꙋ́не прїѧ́сте, тꙋ́не дади́те на́мъ.

<rubric class="inline">Конда́къ, гла́съ в҃:</rubric> <red>Б</red>л҃года́ть прїи́мше и҆сцѣле́нїй, <caesura></caesura>простира́ете здра́вїе сꙋ́щымъ въ нꙋ́ждахъ, <caesura></caesura>вра́чеве чꙋдотво́рцы пресла́внїи: <caesura></caesura>но ва́шимъ посѣще́нїемъ <caesura></caesura>ра́тникѡвъ де́рзѡсти низложи́те, <caesura></caesura>мі́ръ и҆сцѣлѧ́юще чꙋдесы̀.

{/fold}

{fold-h2:Хрⷭ҇та̀ ра́ди ю҆рѡ́дивымъ}

<rubric class="inline">Тропа́рь, гла́съ а҃:</rubric> <red>Г</red>ла́съ а҆пⷭ҇ла твоегѡ̀ па́ѵла ѹ҆слы́шавъ глаго́лющъ: <caesura></caesura>мы̀ ю҆ро́ди хрⷭ҇та̀ ра́ди, <caesura></caesura>ра́бъ тво́й, хрⷭ҇тѐ бж҃е, <red>и҆́мⷬ҇къ</red>, <caesura></caesura>ю҆ро́дъ бы́сть на землѝ тебѐ ра́ди: <caesura></caesura>тѣ́мже па́мѧть є҆гѡ̀ почита́юще, <caesura></caesura>тебѐ мо́лимъ: гдⷭ҇и, <caesura></caesura>сп҃сѝ дꙋ́шы на́шѧ.

<rubric class="inline">Конда́къ, гла́съ и҃:</rubric> <red>В</red>ы́шнїѧ красоты̀ жела́ѧ, <caesura></caesura>ни̑жнїѧ сла̑сти тѣлє́сныѧ то́щнѡ ѡ҆ста́вилъ є҆сѝ, <caesura></caesura>нестѧжа́нїемъ сꙋ́етнагѡ мі́ра, а҆́гг҃льское житїѐ проходѧ̀, <caesura></caesura>сконча́всѧ, <red>и҆́мⷬ҇къ</red>, бл҃же́нне: <caesura></caesura>съ ни́миже хрⷭ҇та̀ бг҃а молѝ непреста́ннѡ ѡ҆ всѣ́хъ на́съ.

{/fold}
