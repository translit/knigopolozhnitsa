---
title: "Тропарѝ и҆ кондакѝ пра́здникѡвъ, деке́мврїй"
navigation:
  key: service-horologionadd-6
  title: "Тропарѝ и҆ кондакѝ пра́здникѡвъ, деке́мврїй"
  parent: service-horologionadd
  order: 6
type: "service"
---

# Тропарѝ и҆ кондакѝ пра́здникѡвъ, деке́мврїй.

{fold-h2:Въ д҃-й де́нь. Ст҃ы́ѧ великомꙋ́ченицы варва́ры.}

<rubric class="inline">Тропа́рь, гла́съ и҃:</rubric> <red>В</red>арва́рꙋ свѧтꙋ́ю почти́мъ: <caesura></caesura>вра̑жїѧ бо сѣ̑ти сокрꙋшѝ, <caesura></caesura>и҆ ꙗ҆́кѡ пти́ца и҆зба́висѧ ѿ ни́хъ <caesura></caesura>по́мощїю и҆ ѻ҆рꙋ́жїемъ креста̀, всечестна́ѧ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>В</red>ознесы́йсѧ на крⷭ҇тъ:</incipit></podoben> <red>В</red>ъ трⷪ҇цѣ благоче́стнѡ пѣва́емомꙋ, <caesura></caesura>послѣ́довавши бг҃ꙋ, страстоте́рпице, <caesura></caesura>і҆́дѡльскаѧ притꙋпи́ла є҆сѝ чти̑лища: <caesura></caesura>посредѣ́ же по́двига страда́льчествꙋющи, варва́ро, <caesura></caesura>мꙋчи́телей преще́нїѧ не ѹ҆страши́ласѧ є҆сѝ, мꙋжемꙋ́дреннаѧ, <caesura></caesura>велегла́снѡ пою́щи при́снѡ: <caesura></caesura>трⷪ҇цꙋ чтꙋ̀, є҆ди́но бжⷭ҇тво̀.

{/fold}

{fold-h2:Въ є҃-й де́нь. Прпⷣбнагѡ са́ввы ѡ҆свѧще́ннагѡ.}

<rubric class="inline">Тропа́рь, гла́съ и҃:</rubric> <red>С</red>ле́зъ твои́хъ тече́ньми пꙋсты́ни безпло́дное воздѣ́лалъ є҆сѝ, <caesura></caesura>и҆ и҆̀же и҆зъ глꙋбины̀ воздыха́ньми, во сто̀ трꙋдѡ́въ ѹ҆плодоноси́лъ є҆сѝ, <caesura></caesura>и҆ бы́лъ є҆сѝ свѣти́льникъ вселе́ннѣй, сїѧ́ѧ чꙋдєсы̀, са́вво, ѻ҆́ч҃е на́шъ: <caesura></caesura>молѝ хрⷭ҇та̀ бг҃а спасти́сѧ дꙋша́мъ на́шымъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Ꙗ҆́</red>кѡ ѿ младе́нства бг҃ꙋ же́ртва непоро́чнаѧ <caesura></caesura>прине́слсѧ є҆сѝ добродѣ́телїю, са́вво бл҃же́нне <caesura></caesura>садодѣ́латель бы́въ благоче́стїѧ: <caesura></caesura>тѣ́мже бы́лъ є҆сѝ прпⷣбныхъ ѹ҆добре́нїе, <caesura></caesura>граждани́нъ же пꙋсты́нный достохва́ленъ. <caesura></caesura>Тѣ́мже зове́мъ тѝ: ра́дꙋйсѧ, са́вво пребога́те.

{/fold}

{fold-h2:Въ ѕ҃-й де́нь. Ст҃и́телѧ нїкола́а, а҆рхїепі́скопа мѷрлѷкі́йскихъ чꙋдотво́рца.}

<rubric class="inline">Тропа́рь, гла́съ д҃:</rubric> <red>П</red>ра́вило вѣ́ры и҆ ѻ҆́бразъ кро́тости, <caesura></caesura>воздержа́нїѧ ѹ҆чи́телѧ <caesura></caesura>ꙗ҆ви́ тѧ ста́дꙋ твоемꙋ̀ <caesura></caesura>ꙗ҆́же веще́й и҆́стина. <caesura></caesura>Сегѡ̀ ра́ди стѧжа́лъ є҆сѝ смире́нїемъ высѡ́каѧ, <caesura></caesura>нището́ю бога̑таѧ: <caesura></caesura>ѻ҆́ч҃е свѧщеннонача́льниче нїко́лае, <caesura></caesura>молѝ хрⷭ҇та̀ бг҃а, <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>В</red>ъ мѵ́рѣхъ, свѧ́те, свѧщеннодѣ́йствитель показа́лсѧ є҆сѝ, <caesura></caesura>хрⷭ҇то́во бо, прпⷣбне, є҆ѵⷢ҇лїе и҆спо́лнивъ, <caesura></caesura>положи́лъ є҆сѝ дꙋ́шꙋ твою̀ ѡ҆ лю́дехъ твои́хъ, <caesura></caesura>и҆ спа́слъ є҆сѝ непови̑нныѧ ѿ сме́рти. <caesura></caesura>Сегѡ̀ ра́ди ѡ҆свѧти́лсѧ є҆сѝ, <caesura></caesura>ꙗ҆́кѡ вели́кїй таи́нникъ бж҃їѧ бл҃года́ти.

{/fold}

{fold-h2:Въ ѳ҃-й де́нь. Зача́тїе ст҃ы́ѧ а҆́нны, є҆гда̀ зача́тъ прест҃ꙋ́ю бцⷣꙋ.}

<rubric class="inline">Тропа́рь, гла́съ д҃:</rubric> <red>Д</red>не́сь безча́дїѧ ѹ҆́зы разрѣша́ютсѧ, <caesura></caesura>і҆ѡакі́ма бо и҆ а҆́ннꙋ ѹ҆слы́шавъ бг҃ъ, <caesura></caesura>па́че наде́жды роди́ти тѣ̑мъ ꙗ҆́вѣ ѡ҆бѣщава́етъ бг҃оѻтрокови́цꙋ, <caesura></caesura>и҆зъ неѧ́же са́мъ роди́сѧ неѡпи́санный, человѣ́къ бы́въ, <caesura></caesura>а҆́гг҃лѡмъ повелѣ́въ вопи́ти є҆́й: <caesura></caesura>ра́дꙋйсѧ, бл҃года́тнаѧ, <caesura></caesura>гдⷭ҇ь съ тобо́ю.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>П</red>ра́зднꙋетъ дне́сь вселе́ннаѧ а҆́ннино зача́тїе, <caesura></caesura>бы́вшее ѿ бг҃а: <caesura></caesura>и҆́бо та̀ породѝ па́че сло́ва сло́во ро́ждшꙋю.

{/fold}

{fold-h2:Недѣ́лѧ свѧты́хъ пра́ѻтєцъ.}

<rubric class="inline">Тропа́рь, гла́съ в҃:</rubric> <red>В</red>ѣ́рою пра́ѻц҃ы ѡ҆правда́лъ є҆сѝ, <caesura></caesura>ѿ ꙗ҆зы̑къ тѣ́ми пред̾ѡбрꙋчи́вый цр҃ковь: <caesura></caesura>хва́лѧтсѧ въ сла́вѣ ст҃і́и, <caesura></caesura>ꙗ҆́кѡ ѿ сѣ́мене и҆́хъ є҆́сть пло́дъ бл҃госла́венъ, <caesura></caesura>безъ сѣ́мене ро́ждшаѧ тѧ̀. <caesura></caesura>Тѣ́хъ моли́твами, хрⷭ҇тѐ бж҃е, поми́лꙋй на́съ.

<rubric class="inline">Конда́къ, гла́съ ѕ҃:</rubric> <red>Р</red>ꙋкопи́саннагѡ ѻ҆́браза не поче́тше, <caesura></caesura>но неѡпи́саннымъ сꙋщество́мъ защити́вшесѧ, требл҃же́ннїи, <caesura></caesura>въ по́двизѣ ѻ҆гнѧ̀, просла́вистесѧ: <caesura></caesura>средѣ́ же пла́мене нестерпи́магѡ стоѧ́ще, <caesura></caesura>бг҃а призва́сте: <caesura></caesura>ѹ҆скорѝ, ѽ ще́дрый, <caesura></caesura>и҆ потщи́сѧ, ꙗ҆́кѡ млⷭ҇тивъ, въ по́мощь на́шꙋ, <caesura></caesura>ꙗ҆́кѡ мо́жеши хотѧ́й.

{/fold}

{fold-h2:Въ в҃і-й де́нь. Прпⷣбнагѡ спѷрїдѡ́на, є҆пі́скопа трїмѷфі́йскагѡ.}

<rubric class="inline">Тропа́рь, гла́съ а҃:</rubric> <red>С</red>обо́ра пе́рвагѡ показа́лсѧ є҆сѝ побо́рникъ и҆ чꙋдотво́рецъ, <caesura></caesura>бг҃оно́се спѷрїдѡ́не, ѻ҆́ч҃е на́шъ. <caesura></caesura>Тѣ́мже ме́ртвꙋ ты̀ во гро́бѣ возгласи́въ, <caesura></caesura>и҆ ѕмїю̀ въ зла́то претвори́лъ є҆сѝ: <caesura></caesura>и҆ внегда̀ пѣ́ти тебѣ̀ ст҃ы̑ѧ моли̑твы, <caesura></caesura>а҆́гг҃лы сослꙋжа́щыѧ тебѣ̀ и҆мѣ́лъ є҆сѝ, свѧще́ннѣйшїй. <caesura></caesura>Сла́ва да́вшемꙋ тебѣ̀ крѣ́пость: <caesura></caesura>сла́ва вѣнча́вшемꙋ тѧ̀: <caesura></caesura>сла́ва дѣ́йствꙋющемꙋ тобо́ю всѣ̑мъ и҆сцѣлє́нїѧ.

<rubric class="inline">И҆́нъ тропа́рь, гла́съ д҃:</rubric> <red>П</red>ра́вило вѣ́ры, и҆ ѻ҆́бразъ кро́тости, <caesura></caesura>воздержа́нїѧ ѹ҆чи́телѧ, <caesura></caesura>ꙗ҆ви́ тѧ ста́дꙋ твоемꙋ̀, <caesura></caesura>ꙗ҆́же веще́й и҆́стина: <caesura></caesura>сегѡ̀ ра́ди стѧжа́лъ є҆сѝ смире́нїемъ высѡ́каѧ, <caesura></caesura>нището́ю бога̑таѧ, <caesura></caesura>ѻ҆́ч҃е спѷрїдѡ́не, <caesura></caesura>молѝ хрⷭ҇та̀ бг҃а, <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>Л</red>юбо́вїю хрⷭ҇то́вою ѹ҆ѧзви́всѧ свѧще́ннѣйшїй, <caesura></caesura>ѹ҆́мъ впери́въ заре́ю дх҃а, <caesura></caesura>дѣ́тельными видѣ́нїемъ твои́мъ дѣѧ́нїе ѡ҆брѣ́лъ є҆сѝ, бг҃опрїѧ́тне, <caesura></caesura>же́ртвенникъ бжⷭ҇твенный бы́въ, <caesura></caesura>просѧ̀ всѣ̑мъ бжⷭ҇твеннагѡ сїѧ́нїѧ.

{/fold}

{fold-h2:Недѣ́лѧ предъ ржⷭ҇тво́мъ хрⷭ҇то́вымъ, ст҃ы́хъ ѻ҆ц҃ъ.}

<rubric class="inline">Тропа́рь, гла́съ в҃:</rubric> <red>В</red>є́лїѧ вѣ́ры и҆справлє́нїѧ, <caesura></caesura>во и҆сто́чницѣ пла́мене ꙗ҆́кѡ на водѣ̀ ѹ҆покое́нїѧ, <caesura></caesura>ст҃і́и трїѐ ѻ҆́троцы ра́довахꙋсѧ: <caesura></caesura>и҆ прⷪ҇ро́къ данїи́лъ <caesura></caesura>львѡ́мъ па́стырь ꙗ҆́кѡ ѻ҆вца́мъ ꙗ҆влѧ́шесѧ. <caesura></caesura>Тѣ́хъ моли́твами, хрⷭ҇тѐ бж҃е, <caesura></caesura>спасѝ дꙋ́шы на́шѧ.

<rubric class="inline">А҆́ще внѣ̀ к҃-гѡ числа̀, конда́къ ѻ҆ц҃є́въ, гла́съ ѕ҃:</rubric> <red>Р</red>ꙋкопи́саннагѡ ѻ҆́браза не поче́тше, <caesura></caesura>но неѡпи́саннымъ сꙋщество́мъ защити́вшесѧ, требл҃же́ннїи, <caesura></caesura>въ по́двизѣ ѻ҆гнѧ̀ просла́вистесѧ: <caesura></caesura>средѣ́ же пла́мене нестерпи́магѡ стоѧ́ще, бг҃а призва́сте: <caesura></caesura>ѹ҆скорѝ, ѽ ще́дрый! <caesura></caesura>И҆ потщи́сѧ, ꙗ҆́кѡ ми́лостивъ, въ по́мощь на́шꙋ, <caesura></caesura>ꙗ҆́кѡ мо́жеши хотѧ́й.

<rubric class="inline">А҆́ще же внꙋ́трь предпра́зднства, конда́къ, гла́съ а҃.</rubric> <podoben>Подо́бенъ: <incipit><red>Л</red>и́къ а҆́гг҃льскїй:</incipit></podoben> <red>В</red>есели́сѧ, виѳлее́ме, є҆ѵфра́ѳо, гото́висѧ: <caesura></caesura>се́ бо а҆́гница па́стырѧ вели́каго во ѹ҆тро́бѣ носѧ́щи, є҆́же роди́ти тщи́тсѧ, <caesura></caesura>є҆го́же зрѧ́ще бг҃оно́снїи ѻ҆ц҃ы̀ веселѧ́тсѧ, <caesura></caesura>съ па́стырьми пою́ще дв҃ꙋ доѧ́щꙋю.

{/fold}

{fold-h2:Въ к҃-й де́нь. Првⷣнагѡ і҆ѡа́нна кроншта́дскагѡ.}

<rubric class="inline">Тропа́рь, гла́съ а҃:</rubric> <red>П</red>равосла́вныѧ вѣ́ры побо́рниче, <caesura></caesura>землѝ рѡссі́йскїѧ печа́льниче, <caesura></caesura>па́стырємъ пра́вило и҆ ѻ҆́бразе вѣ̑рнымъ, <caesura></caesura>покаѧ́нїѧ и҆ жи́зни во хрⷭ҇тѣ̀ проповѣ́дниче, <caesura></caesura>бж҃е́ственныхъ та́инъ бл҃гоговѣ́йный слꙋжи́телю <caesura></caesura>и҆ дерзнове́нный ѡ҆ лю́дехъ моли́твенниче, <caesura></caesura>ѻ҆́тче првⷣный і҆ѡа́нне, <caesura></caesura>цѣли́телю и҆ преди́вный чꙋдотво́рче, <caesura></caesura>гра́дꙋ кроншта́дтꙋ похвало̀ <caesura></caesura>и҆ цр҃кве на́шеѧ ѹ҆краше́нїе, <caesura></caesura>молѝ всеблага́го бг҃а <caesura></caesura>ѹ҆мири́ти мі́ръ и҆ сп҃стѝ дꙋ́шы на́шѧ.

<rubric class="inline">И҆́нъ тропа́рь, гла́съ д҃:</rubric> <red>Р</red>ѡссі́йскїѧ землѝ па́стырь до́брый показа́лсѧ є҆сѝ, въ слꙋже́нїи пресвѵ́терстѣмъ жи́знь во хрⷭ҇тѣ̀ стѧжа́въ, бг҃омꙋ́дре ѻ҆́тче і҆ѡа́нне. Бл҃года́ть и҆з̾ѻби́льнꙋю ѿ влⷣки хрⷭ҇та̀ прїѧ́лъ є҆сѝ: недꙋ́ги ѿгонѧ́ти, малодꙋ̑шныѧ ѹ҆тѣша́ти, въ та́йнѣ пречⷭ҇тагѡ тѣ́ла и҆ кро́ве вѣ̑рныѧ со хрⷭ҇то́мъ соединѧ́ти. Сегѡ̀ ра́ди восхвалѧ́емъ тѧ̀, ꙗ҆́кѡ моли́твенника ѡ҆ дꙋша́хъ на́шихъ.

<rubric class="inline">Конда́къ, гла́съ г҃:</rubric> <red>Д</red>не́сь па́стырь кроншта́дтскїй предстои́тъ прⷭ҇то́лꙋ бж҃їю <caesura></caesura>и҆ ѹ҆се́рднѡ мо́литъ ѡ҆ вѣ́рныхъ <caesura></caesura>хрⷭ҇та̀ пастыренача́льника, <caesura></caesura>ѡ҆бѣтова́нїе да́вшаго: <caesura></caesura>сози́ждꙋ цр҃ковь мою̀ <caesura></caesura>и҆ врата̀ а҆́дѡва не ѡ҆долѣ́ютъ є҆́й.

{/fold}

{fold-h2:Въ к҃а-й де́нь. Преставле́нїе ст҃и́телѧ петра̀ митрополі́та всеѧ̀ рѡссі́и.}

<rubric class="inline">Тропа́рь, гла́съ д҃:</rubric> <red>Ꙗ҆́</red>же пре́жде безпло́днаѧ землѐ, <caesura></caesura>ны́нѣ весели́сѧ: <caesura></caesura>се́ бо хрⷭ҇то́съ свѣти́льника въ тебѣ̀ показа̀ <caesura></caesura>ꙗ҆́вѣ сїѧ́юща въ мі́рѣ, <caesura></caesura>и҆ и҆сцѣлѣва́юща недꙋ́ги и҆ бѡлѣ́зни на́шѧ. <caesura></caesura>Сегѡ̀ ра́ди ликꙋ́й и҆ весели́сѧ со дерзнове́нїемъ: <caesura></caesura>ст҃и́тель бо є҆́сть вы́шнѧгѡ сїѧ̑ содѣ́ловаѧй.

<rubric class="inline">И҆́нъ тропа́рь, гла́съ и҃:</rubric> <red>Л</red>икꙋ́й свѣ́тлѡ, благосла́внѣйшїй гра́де москва̀, <caesura></caesura>и҆мѣ́ѧй въ себѣ̀ а҆рхїере́а петра̀, ꙗ҆́кѡ зарю̀ сл҃нца, <caesura></caesura>всю̀ рѡссі́ю чꙋдодѣѧ̑нїи ѡ҆зарѧ́юща: <caesura></caesura>то́й бо не́мѡщи врачꙋ́етъ, <caesura></caesura>и҆ недꙋ́ги, ꙗ҆́кѡ тмꙋ̀, прого́нитъ ѿ вопїю́щихъ є҆мꙋ̀: <caesura></caesura>ра́дꙋйсѧ, і҆ера́рше бг҃а вы́шнѧгѡ, <caesura></caesura>тобо́ю сїѧ̑ па́ствѣ твое́й содѣ́ловающагѡ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>В</red>збра́нномꙋ и҆ ди́вномꙋ на́шеѧ землѝ чꙋдотво́рцꙋ, <caesura></caesura>дне́сь любо́вїю тебѣ̀ притека́емъ, пѣ́снь, бг҃оно́се, плетꙋ́ще, <caesura></caesura>ꙗ҆́кѡ и҆мѣ́ѧ дерзнове́нїе ко гдⷭ҇ꙋ, <caesura></caesura>многоѻбра́зныхъ и҆зба́ви на́съ ѡ҆бстоѧ́нїй, да зове́мъ тѝ: <caesura></caesura>ра́дꙋйсѧ, ѹ҆твержде́нїе гра́дꙋ на́шемꙋ.

{/fold}

{fold-h2:Въ к҃д-й де́нь. Предпра́зднство ржⷭ҇тва̀ хрⷭ҇то́ва.}

<rubric class="inline">Тропа́рь, гла́съ д҃:</rubric> <red>Н</red>аписова́шесѧ и҆ногда̀ со ста́рцемъ і҆ѡ́сифомъ, <caesura></caesura>ꙗ҆́кѡ ѿ сѣ́мене дв҃дова, <caesura></caesura>въ виѳлее́мѣ марїа́мъ: <caesura></caesura>чревоносѧ́щи безсѣ́менное рожде́нїе: <caesura></caesura>наста́ же вре́мѧ ржⷭ҇тва̀, <caesura></caesura>и҆ мѣ́сто ни є҆ди́ноже бѣ̀ ѻ҆бита́лищꙋ: <caesura></caesura>но ꙗ҆́коже кра́снаѧ пала́та, <caesura></caesura>верте́пъ цр҃и́цѣ показа́шесѧ. <caesura></caesura>Хрⷭ҇то́съ ражда́етсѧ, пре́жде па́дшїй воскреси́ти ѻ҆́бразъ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>Д</red>ѣ́ва дне́сь превѣ́чное сло́во <caesura></caesura>въ верте́пѣ грѧде́тъ роди́ти неизрече́ннѡ: <caesura></caesura>ликꙋ́й вселе́ннаѧ ѹ҆слы́шавши, <caesura></caesura>просла́ви со а҆́гг҃лы и҆ па́стырьми <caesura></caesura>хотѧ́щаго ꙗ҆ви́тисѧ <caesura></caesura>ѻ҆троча̀ мла́до превѣ́чнаго бг҃а.

{/fold}

{fold-h2:Въ то́йже де́нь, ст҃ы́ѧ прпⷣбномꙋ́ченицы є҆ѵге́нїи.}

<rubric class="inline">Тропа́рь, гла́съ д҃:</rubric> <red>А҆́</red>гница твоѧ̀ і҆и҃се, є҆ѵге́нїѧ, <caesura></caesura>зове́тъ ве́лїимъ гла́сомъ: <caesura></caesura>тебѐ женишѐ мо́й люблю̀, <caesura></caesura>и҆ тебѐ и҆́щꙋщи страда́льчествꙋю, <caesura></caesura>и҆ сраспина́юсѧ, и҆ спогреба́юсѧ кр҃ще́нїю твоемꙋ̀, <caesura></caesura>и҆ страждꙋ̀ тебѐ ра́ди, <caesura></caesura>ꙗ҆́кѡ да црⷭ҇твꙋю въ тебѣ̀, <caesura></caesura>и҆ ѹ҆мира́ю за тѧ̀, да и҆ живꙋ̀ съ тобо́ю: <caesura></caesura>но ꙗ҆́кѡ же́ртвꙋ непоро́чнꙋю прїими́ мѧ съ любо́вїю поже́ршꙋюсѧ тебѣ̀, <caesura></caesura>тоѧ̀ мл҃твами, ꙗ҆́кѡ млⷭ҇тивъ, сп҃сѝ дꙋ́шы на́шѧ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>Т</red>вє́рдыѧ:</incipit></podoben> <red>Б</red>лагоро́дїѧ нра́вѡмъ тѧ̀ честнѡподо́бне ѹ҆краси́въ ѡ҆божи́вый гдⷭ҇ь, <caesura></caesura>въ ра́бїи ѻ҆́бразѣ ѿ дв҃ы на́мъ соедини́сѧ, <caesura></caesura>и҆́же тѧ̀ въ ли́къ де́въ свѣщено́сицъ вчинѝ, <caesura></caesura>и҆ съ мч҃ники сочета̀, є҆ѵге́нїе, <caesura></caesura>ꙗ҆́кѡ вои́стиннꙋ благоро́дїѧ бжⷭ҇твенныѧ сла́вы вѣне́цъ ѹ҆лꙋчѝ.

{/fold}

{fold-h2:Въ к҃є-й де́нь. Є҆́же по пло́ти, ржⷭ҇тво̀ гдⷭ҇а бг҃а и҆ сп҃са на́шегѡ і҆и҃са хрⷭ҇та̀.}

<rubric class="inline">Тропа́рь, гла́съ д҃:</rubric> <red>Р</red>жⷭ҇тво̀ твоѐ, хрⷭ҇тѐ бж҃е на́шъ, <caesura></caesura>возсїѧ̀ мі́рови свѣ́тъ ра́зꙋма: <caesura></caesura>въ не́мъ бо ѕвѣзда́мъ слꙋжа́щїи, <caesura></caesura>ѕвѣздо́ю ѹ҆ча́хꙋсѧ, <caesura></caesura>тебѣ̀ кла́нѧтисѧ сл҃нцꙋ пра́вды, <caesura></caesura>и҆ тебѐ вѣ́дѣти съ высоты̀ восто́ка: <caesura></caesura>гдⷭ҇и, сла́ва тебѣ̀.

<rubric class="inline">Конда́къ, гла́съ г҃.</rubric> <rubric class="inline">Подо́бенъ:</rubric> <red>Д</red>в҃а дне́сь пресꙋ́щественнаго ражда́етъ, <caesura></caesura>и҆ землѧ̀ верте́пъ непристꙋ́пномꙋ прино́ситъ. <caesura></caesura>А҆́гг҃ли съ па́стырьми славосло́вѧтъ, <caesura></caesura>волсви́ же со ѕвѣздо́ю пꙋтеше́ствꙋютъ: <caesura></caesura>на́съ бо ра́ди роди́сѧ <caesura></caesura>ѻ҆троча̀ мла́до превѣ́чный бг҃ъ.

{/fold}

{fold-h2:Въ к҃ѕ-й де́нь. Собо́ръ прест҃ы́ѧ бцⷣы.}

<rubric class="inline">Тропа́рь бцⷣы, гла́съ д҃:</rubric> <red>П</red>речⷭ҇таѧ бг҃омт҃и бцⷣе, <caesura></caesura>собо́ръ тво́й чⷭ҇тны́й ѹ҆краше́нъ многоразли́чными добро́тами, <caesura></caesura>да́ры тѝ прино́сѧтъ гпⷭ҇жѐ, мно́ги мїрсті́и лю́дїе, <caesura></caesura>ѹ҆́зы на́шѧ грѣ̑шныѧ раздерѝ свое́ю ми́лостїю, <caesura></caesura>и҆ спасѝ дꙋ́шы на́шѧ.

<rubric class="inline">Конда́къ, гла́съ ѕ҃:</rubric> <red>И҆́</red>же пре́жде денни́цы ѿ ѻ҆ц҃а̀ безъ мт҃ре роди́выйсѧ, <caesura></caesura>на землѝ безъ ѻ҆тца̀ воплоти́сѧ дне́сь и҆зъ тебє̀. <caesura></caesura>Тѣ́мже ѕвѣзда̀ бл҃говѣствꙋ́етъ волхвѡ́мъ, <caesura></caesura>а҆́гг҃ли же съ па́стырьми пою́тъ <caesura></caesura>несказа́нное ржⷭ҇тво̀ твоѐ, бл҃года́тнаѧ.

{/fold}

{fold-h2:Недѣ́лѧ по ржⷭ҇твѣ̀ хрⷭ҇то́вѣ.}

<rubric class="inline">Тропа́рь, гла́съ в҃:</rubric> <red>Б</red>лаговѣствꙋ́й, і҆ѡ́сифе, дв҃дꙋ чꙋдеса̀ бг҃оѻтцꙋ̀: <caesura></caesura>дв҃ꙋ ви́дѣлъ є҆сѝ ро́ждшꙋю, <caesura></caesura>съ па́стыри славосло́вилъ є҆сѝ, <caesura></caesura>съ волхвы̀ поклони́лсѧ є҆сѝ, <caesura></caesura>а҆́гг҃ломъ вѣ́сть прїе́мъ. <caesura></caesura>Молѝ хрⷭ҇та̀ бг҃а, спастѝ дꙋ́шы на́шѧ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>В</red>есе́лїѧ дне́сь дв҃дъ и҆сполнѧ́етсѧ бжⷭ҇твенный, <caesura></caesura>і҆ѡ́сифъ же хвале́нїе со і҆а́кѡвомъ прино́ситъ: <caesura></caesura>вѣне́цъ бо сро́дствомъ хрⷭ҇то́вымъ прїе́мше ра́дꙋютсѧ, <caesura></caesura>и҆ неизрече́ннѡ на землѝ ро́ждшагосѧ воспѣва́ютъ, и҆ вопїю́тъ: <caesura></caesura>ще́дре, спаса́й тебѐ чтꙋ́щыѧ.

{/fold}

{fold-h2:Въ к҃з-й де́нь. Ст҃а́гѡ а҆пⷭ҇ла, первомꙋ́ченика и҆ а҆рхїдїа́кона стефа́на.}

<rubric class="inline">Тропа́рь, гла́съ д҃:</rubric> <red>П</red>о́двигомъ до́брымъ подвиза́лсѧ є҆сѝ, <caesura></caesura>первомꙋ́чениче хрⷭ҇то́въ и҆ а҆пⷭ҇ле, и҆ а҆рхїдїа́коне стефа́не, <caesura></caesura>и҆ мꙋчи́телей ѡ҆бличи́лъ є҆сѝ нече́стїе: <caesura></caesura>ка́менїемъ бо побїе́нъ ѿ рꙋ́къ беззако́нныхъ, <caesura></caesura>вѣне́цъ ѿ ꙗ҆́же свы́ше десни́цы прїѧ́лъ є҆сѝ, <caesura></caesura>и҆ къ бг҃ꙋ взыва́лъ є҆сѝ, вопїѧ̀: <caesura></caesura>гдⷭ҇и, не поста́ви и҆̀мъ грѣха̀ сегѡ̀.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь.</incipit></podoben> <red>В</red>лⷣка вчера̀ на́мъ пло́тїю прихожда́ше, <caesura></caesura>и҆ ра́бъ дне́сь ѿ пло́ти и҆схожда́ше. <caesura></caesura>Вчера̀ црⷭ҇твꙋѧй пло́тїю роди́сѧ, <caesura></caesura>дне́сь ра́бъ ка́менїемъ побива́етсѧ: <caesura></caesura>тогѡ̀ ра́ди и҆ скончава́етсѧ <caesura></caesura>первомꙋ́ченикъ и҆ бжⷭ҇твенный стефа́нъ.

{/fold}
