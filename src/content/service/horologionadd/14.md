---
title: "Тропарѝ и҆ кондакѝ пра́здникѡвъ, а҆́ѵгꙋстъ"
navigation:
  key: service-horologionadd-14
  title: "Тропарѝ и҆ кондакѝ пра́здникѡвъ, а҆́ѵгꙋстъ"
  parent: service-horologionadd
  order: 14
type: "service"
---

# Тропарѝ и҆ кондакѝ пра́здникѡвъ, а҆́ѵгꙋстъ.

{fold-h2:Въ а҃-й де́нь. Происхожде́нїе честны́хъ дре́въ, честна́гѡ и҆ животворѧ́щагѡ крⷭ҇та̀.}

<rubric class="inline">Тропа́рь, гла́съ а҃:</rubric> <red>С</red>пасѝ, гдⷭ҇и, лю́ди твоѧ̑, <caesura></caesura>и҆ благословѝ достоѧ́нїе твоѐ, <caesura></caesura>побѣ̑ды на сопроти̑вныѧ да́рꙋѧ, <caesura></caesura>и҆ твоѐ сохранѧ́ѧ крⷭ҇то́мъ твои́мъ жи́тельство.

<rubric class="inline">Конда́къ, гла́съ д҃.</rubric> <rubric class="inline">Подо́бенъ:</rubric> <red>В</red>ознесы́йсѧ на крⷭ҇тъ во́лею, <caesura></caesura>тезоимени́томꙋ твоемꙋ̀ но́вомꙋ жи́тельствꙋ, <caesura></caesura>щедрѡ́ты твоѧ̑ да́рꙋй, хрⷭ҇тѐ бж҃е, <caesura></caesura>возвеселѝ на́съ си́лою твое́ю, <caesura></caesura>побѣ̑ды даѧ̀ на́мъ на сопоста́ты, <caesura></caesura>посо́бїе и҆мꙋ́щымъ твоѐ, ѻ҆рꙋ́жїе ми́ра, <caesura></caesura>непобѣди́мꙋю побѣ́дꙋ.

{/fold}

{fold-h2:И҆ па́мѧть ст҃ы́хъ седмѝ мꙋ́чєникъ маккавє́й: И҆ ма́тере и҆́хъ соломѡні́и и҆ ѹ҆чи́телѧ и҆́хъ є҆леаза́ра.}

<rubric class="inline">Тропа́рь, гла́съ а҃:</rubric> <red>Б</red>олѣ́зньми ст҃ы́хъ, и҆́миже ѡ҆ тебѣ̀ пострада́ша, <caesura></caesura>ѹ҆моле́нъ бꙋ́ди, гдⷭ҇и, <caesura></caesura>и҆ всѧ̑ на́шѧ болѣ̑зни и҆сцѣлѝ, <caesura></caesura>чл҃вѣколю́бче, мо́лимсѧ.

<rubric class="inline">Конда́къ ст҃ы́хъ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>П</red>ремꙋ́дрости бж҃їѧ столпѝ седмочи́сленнїи, <caesura></caesura>и҆ бжⷭ҇твеннагѡ свѣ́та свѣти̑льницы седмосвѣ́щнїи, <caesura></caesura>маккаве́и всемꙋ́дрїи, <caesura></caesura>пре́жде мꙋ́ченикѡвъ преве́лїи мꙋ́чєницы: <caesura></caesura>съ ни́миже всѣ́хъ бг҃ꙋ моли́тесѧ, <caesura></caesura>спасти́сѧ почита́ющымъ ва́съ.

{/fold}

{fold-h2:Во в҃-й де́нь. Пренесе́нїе моще́й ст҃а́гѡ первомꙋ́ченика и҆ а҆рхїдїа́кона стефа́на.}

<rubric class="inline">Тропа́рь, гла́съ д҃:</rubric> <red>Ц</red>а́рскимъ вѣнце́мъ вѣнча́сѧ <caesura></caesura>тво́й ве́рхъ ѿ страда́нїй, <caesura></caesura>ꙗ҆̀же претерпѣ́лъ є҆сѝ по хрⷭ҇тѣ̀ бз҃ѣ, <caesura></caesura>мч҃никѡвъ первострада́льче стефа́не: <caesura></caesura>ты́ бо і҆ꙋде́йское ѡ҆бличи́вый неи́стовство, <caesura></caesura>ви́дѣлъ є҆сѝ твоего̀ сп҃са ѡ҆деснꙋ́ю ѻ҆ц҃а̀: <caesura></caesura>того̀ ѹ҆́бѡ молѝ ѡ҆ дꙋша́хъ на́шихъ.

<rubric class="inline">Конда́къ, гла́съ ѕ҃:</rubric> <red>П</red>е́рвый сѣ́ѧлсѧ є҆сѝ на землѝ нбⷭ҇нымъ дѣ́лателемъ, <caesura></caesura>всехва́льне стефа́не, <caesura></caesura>пе́рвый на землѝ за хрⷭ҇та̀ кро́въ и҆злїѧ́лъ є҆сѝ, бл҃же́нне: <caesura></caesura>пе́рвый ѿ негѡ̀ побѣ́ды вѣнце́мъ ѹ҆вѧ́злсѧ є҆сѝ на нб҃сѣ́хъ, <caesura></caesura>страда́льцєвъ нача́ло, <caesura></caesura>вѣне́чниче мч҃никѡвъ первострада́льне.

{/fold}

{fold-h2:Въ то́йже де́нь, преставле́нїе блаже́ннагѡ васі́лїа, хрⷭ҇та̀ ра́ди ю҆ро́дивагѡ, моско́вскагѡ чꙋдотво́рца.}

<rubric class="inline">Тропа́рь, гла́съ и҃:</rubric> <red>Ж</red>итїѐ твоѐ, васі́лїе, нело́жное, и҆ чистота̀ нескве́рна, <caesura></caesura>хрⷭ҇та̀ ра́ди тѣ́ло твоѐ и҆знꙋри́лъ є҆сѝ посто́мъ и҆ бдѣ́нїемъ, <caesura></caesura>и҆ мра́зомъ и҆ теплото́ю со́лнечною, <caesura></caesura>и҆ слото́ю и҆ дожде́внымъ ѻ҆́блакомъ, <caesura></caesura>и҆ просвѣти́сѧ лицѐ твоѐ ꙗ҆́кѡ со́лнце: <caesura></caesura>и҆ ны́нѣ прихо́дѧтъ къ тебѣ̀ рѡссі́йстїи наро́ди и҆ всѝ лю́дїе, <caesura></caesura>прославлѧ́юще ст҃о́е твоѐ ѹ҆спе́нїе. <caesura></caesura>Тѣ́мъ хрⷭ҇та̀ бг҃а молѝ, <caesura></caesura>да и҆зба́витъ ны̀ ѿ ва́рварскагѡ плѣне́нїѧ, и҆ междоꙋсо́бныѧ бра́ни, <caesura></caesura>и҆ ми́ръ мі́рови пода́стъ, и҆ дꙋша́мъ на́шымъ ве́лїю ми́лость.

<rubric class="inline">Конда́къ, гла́съ д҃:</rubric> <red>Д</red>х҃омъ бж҃їимъ води́мь, пребл҃же́нне васі́лїе, <caesura></caesura>ѿтрѧ́слъ є҆сѝ мїрскі́й мѧте́жъ, <caesura></caesura>и҆ житїѧ̀ треволне́нїѧ возгнꙋша́лсѧ є҆сѝ, <caesura></caesura>и҆ совле́ксѧ ѡ҆дѣѧ́нїй тлѣ́нныхъ, и҆ ѡ҆бле́ксѧ въ ри́зꙋ безстра́стїѧ, <caesura></caesura>ѹ҆бѣжа́лъ є҆сѝ ловле́нїѧ льсти́вагѡ мїроде́ржца, <caesura></caesura>и҆ бы́лъ є҆сѝ стра́ненъ во твое́мъ ꙗ҆зы́цѣ, <caesura></caesura>и҆ па́че земна́гѡ бога́тства и҆збра́въ бога́тство небе́сное, <caesura></caesura>ѹ҆вѧ́злсѧ є҆сѝ вѣнце́мъ терпѣ́нїѧ. <caesura></caesura>И҆ ны́нѣ, пребл҃же́нне васі́лїе, молѝ хрⷭ҇та̀ бг҃а <caesura></caesura>ѡ҆ творѧ́щихъ свѧтꙋ́ю па́мѧть твою̀, да зове́мъ тѝ: <caesura></caesura>ра́дꙋйсѧ, пребл҃же́нне васі́лїе.

{/fold}

{fold-h2:Въ г҃-й де́нь. Прпⷣбнагѡ а҆нтѡ́нїа ри́млѧнина, новгоро́дскагѡ чꙋдотво́рца.}

<rubric class="inline">Тропа́рь, гла́съ д҃:</rubric> <red>В</red>е́тхїй ри́мъ ѻ҆те́чество твоѐ ѡ҆ста́вивъ, <caesura></caesura>на ка́мень ꙗ҆́кѡ на ле́гкїй кора́бль возше́лъ є҆сѝ, <caesura></caesura>и҆ на не́мъ па́че є҆стества̀ а҆́ки безпло́тенъ по вода́мъ ше́ствовалъ є҆сѝ, <caesura></caesura>промышле́нїемъ бжⷭ҇твеннагѡ ра́зꙋма направлѧ́емь, <caesura></caesura>вели́кагѡ нова́града дости́глъ є҆сѝ: <caesura></caesura>и҆ ѻ҆би́тель въ не́мъ сотвори́въ, <caesura></caesura>тѣ́ло твоѐ въ не́й предложи́лъ є҆сѝ, ꙗ҆́кѡ да́ръ ѡ҆свѧще́нъ. <caesura></caesura>Тѣ́мъ мо́лимъ тѧ̀, ѻ҆́ч҃е а҆нтѡ́нїе, <caesura></caesura>молѝ хрⷭ҇та̀ бг҃а, да спасе́тъ дꙋ́шы на́шѧ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Р</red>и́мское воспита́нїе, вели́комꙋ же новꙋ́градꙋ бл҃года́тное процвѣте́нїе, <caesura></caesura>мно́гими бо трꙋды̑ и҆ пѡ́двиги въ не́мъ бг҃ꙋ ѹ҆годи́лъ є҆сѝ: <caesura></caesura>сегѡ̀ ра́ди чꙋде́съ дарова́нїй ѿ негѡ̀ сподо́билсѧ є҆сѝ, <caesura></caesura>и҆ тѣ́ло твоѐ мно́гими лѣ̑ты соблюдѐ нетлѣ́нно. <caesura></caesura>Мы́ же сїѐ лобыза́юще, ра́достнѡ ѿ дꙋшѝ вопїе́мъ тѝ: <caesura></caesura>ра́дꙋйсѧ, ѻ҆́ч҃е а҆нтѡ́нїе.

{/fold}

{fold-h2:Въ є҃-й де́нь. Предпра́зднство преѡбраже́нїѧ гдⷭ҇а на́шегѡ і҆и҃са хрⷭ҇та̀.}

<rubric class="inline">Тропа́рь, гла́съ д҃:</rubric> <red>Х</red>рⷭ҇то́во преѡбраже́нїе пред̾ꙋсрѧ́щемъ, <caesura></caesura>свѣ́тлѡ торжествꙋ́юще предпра́зднствєннаѧ, вѣ́рнїи, и҆ возопїи́мъ: <caesura></caesura>приспѣ̀ де́нь бжⷭ҇твеннагѡ весе́лїѧ. <caesura></caesura>Восхо́дитъ на го́рꙋ ѳавѡ́рскꙋю влⷣка, <caesura></caesura>бжⷭ҇тва̀ своегѡ̀ ѡ҆блиста́ти красотꙋ̀.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ:</incipit></podoben> <red>Б</red>жⷭ҇твеннымъ дне́сь преѡбраже́нїемъ, <caesura></caesura>человѣ́ческое всѐ є҆стество̀ <caesura></caesura>просїѧва́етъ бжⷭ҇твеннѡ, <caesura></caesura>въ весе́лїи зовꙋ́ще: <caesura></caesura>преѡбразꙋ́етсѧ хрⷭ҇то́съ, спаса́ѧй всѧ̑.

{/fold}

{fold-h2:Въ ѕ҃-й де́нь. Ст҃о́е преѡбраже́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.}

<rubric class="inline">Тропа́рь, гла́съ з҃:</rubric> <red>П</red>реѡбрази́лсѧ є҆сѝ на горѣ̀, хрⷭ҇тѐ бж҃е, <caesura></caesura>показа́вый ѹ҆ч҃никѡ́мъ твои̑мъ сла́вꙋ твою̀, <caesura></caesura>ꙗ҆́коже можа́хꙋ: <caesura></caesura>да возсїѧ́етъ и҆ на́мъ грѣ̑шнымъ <caesura></caesura>свѣ́тъ тво́й присносꙋ́щный, <caesura></caesura>моли́твами бцⷣы, <caesura></caesura>свѣтода́вче, сла́ва тебѣ̀.

<rubric class="inline">Конда́къ, гла́съ з҃.</rubric> <rubric class="inline">Самогла́сенъ:</rubric> <red>Н</red>а горѣ̀ преѡбрази́лсѧ є҆сѝ, <caesura></caesura>и҆ ꙗ҆́коже вмѣща́хꙋ ѹ҆ч҃ницы̀ твоѝ, <caesura></caesura>сла́вꙋ твою̀, хрⷭ҇тѐ бж҃е, ви́дѣша: <caesura></caesura>да є҆гда́ тѧ ѹ҆́зрѧтъ распина́ема, <caesura></caesura>страда́нїе ѹ҆́бѡ ѹ҆разꙋмѣ́ютъ во́льное, <caesura></caesura>мі́рови же проповѣ́дѧтъ: <caesura></caesura>ꙗ҆́кѡ ты̀ є҆сѝ вои́стиннꙋ ѻ҆́ч҃ее сїѧ́нїе.

{/fold}

{fold-h2:Въ з҃-й де́нь. Ѡ҆брѣ́тенїе честны́хъ моще́й, ст҃и́телѧ митрофа́на, є҆пі́скопа воро́нежскагѡ.}

<rubric class="inline">Тропа́рь, гла́съ д҃:</rubric> <red>П</red>ра́вило вѣ́ры и҆ ѻ҆́бразъ кро́тости, <caesura></caesura>сло́вомъ и҆ житїе́мъ, па́ствѣ твое́й, ѻ҆́тче смиренномꙋ́дре митрофа́не, бы́лъ є҆сѝ: <caesura></caesura>тѣ́мже и҆ во свѣ́тлостехъ ст҃ы́хъ <caesura></caesura>со́лнца свѣтлѣ́йше возсїѧ́лъ є҆сѝ, <caesura></caesura>вѣнце́мъ нетлѣ́нїѧ и҆ сла́вы ѹ҆краша́емь, <caesura></caesura>молѝ хрⷭ҇та̀ бг҃а, <caesura></caesura>странѣ̀ на́шей и҆ гра́дꙋ твоемꙋ̀ въ ми́рѣ сп҃сти́сѧ.

<rubric class="inline">Конда́къ, гла́съ и҃:</rubric> <red>В</red>оздержа́нїемъ тѣ́ло дꙋ́хꙋ порабо́тивъ, <caesura></caesura>дꙋ́шꙋ же равноа́гг҃льнꙋ сотвори́въ, <caesura></caesura>ст҃и́тельскою ѡ҆дѣ́ѧлсѧ є҆сѝ ѡ҆де́ждою, ꙗ҆́кѡ вѣне́цъ сщ҃е́нства: <caesura></caesura>и҆ ны́нѣ всѣ́хъ влⷣцѣ предстоѧ̀, <caesura></caesura>молѝ, пребл҃же́нне митрофа́не, ѹ҆мири́ти и҆ сп҃стѝ дꙋ́шы на́шѧ.

{/fold}

{fold-h2:Въ ѳ҃-й де́нь. Ст҃а́гѡ а҆пⷭ҇ла матѳі́а.}

<rubric class="inline">Тропа́рь, гла́съ г҃:</rubric> <red>А҆</red>пⷭ҇ле ст҃ы́й матѳі́е, <caesura></caesura>молѝ ми́лостиваго бг҃а, <caesura></caesura>да прегрѣше́нїй ѡ҆ставле́нїе <caesura></caesura>пода́стъ дꙋша́мъ на́шымъ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>С</red>вѣтоза́рное, ꙗ҆́кѡ со́лнце <caesura></caesura>во ве́сь мі́ръ и҆зше́дшее, <caesura></caesura>вѣща́нїе твоѐ <caesura></caesura>просвѣща́етъ ꙗ҆зы́ческꙋю цр҃ковь бл҃года́тїю, <caesura></caesura>чꙋдоно́сче матѳі́е а҆пⷭ҇ле.

{/fold}

{fold-h2:Въ г҃і-й де́нь. Ст҃и́телѧ тѵ́хѡна, є҆пі́скопа воро́нежскагѡ.}

<rubric class="inline">Тропа́рь, гла́съ и҃:</rubric> <red>Ѿ</red> ю҆́ности возлюби́лъ є҆сѝ хрⷭ҇та̀, бл҃же́нне, <caesura></caesura>ѡ҆́бразъ всѣ̑мъ бы́лъ є҆сѝ сло́вомъ, житїе́мъ, любо́вїю, <caesura></caesura>дꙋ́хомъ, вѣ́рою, чистото́ю и҆ смире́нїемъ: <caesura></caesura>тѣ́мже и҆ всели́лсѧ є҆сѝ въ нбⷭ҇ныѧ ѡ҆би́тєли <caesura></caesura>и҆дѣ́же предстоѧ̀ прⷭ҇то́лꙋ прест҃ы́ѧ трⷪ҇цы, <caesura></caesura>молѝ, ст҃и́телю тѵ́хѡне, <caesura></caesura>сп҃сти́сѧ дꙋша́мъ на́шымъ.

<rubric class="inline">И҆́нъ тропа́рь, гла́съ д҃:</rubric> <red>П</red>равосла́вїѧ наста́вниче, бл҃гоче́стїѧ ѹ҆чи́телю, <caesura></caesura>покаѧ́нїѧ проповѣ́дниче, златоꙋ́стагѡ ревни́телю, <caesura></caesura>па́стырю предо́брый, <caesura></caesura>но́вый рѡссі́и свѣти́льниче и҆ чꙋдотво́рче, <caesura></caesura>па́ствꙋ твою̀ до́брѣ ѹ҆па́слъ є҆сѝ, <caesura></caesura>и҆ писа́ньми твои́ми всѧ̑ ны̀ наста́вилъ є҆сѝ: <caesura></caesura>тѣ́мже вѣнце́мъ нетлѣ́нїѧ <caesura></caesura>ѹ҆кра́шенъ ѿ пастыренача́льника, <caesura></caesura>молѝ є҆го̀ сп҃сти́сѧ дꙋша́мъ на́шымъ.

<rubric class="inline">Конда́къ, гла́съ и҃:</rubric> <red>А҆</red>пⷭ҇лѡвъ прее́мниче, ст҃и́телей ѹ҆краше́нїе, <caesura></caesura>правосла́вныѧ цр҃кве ѹ҆чи́телю, <caesura></caesura>влⷣцѣ всѣ́хъ моли́сѧ, ми́ръ вселе́ннѣй дарова́ти <caesura></caesura>и҆ дꙋша́мъ на́шымъ ве́лїю млⷭ҇ть.

{/fold}

{fold-h2:Въ д҃і-й де́нь. Предпра́зднство ѹ҆спе́нїѧ прест҃ы́ѧ бцⷣы.}

<rubric class="inline">Тропа́рь, гла́съ д҃:</rubric> <red>Л</red>ю́дїе, пред̾игра́йте, <caesura></caesura>рꙋка́ми пле́щꙋще вѣ́рнѡ, <caesura></caesura>и҆ любо́вїю собери́тесѧ, <caesura></caesura>дне́сь ра́дꙋющесѧ, <caesura></caesura>и҆ свѣ́тлѡ восклица́юще всѝ, весе́лїемъ: <caesura></caesura>бж҃їѧ бо мт҃и и҆́мать ѿ земны́хъ къ вы̑шнимъ прейтѝ сла́внѡ, <caesura></caesura>ю҆́же пѣ́сньми при́снѡ ꙗ҆́кѡ бцⷣꙋ сла́вимъ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>В</red>ъ сла́внѣй па́мѧти твое́й <caesura></caesura>вселе́ннаѧ невеще́ственнымъ дх҃омъ и҆спещре́на, <caesura></caesura>ѹ҆́мнѡ съ весе́лїемъ зове́тъ тебѣ̀: <caesura></caesura>ра́дꙋйсѧ, дв҃о, <caesura></caesura>хрⷭ҇тїа́нъ похвало̀.

{/fold}

{fold-h2:Въ то́йже де́нь, пренесе́нїе честны́хъ моще́й прпⷣбнагѡ ѳеодо́сїа кїевопече́рскагѡ.}

<rubric class="inline">Тропа́рь, гла́съ и҃:</rubric> <red>П</red>равосла́вїѧ наста́вниче, <caesura></caesura>бл҃гоче́стїѧ ѹ҆чи́телю и҆ чистоты̀, <caesura></caesura>вселе́нныѧ свѣти́льниче, <caesura></caesura>а҆рхїере́євъ бг҃одꙋхнове́нное ѹ҆добре́нїе, <caesura></caesura>ѳеодо́сїе премꙋ́дре, <caesura></caesura>ѹ҆че́ньми твои́ми всѧ̑ просвѣти́лъ є҆сѝ, цѣвни́це дх҃о́внаѧ, <caesura></caesura>молѝ хрⷭ҇та̀ бг҃а спасти́сѧ дꙋша́мъ на́шымъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Н</red>аслѣ́дникъ ѻ҆тцє́въ бы́лъ є҆сѝ, прпⷣбне, <caesura></caesura>тѣ́хъ послѣ́дꙋѧ житїю̀ и҆ ѹ҆че́нїю, <caesura></caesura>ѻ҆бы́чаю и҆ воздержа́нїю, <caesura></caesura>моли́твѣ же и҆ предстоѧ́нїю: <caesura></caesura>съ ни́миже, и҆мѣ́ѧ дерзнове́нїе ко гдⷭ҇ꙋ, <caesura></caesura>проще́нїе согрѣше́нїй и҆ спасе́нїе и҆спросѝ вопїю́щымъ тѝ: <caesura></caesura>ра́дꙋйсѧ, ѻ҆́ч҃е ѳеодо́сїе.

{/fold}

{fold-h2:Въ є҃і-й де́нь. Ѹ҆спе́нїе прест҃ы́ѧ влⷣчцы на́шеѧ бцⷣы и҆ приснодв҃ы марі́и.}

<rubric class="inline">Тропа́рь, гла́съ а҃:</rubric> <red>В</red>ъ ржⷭ҇твѣ̀ дѣ́вство сохрани́ла є҆сѝ, <caesura></caesura>во ѹ҆спе́нїи мі́ра не ѡ҆ста́вила є҆сѝ, бцⷣе, <caesura></caesura>преста́виласѧ є҆сѝ къ животꙋ̀, мт҃и сꙋ́щи живота̀: <caesura></caesura>и҆ моли́твами твои́ми и҆збавлѧ́еши ѿ сме́рти дꙋ́шы на́шѧ.

<rubric class="inline">Конда́къ, гла́съ в҃:</rubric> <red>В</red>ъ моли́твахъ неꙋсыпа́ющꙋю бцⷣꙋ <caesura></caesura>и҆ въ предста́тельствахъ непрело́жное ѹ҆пова́нїе, <caesura></caesura>гро́бъ и҆ ѹ҆мерщвле́нїе не ѹ҆держа́ста: <caesura></caesura>ꙗ҆́коже бо живота̀ мт҃рь, <caesura></caesura>къ животꙋ̀ преста́ви, <caesura></caesura>во ѹ҆тро́бꙋ всели́выйсѧ приснодѣ́вственнꙋю.

{/fold}

{fold-h2:Въ ѕ҃і-й де́нь. Ѿ є҆де́са пренесе́нїе въ кѡнстанті́нь гра́дъ нерꙋкотворе́ннагѡ ѻ҆́браза, гдⷭ҇а на́шегѡ і҆и҃са хрⷭ҇та̀.}

<rubric class="inline">Тропа́рь, гла́съ в҃:</rubric> <red>П</red>речⷭ҇томꙋ твоемꙋ̀ ѻ҆́бразꙋ покланѧ́емсѧ, бл҃гі́й, <caesura></caesura>просѧ́ще проще́нїѧ прегрѣше́нїй на́шихъ, хрⷭ҇тѐ бж҃е: <caesura></caesura>во́лею бо благоволи́лъ є҆сѝ пло́тїю взы́ти на крⷭ҇тъ, <caesura></caesura>да и҆зба́виши ꙗ҆̀же созда́лъ є҆сѝ, ѿ рабо́ты вра́жїѧ. <caesura></caesura>Тѣ́мже благода́рственнѡ вопїе́мъ тѝ: <caesura></caesura>ра́дости и҆спо́лнилъ є҆сѝ всѧ̑, сп҃се на́шъ, <caesura></caesura>прише́дый спастѝ мі́ръ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ъ моли́твахъ:</incipit></podoben> <red>Н</red>еизрече́ннагѡ и҆ бжⷭ҇твеннагѡ твоегѡ̀ къ человѣ́кѡмъ смотре́нїѧ <caesura></caesura>неѡпи́санное сло́во ѻ҆́ч҃ее, <caesura></caesura>и҆ ѻ҆́бразъ непи́санный, <caesura></caesura>и҆ бг҃опи́санный побѣди́теленъ, <caesura></caesura>вѣ́дꙋще нело́жнагѡ твоегѡ̀ воплоще́нїѧ, <caesura></caesura>почита́емъ того̀ лобыза́юще.

{/fold}

{fold-h2:Въ к҃а-й де́нь. Прпⷣбнагѡ а҆враа́мїа смоле́нскагѡ.}

<rubric class="inline">Тропа́рь, гла́съ и҃:</rubric> <red>Д</red>не́сь возсїѧ̀ на́мъ па́мѧть твоѧ̀, сла́вне, ꙗ҆́кѡ со́лнце, <caesura></caesura>свѣтоза́рнѡ лꙋча́ми ѡ҆зарѧ́ющаѧ мі́ръ, <caesura></caesura>и҆ тмꙋ̀ но́щи ѕлы́хъ дꙋхѡ́въ ѿ на́съ ѿгонѧ́ющаѧ. <caesura></caesura>Дне́сь нбⷭ҇ныѧ си̑лы ст҃ы́хъ а҆́гг҃лъ <caesura></caesura>и҆ дꙋ́шы пра́ведныхъ мы́сленнѡ торжествꙋ́ютъ, ра́дꙋющесѧ. <caesura></caesura>Дне́сь и҆ мы̀ грѣ́шнїи припа́дающе мо́лимсѧ: <caesura></caesura>ѻ҆́ч҃е прпⷣбне а҆вра́мїе, <caesura></caesura>хрⷭ҇та̀ бг҃а молѝ непреста́ннѡ, <caesura></caesura>спастѝ гра́дъ и҆ лю́ди, любе́знѡ тебѐ почита́ющыѧ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>В</red>озсїѧ̀, гдⷭ҇и, гра́дꙋ твоемꙋ̀, <caesura></caesura>па́мѧть твоегѡ̀ ѹ҆го́дника, <caesura></caesura>ꙗ҆́кѡ свѣ́тлое со́лнце, <caesura></caesura>ра́достнѡ всѣ́хъ ꙗ҆́кѡ лꙋча́ми ѡ҆зарѧ́ющи, <caesura></caesura>па́че же моли̑твы пречⷭ҇тыѧ твоеѧ̀ мт҃ре, <caesura></caesura>ѿ всѣ́хъ бѣ́дъ и҆збавлѧ́ютъ на́съ, <caesura></caesura>и҆ ѹ҆пражднѧ́ютъ ва̑рварскаѧ шата̑нїѧ. <caesura></caesura>Тѣ́мъ мы̀, лю́дїе твоѝ, и҆ гра́дъ на́шъ, вельмѝ хва́лимсѧ, <caesura></caesura>и҆ спаса́емсѧ моли́твами <caesura></caesura>твоегѡ̀ ѹ҆го́дника а҆вра́мїа, прпⷣбнагѡ ѻ҆тца̀.

{/fold}

{fold-h2:Въ к҃д-й де́нь. Пренесе́нїе честны́хъ моще́й ст҃и́телѧ петра̀, митрополі́та кі́евскагѡ и҆ всеѧ̀ рѡссі́и чꙋдотво́рца.}

<rubric class="inline">Тропа́рь гла́съ д҃:</rubric> <red>Н</red>аста̀ дне́сь всечестны́й пра́здникъ <caesura></caesura>пренесе́нїѧ честны́хъ моще́й твои́хъ, ст҃и́телю пе́тре, <caesura></caesura>веселѧ̀ и҆зрѧ́днѡ твоѐ ста́до, <caesura></caesura>и҆ вѣ́рное ѻ҆те́чество, и҆ лю́ди: <caesura></caesura>ѡ҆ ни́хже не ѡ҆скꙋдѣва́й молѧ́сѧ хрⷭ҇тꙋ̀ бг҃ꙋ, <caesura></caesura>є҆́же ѿ негѡ̀ дарова́ннѣй тѝ па́ствѣ сохрани́тисѧ ѿ вра̑гъ ненавѣ́тованнѣй, <caesura></caesura>и҆ спасти́сѧ дꙋша́мъ на́шымъ.

<rubric class="inline">Конда́къ, гла́съ и҃:</rubric> <red>Ꙗ҆́</red>кѡ врача̀ преизрѧ́дна, и҆ и҆сто́чника чꙋдесє́мъ ѻ҆би́льна, <caesura></caesura>дне́сь соше́дшесѧ любо́вїю дꙋхѡ́внаѧ твоѧ̑ ча̑да, <caesura></caesura>въ пренесе́нїе честны́хъ моще́й твои́хъ, <caesura></caesura>а҆рхїере́ю пе́тре мо́лимъ тѧ̀: <caesura></caesura>молѝ хрⷭ҇та̀ бг҃а, дарова́ти честны́мъ твои́мъ пренесе́нїемъ, <caesura></caesura>вѣ́рномꙋ во́инствꙋ на́шемꙋ на врагѝ побѣди́тєльнаѧ: <caesura></caesura>да твои́ми къ бг҃ꙋ моли́твами находѧ́щихъ ѕѡ́лъ и҆зба́вльшесѧ, <caesura></caesura>ра́достною дꙋше́ю и҆ весе́лїемъ се́рдца, <caesura></caesura>благода̑рнаѧ тѝ воспое́мъ, глаго́люще: <caesura></caesura>ра́дꙋйсѧ, ѻ҆́ч҃е пе́тре, а҆рхїере́євъ и҆ всеѧ̀ рѡссі́йскїѧ землѝ ѹ҆добре́нїе.

{/fold}

{fold-h2:Въ к҃ѕ-й де́нь. Срѣ́тенїю і҆кѡ́ны, прест҃ы́ѧ бцⷣы, влади́мїрскїѧ.}

<rubric class="inline">Тропа́рь, гла́съ д҃:</rubric> <red>Д</red>не́сь свѣ́тлѡ красꙋ́етсѧ сла́внѣйшїй гра́дъ москва̀, <caesura></caesura>ꙗ҆́кѡ зарю̀ со́лнечнꙋю воспрїе́мши, влⷣчце, <caesura></caesura>чꙋдотво́рнꙋю твою̀ і҆кѡ́нꙋ, <caesura></caesura>къ не́йже ны́нѣ мы̀ притека́юще, и҆ молѧ́щесѧ тебѣ̀, взыва́емъ си́це: <caesura></caesura>ѽ пречꙋ́днаѧ влⷣчце бцⷣе, <caesura></caesura>моли́сѧ и҆зъ тебє̀ воплоще́нномꙋ хрⷭ҇тꙋ̀ бг҃ꙋ на́шемꙋ, <caesura></caesura>да и҆зба́витъ гра́дъ се́й, и҆ всѧ̑ гра́ды и҆ страны̑ хрⷭ҇тїа̑нскїѧ <caesura></caesura>невреди́мы ѿ всѣ́хъ навѣ̑тъ вра́жїихъ, <caesura></caesura>и҆ спасе́тъ дꙋ́шы на́шѧ ꙗ҆́кѡ милосе́рдъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>В</red>збра́нной воево́дѣ побѣди́тєльнаѧ, <caesura></caesura>ꙗ҆́кѡ и҆зба́вльшесѧ ѿ ѕлы́хъ <caesura></caesura>прише́ствїемъ твоегѡ̀ честна́гѡ ѻ҆́браза, влⷣчце бцⷣе, <caesura></caesura>свѣ́тлѡ сотворѧ́емъ пра́зднество срѣ́тенїѧ твоегѡ̀, и҆ ѻ҆бы́чнѡ зове́мъ тѝ: <caesura></caesura>ра́дꙋйсѧ, невѣ́сто неневѣ́стнаѧ.

{/fold}

{fold-h2:Въ к҃ѳ-й де́нь. Ѹ҆сѣкнове́нїе честны́ѧ главы̀ прⷪ҇ро́ка прⷣте́чи и҆ крⷭ҇ти́телѧ і҆ѡа́нна.}

<rubric class="inline">Тропа́рь, гла́съ в҃:</rubric> <red>П</red>а́мѧть пра́веднагѡ съ похвала́ми, <caesura></caesura>тебѣ́ же довлѣ́етъ свидѣ́тельство гдⷭ҇не, прⷣте́че: <caesura></caesura>показа́лбосѧ є҆сѝ вои́стиннꙋ и҆ прⷪ҇ро́кѡвъ честнѣ́йшїй, <caesura></caesura>ꙗ҆́кѡ и҆ въ стрꙋѧ́хъ крⷭ҇ти́ти сподо́билсѧ є҆сѝ проповѣ́даннаго. <caesura></caesura>Тѣ́мже за и҆́стинꙋ пострада́въ ра́дꙋѧсѧ, <caesura></caesura>благовѣсти́лъ є҆сѝ и҆ сꙋ́щымъ во а҆́дѣ бг҃а, ꙗ҆́вльшагосѧ пло́тїю, <caesura></caesura>взе́млющаго грѣ́хъ мі́ра, <caesura></caesura>и҆ подаю́щаго на́мъ ве́лїю ми́лость.

<rubric class="inline">Конда́къ, гла́съ є҃:</rubric> <red>П</red>рⷣте́чево сла́вное ѹ҆сѣкнове́нїе, <caesura></caesura>смотре́нїе бы́сть нѣ́кое бжⷭ҇твенное: <caesura></caesura>да и҆ сꙋ́щымъ во а҆́дѣ сп҃сово проповѣ́сть прише́ствїе. <caesura></caesura>Да рыда́етъ ѹ҆́бѡ и҆рѡді́а, <caesura></caesura>беззако́нное ѹ҆бі́йство и҆спроси́вши: <caesura></caesura>не зако́нъ бо бж҃їй, ни живы́й вѣ́къ возлюбѝ, <caesura></caesura>но притво́рный привре́менный.

{/fold}

{fold-h2:Въ л҃-й де́нь. Пренесе́нїе моще́й благовѣ́рнагѡ вели́кагѡ кнѧ́зѧ а҆леѯа́ндра не́вскагѡ}

<rubric class="inline">Тропа́рь, гла́съ д҃:</rubric> <red>П</red>озна́й свою̀ бра́тїю, рѡссі́йскїй і҆ѡ́сифе, <caesura></caesura>не въ є҆гѵ́птѣ, но на нб҃сѝ ца́рствꙋющїй, <caesura></caesura>благовѣ́рный кнѧ́же а҆леѯа́ндре, <caesura></caesura>и҆ прїимѝ молє́нїѧ и҆́хъ, <caesura></caesura>ѹ҆множа́ѧ жи̑та лю́демъ плодоно́сїемъ землѝ твоеѧ̀, <caesura></caesura>гра́ды влады́чествїѧ твоегѡ̀ ѡ҆гражда́ѧ моле́нїемъ: <caesura></caesura>и҆ правосла̑внымъ хрⷭ҇тїа́нѡмъ на сопроти̑вныѧ спобо́рствꙋѧ.

<rubric class="inline">Конда́къ, гла́съ д҃:</rubric> <red>Ꙗ҆́</red>коже сро́дники твоѝ бори́съ и҆ глѣ́бъ <caesura></caesura>ꙗ҆ви́шасѧ тебѣ̀ съ нб҃сѐ въ по́мощь, <caesura></caesura>подвиза́ющемꙋсѧ на ве́лгера свѣ́йскаго и҆ во́євъ є҆гѡ̀: <caesura></caesura>та́кѡ и҆ ты̀ ны́нѣ, <caesura></caesura>блаже́нне а҆леѯа́ндре, <caesura></caesura>прїидѝ въ по́мощь твои̑мъ сро́дникѡмъ, <caesura></caesura>и҆ поборѝ борю́щыѧ ны̀.

{/fold}

{fold-h2:Въ л҃а-й де́нь. Положе́нїе честна́гѡ по́ѧса прест҃ы́ѧ бцⷣы.}

<rubric class="inline">Тропа́рь, гла́съ и҃:</rubric> <red>Б</red>цⷣе приснодв҃о, человѣ́кѡвъ покро́ве, <caesura></caesura>ри́зꙋ и҆ по́ѧсъ пречⷭ҇тагѡ твоегѡ̀ тѣлесѐ, <caesura></caesura>держа́вное гра́дꙋ твоемꙋ̀ ѡ҆бложе́нїе дарова́ла є҆сѝ, <caesura></caesura>безсѣ́меннымъ ржⷭ҇тво́мъ твои́мъ, нетлѣ́нна пребыва́ющи: <caesura></caesura>ѡ҆ тебѣ́ бо и҆ є҆стество̀ ѡ҆бновлѧ́етсѧ и҆ вре́мѧ. <caesura></caesura>Тѣ́мже мо́лимъ тѧ̀, ми́ръ гра́дꙋ твоемꙋ̀ дарова́ти, <caesura></caesura>и҆ дꙋша́мъ на́шымъ ве́лїю ми́лость.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ъ моли́твахъ:</incipit></podoben> <red>Б</red>г҃опрїѧ́тное твоѐ чре́во, бцⷣе, <caesura></caesura>ѡ҆б̾е́мшїй по́ѧсъ тво́й чⷭ҇тны́й, <caesura></caesura>держа́ва гра́дꙋ твоемꙋ̀ неѡбори́ма, <caesura></caesura>и҆ сокро́вище є҆́сть, благи́хъ неѡскꙋ́дно, <caesura></caesura>є҆ди́на ро́ждшаѧ приснодв҃о.

<rubric class="inline">И҆́нъ конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>Ч</red>естна́гѡ по́ѧса твоегѡ̀ положе́нїе <caesura></caesura>пра́зднꙋетъ дне́сь, тво́й, препѣ́таѧ, хра́мъ, <caesura></caesura>и҆ прилѣ́жнѡ взыва́етъ тѝ: <caesura></caesura>ра́дꙋйсѧ, дв҃о, <caesura></caesura>хрⷭ҇тїа́нъ похвало̀.

{/fold}
