---
title: "Тропарѝ и҆ кондакѝ во всю̀ седми́цꙋ"
navigation:
  key: service-horologionadd-2
  title: "Тропарѝ и҆ кондакѝ во всю̀ седми́цꙋ"
  parent: service-horologionadd
  order: 2
type: "service"
---

# Тропарѝ и҆ кондакѝ во всю̀ седми́цꙋ.

{fold-h2:Въ понедѣ́льникъ, безпло́тныхъ.}

<rubric class="inline">Тропа́рь, гла́съ д҃:</rubric> <red>Н</red>бⷭ҇ныхъ во́инствъ а҆рхїстрати́зи, <caesura></caesura>мо́лимъ ва́съ при́снѡ мы̀ недосто́йнїи: <caesura></caesura>да ва́шими моли́твами ѡ҆градитѐ на́съ <caesura></caesura>кро́вомъ кри́лъ невеще́ственныѧ ва́шеѧ сла́вы, <caesura></caesura>сохранѧ́юще ны̀ припа́дающыѧ прилѣ́жнѡ и҆ вопїю́щыѧ: <caesura></caesura>ѿ бѣ́дъ и҆зба́вите ны̀, <caesura></caesura>ꙗ҆́кѡ чинонача́льницы вы́шнихъ си́лъ.

<rubric class="inline">Конда́къ, гла́съ в҃:</rubric> <red>А҆</red>рхїстрати́зи бж҃їи, слꙋжи́телїе бж҃е́ственныѧ сла́вы, <caesura></caesura>а҆́гг҃лѡвъ нача̑льницы и҆ человѣ́кѡвъ наста̑вницы, <caesura></caesura>поле́зное на́мъ проси́те, и҆ ве́лїю млⷭ҇ть, <caesura></caesura>ꙗ҆́кѡ безпло́тныхъ а҆рхїстрати́зи.

{/fold}

{fold-h2:Во вто́рникъ, прⷣте́чи.}

<rubric class="inline">Тропа́рь, гла́съ в҃:</rubric> <red>П</red>а́мѧть пра́веднагѡ съ похвала́ми, <caesura></caesura>тебѣ́ же довлѣ́етъ свидѣ́тельство гдⷭ҇не, прⷣте́че: <caesura></caesura>показа́лбосѧ є҆сѝ вои́стиннꙋ и҆ прⷪ҇ро́кѡвъ честнѣ́йшїй, <caesura></caesura>ꙗ҆́кѡ и҆ въ стрꙋѧ́хъ крⷭ҇ти́ти сподо́билсѧ є҆сѝ проповѣ́даннаго. <caesura></caesura>Тѣ́мже за и҆́стинꙋ пострада́въ ра́дꙋѧсѧ, <caesura></caesura>благовѣсти́лъ и҆ сꙋ́щымъ во а҆́дѣ, бг҃а ꙗ҆́вльшагосѧ пло́тїю, <caesura></caesura>взе́млющаго грѣ́хъ мі́ра, <caesura></caesura>и҆ подаю́щаго на́мъ ве́лїю ми́лость.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>П</red>рⷪ҇ро́че бж҃їй, и҆ прⷣте́че бл҃года́ти, <caesura></caesura>главꙋ̀ твою̀ ꙗ҆́кѡ ши́покъ сщ҃е́ннѣйшїй ѿ землѝ ѡ҆брѣ́тше, <caesura></caesura>и҆сцѣлє́нїѧ всегда̀ прїе́млемъ: <caesura></caesura>и҆́бо па́ки, ꙗ҆́коже пре́жде <caesura></caesura>въ мі́рѣ, проповѣ́дꙋеши покаѧ́нїе.

{/fold}

{fold-h2:Въ сре́дꙋ и҆ пѧто́къ, чⷭ҇тна́гѡ крⷭ҇та̀.}

<rubric class="inline">Тропа́рь, гла́съ а҃:</rubric> <red>С</red>пасѝ, гдⷭ҇и, лю́ди твоѧ̑, <caesura></caesura>и҆ благословѝ достоѧ́нїе твоѐ, <caesura></caesura>побѣ̑ды на сопроти̑вныѧ да́рꙋѧ, <caesura></caesura>и҆ твоѐ сохранѧ́ѧ крⷭ҇то́мъ твои́мъ жи́тельство.

<rubric class="inline">Конда́къ, гла́съ д҃:</rubric> <red>В</red>ознесы́йсѧ на крⷭ҇тъ во́лею, <caesura></caesura>тезоимени́томꙋ твоемꙋ̀ но́вомꙋ жи́тельствꙋ <caesura></caesura>щедрѡ́ты твоѧ̑ да́рꙋй, хрⷭ҇тѐ бж҃е: <caesura></caesura>возвеселѝ на́съ си́лою твое́ю, <caesura></caesura>побѣ̑ды даѧ̀ на́мъ на сопоста́ты, <caesura></caesura>посо́бїе и҆мꙋ́щымъ твоѐ ѻ҆рꙋ́жїе ми́ра, <caesura></caesura>непобѣди́мꙋю побѣ́дꙋ.

{/fold}

{fold-h2:Въ четверто́къ, ст҃ы́хъ а҆пⷭ҇лѡвъ.}

<rubric class="inline">Тропа́рь, гла́съ г҃:</rubric> <red>А҆</red>пⷭ҇ли ст҃і́и, <caesura></caesura>моли́те ми́лостиваго бг҃а, <caesura></caesura>да прегрѣше́нїй ѡ҆ставле́нїе <caesura></caesura>пода́стъ дꙋша́мъ на́шымъ.

<rubric class="inline">Конда́къ, гла́съ в҃:</rubric> <red>Т</red>вє́рдыѧ и҆ бг҃овѣща̑нныѧ проповѣ́датели, <caesura></caesura>ве́рхъ ѹ҆чени̑къ твои́хъ гдⷭ҇и, <caesura></caesura>прїѧ́лъ є҆сѝ въ наслажде́нїе бл҃ги́хъ твои́хъ и҆ поко́й, <caesura></caesura>болѣ̑зни бо ѻ҆́нѣхъ и҆ сме́рть прїѧ́лъ є҆сѝ, па́че всѧ́кагѡ всепло́дїѧ, <caesura></caesura>є҆ди́не свѣ́дый сердє́чнаѧ.

{/fold}

{fold-h2:Въ то́йже де́нь, ст҃а́гѡ нїкола́а.}

<rubric class="inline">Тропа́рь, гла́съ д҃:</rubric> <red>П</red>ра́вило вѣ́ры и҆ ѻ҆́бразъ кро́тости, <caesura></caesura>воздержа́нїѧ ѹ҆чи́телѧ <caesura></caesura>ꙗ҆ви́ тѧ ста́дꙋ твоемꙋ̀ <caesura></caesura>ꙗ҆́же веще́й и҆́стина. <caesura></caesura>Сегѡ̀ ра́ди стѧжа́лъ є҆сѝ смире́нїемъ высѡ́каѧ, <caesura></caesura>нището́ю бога̑таѧ: <caesura></caesura>ѻ҆́ч҃е свѧщеннонача́льниче нїко́лае, <caesura></caesura>молѝ хрⷭ҇та̀ бг҃а, <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ г҃:</rubric> <red>В</red>ъ мѵ́рѣхъ ст҃е сщ҃еннодѣ́йствитель показа́лсѧ є҆сѝ: <caesura></caesura>хрⷭ҇то́во бо, прпⷣбне, є҆ѵⷢ҇лїе и҆спо́лнивъ, <caesura></caesura>положи́лъ є҆сѝ дꙋ́шꙋ твою̀ ѡ҆ лю́дехъ твои́хъ, <caesura></caesura>и҆ сп҃слъ є҆сѝ непови̑нныѧ ѿ сме́рти. <caesura></caesura>Сегѡ̀ ра́ди ѡ҆свѧти́лсѧ є҆сѝ, <caesura></caesura>ꙗ҆́кѡ вели́кїй таи́нникъ бж҃їѧ бл҃года́ти.

{/fold}

{fold-h2:Въ сꙋббѡ́тꙋ, всѣ́хъ ст҃ы́хъ, и҆ ме́ртвенъ.}

<rubric class="inline">Тропарѝ, гла́съ в҃:</rubric> <red>А҆</red>пⷭ҇ли, мч҃нцы и҆ прⷪ҇ро́цы, <caesura></caesura>ст҃и́телїе, прпⷣбнїи и҆ првⷣнїи, <caesura></caesura>до́брѣ по́двигъ соверши́вшїи, и҆ вѣ́рꙋ соблю́дшїи, <caesura></caesura>дерзнове́нїе и҆мꙋ́щїи ко сп҃сꙋ, <caesura></caesura>ѡ҆ на́съ того̀ ꙗ҆́кѡ бл҃га моли́те <caesura></caesura>сп҃сти́сѧ, мо́лимсѧ, дꙋша́мъ на́шымъ.

<rubric class="inline">Сла́ва:</rubric> <red>П</red>омѧнѝ гдⷭ҇и ꙗ҆́кѡ бл҃гъ рабы̑ твоѧ̑, <caesura></caesura>и҆ є҆ли̑ка въ житїѝ согрѣши́ша простѝ: <caesura></caesura>никто́же бо безгрѣ́шенъ, то́кмѡ ты̀ <caesura></caesura>могі́й и҆ преста́влєннымъ да́ти поко́й.

<rubric class="inline">И҆ ны́нѣ, бг҃оро́диченъ:</rubric> <red>М</red>т҃и ст҃а́ѧ неизрече́ннагѡ свѣ́та, <caesura></caesura>а҆́гг҃льскими тѧ̀ пѣ́сньми почита́юще, <caesura></caesura>бл҃гоче́стнѡ велича́емъ.

<rubric class="inline">Кондакѝ, гла́съ и҃:</rubric> <red>Ꙗ҆́</red>кѡ нача́тки є҆стества̀ насади́телю тва́ри, <caesura></caesura>вселе́ннаѧ прино́ситъ тѝ гдⷭ҇и, бг҃онѡ́сныѧ мч҃нки: <caesura></caesura>тѣ́хъ мл҃твами въ ми́рѣ глꙋбо́цѣ <caesura></caesura>цр҃ковь твою̀, жи́тельство твоѐ, бцⷣею соблюдѝ, многомлⷭ҇тиве.

<rubric class="inline">Гла́съ то́йже:</rubric> <red>С</red>о ст҃ы́ми ѹ҆поко́й <caesura></caesura>хрⷭ҇тѐ, дꙋ́шы ра̑бъ твои́хъ, <caesura></caesura>и҆дѣ́же нѣ́сть болѣ́знь, ни печа́ль, <caesura></caesura>ни воздыха́нїе, <caesura></caesura>но жи́знь безконе́чнаѧ.

{/fold}
