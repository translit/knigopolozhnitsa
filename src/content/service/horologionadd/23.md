---
title: "Свѣти́льны дневні́и во всю̀ седми́цꙋ"
navigation:
  key: service-horologionadd-23
  title: "Свѣти́льны дневні́и во всю̀ седми́цꙋ"
  parent: service-horologionadd
  order: 23
type: "service"
---

# Свѣти́льны дневні́и во всю̀ седми́цꙋ.

<rubric>А҆́ще є҆́сть м҃-ца и҆лѝ а҆ллилꙋ́їа, глаго́лемъ свѣти́льны въ слꙋчи́вшїйсѧ гла́съ, по три́жды. Во и҆сполнє́нїѧ же свѣти́льнѡвъ, глаго́лемъ си́це:</rubric>

<rubric>Въ понедѣ́льникъ ѹ҆́бѡ къ пе́рвомꙋ:</rubric>

<red>П</red>редста́тельствы безпло́тныхъ твои́хъ, и҆ сп҃си́ мѧ.

<rubric>Во вто́рникъ же:</rubric>

<red>М</red>л҃твами гдⷭ҇и прⷣте́чи твоегѡ̀, и҆ сп҃си́ мѧ.

<rubric>Въ сре́дꙋ и҆ пѧто́къ:</rubric>

<red>С</red>и́лою гдⷭ҇и крⷭ҇та̀ твоегѡ̀, и҆ сп҃си́ мѧ.

<rubric>Въ четверто́къ:</rubric>

<red>М</red>л҃твами гдⷭ҇и а҆пⷭ҇лъ твои́хъ и҆ ст҃и́телѧ нїкола́а, и҆ сп҃си́ мѧ.

<rubric>Во второ́е на Сла́ва: глаго́лати всегда̀ въ конца́хъ:</rubric>

<red>М</red>л҃твами гдⷭ҇и ст҃ы́хъ твои́хъ, и҆ сп҃си́ мѧ.

<rubric>Въ тре́тїе же на И҆ ны́нѣ: въ конца́хъ глаго́лати:</rubric>

<red>М</red>л҃твами гдⷭ҇и бцⷣы, и҆ сп҃си́ мѧ.



<rubric>Въ шесто́мъ же гла́сѣ, въ нача́лѣ свѣти́льна, вмѣ́стѡ, Предста́тельствы гдⷭ҇и безпло́тныхъ: И҆ прѡ́чаѧ.</rubric>

<rubric>А҆́ще во вто́рникъ, глаго́летсѧ си́це:</rubric>

<red>М</red>л҃твами гдⷭ҇и прⷣте́чи твоегѡ̀ <caesura></caesura>низпослѝ дꙋша́мъ на́шымъ <caesura></caesura>свѣ́тъ тво́й присносꙋ́щный.

<rubric>Въ сре́дꙋ же и҆ пѧто́къ вмѣ́стѡ, Предста́тельствы гдⷭ҇и безпло́тныхъ: Въ нача́лѣ свѣти́льна глаго́лати си́це:</rubric>

<red>С</red>и́лою крⷭ҇та̀ твоегѡ̀ гдⷭ҇и, <caesura></caesura>низпослѝ дꙋша́мъ на́шымъ <caesura></caesura>свѣ́тъ тво́й присносꙋ́щный.

<rubric>Въ четверто́къ же си́це:</rubric>

<red>М</red>л҃твами гдⷭ҇и ст҃ы́хъ а҆пⷭ҇лъ твои́хъ, и҆ ст҃и́телѧ нїкола́а, <caesura></caesura>низпослѝ дꙋша́мъ на́шымъ <caesura></caesura>свѣ́тъ тво́й присносꙋ́щный.

<rubric>Во второ́е на Сла́ва: глаго́лати въ нача́лѣ свѣти́льна си́це:</rubric>

<red>М</red>л҃твами гдⷭ҇и всѣ́хъ ст҃ы́хъ, <caesura></caesura>низпослѝ дꙋша́мъ на́шымъ <caesura></caesura>свѣ́тъ тво́й присносꙋ́щный.

<rubric>Въ тре́тїе же на И҆ ны́нѣ: въ нача́лѣ свѣти́льна си́це:</rubric>

<red>М</red>л҃твами гдⷭ҇и бцⷣы, <caesura></caesura>низпослѝ дꙋша́мъ на́шымъ <caesura></caesura>свѣ́тъ тво́й присносꙋ́щный.



<rubric>Свѣти́льны подо́бнѣ по гла́сꙋ, три́жды.</rubric>

<rubric class="inline">Гла́съ а҃:</rubric> <red>С</red>вѣ́тъ возсїѧ́й гдⷭ҇и, <caesura></caesura>дꙋ́шꙋ мою̀ ѡ҆чи́сти ѿ всѧ́кагѡ грѣха̀, <caesura></caesura>предста́тельствы безпло́тныхъ твои́хъ, и҆ сп҃си́ мѧ.

<rubric class="inline">Гла́съ в҃:</rubric> <red>С</red>вѣ́тъ тво́й присносꙋ́щный низпослѝ хрⷭ҇тѐ бж҃е, и҆ просвѣтѝ ѻ҆́чи та̑йныѧ се́рдца моегѡ̀, предста́тельствы безпло́тныхъ твои́хъ, и҆ сп҃си́ мѧ.

<rubric class="inline">Гла́съ г҃:</rubric> <red>Н</red>изпослѝ свѣ́тъ тво́й хрⷭ҇тѐ бж҃е, <caesura></caesura>и҆ просвѣтѝ се́рдце моѐ, <caesura></caesura>предста́тельствы безпло́тныхъ твои́хъ, и҆ сп҃си́ мѧ.

<rubric class="inline">Гла́съ д҃:</rubric> <red>С</red>вѣ́тъ возсїѧ́й мі́рꙋ твоемꙋ̀, <caesura></caesura>во тьмѣ̀ дꙋ́шꙋ мою̀ сꙋ́щꙋю ѿ всѧ́кагѡ грѣха̀ ѡ҆чи́сти, <caesura></caesura>предста́тельствы безпло́тныхъ твои́хъ, и҆ сп҃си́ мѧ.

<rubric class="inline">Гла́съ є҃:</rubric> <red>С</red>вѣтода́вче гдⷭ҇и, <caesura></caesura>низпослѝ свѣ́тъ тво́й, и҆ просвѣтѝ се́рдце моѐ, <caesura></caesura>предста́тельствы безпло́тныхъ твои́хъ, и҆ сп҃си́ мѧ.

<rubric class="inline">Гла́съ ѕ҃:</rubric> <red>П</red>редста́тельствы гдⷭ҇и, безпло́тныхъ твои́хъ, <caesura></caesura>низпослѝ дꙋша́мъ на́шымъ свѣ́тъ тво́й присносꙋ́щный.

<rubric class="inline">Гла́съ з҃:</rubric> <red>В</red>оздви́гни мѧ̀ гдⷭ҇и, къ твоемꙋ̀ пѣснопѣ́нїю, <caesura></caesura>и҆ наꙋчи́ мѧ твори́ти во́лю твою̀ ст҃ы́й, <caesura></caesura>предста́тельствы безпло́тныхъ твои́хъ, и҆ сп҃си́ мѧ.

<rubric class="inline">Гла́съ и҃:</rubric> <red>С</red>вѣ́тъ сы́й хрⷭ҇тѐ, <caesura></caesura>просвѣти́ мѧ тобо́ю, <caesura></caesura>предста́тельствы безпло́тныхъ твои́хъ, и҆ сп҃си́ мѧ.
