---
title: "Катава́сїа во все́ лѣ́то"
navigation:
  key: service-horologionadd-21
  title: "Катава́сїа во все́ лѣ́то"
  parent: service-horologionadd
  order: 21
type: "service"
---

# Катава́сїа во все́ лѣ́то.

## Гла́съ д҃.

<rubric class="inline">Пѣ́снь а҃:</rubric> <red>Ѿ</red>ве́рзꙋ ѹ҆ста̀ моѧ̑, <caesura></caesura>и҆ напо́лнѧтсѧ дх҃а, <caesura></caesura>и҆ сло́во ѿры́гнꙋ цр҃и́цѣ мт҃ри, <caesura></caesura>и҆ ꙗ҆влю́сѧ свѣ́тлѡ торжествꙋ́ѧ, <caesura></caesura>и҆ воспою̀ ра́дꙋѧсѧ тоѧ̀ чꙋдеса̀.

<rubric class="inline">Пѣ́снь г҃:</rubric> <red>Т</red>воѧ̑ пѣсносло́вцы бцⷣе, <caesura></caesura>живы́й и҆ незави́стный и҆сто́чниче, <caesura></caesura>ли́къ себѣ̀ совокꙋ́пльшыѧ дх҃о́внѡ ѹ҆твердѝ, <caesura></caesura>въ бж҃е́ственнѣй твое́й сла́вѣ, <caesura></caesura>вѣнцє́въ сла́вы сподо́би.

<rubric class="inline">Пѣ́снь д҃:</rubric> <red>С</red>ѣдѧ́й въ сла́вѣ, <caesura></caesura>на прⷭ҇то́лѣ бж҃ества̀, <caesura></caesura>во ѻ҆́блацѣ ле́гцѣ <caesura></caesura>прїи́де і҆и҃съ пребж҃е́ственный, <caesura></caesura>нетлѣ́нною дла́нїю, <caesura></caesura>и҆ сп҃се зовꙋ́щыѧ: <caesura></caesura>сла́ва хрⷭ҇тѐ си́лѣ твое́й.

<rubric class="inline">Пѣ́снь є҃:</rubric> <red>Ѹ҆</red>жасо́шасѧ всѧ́чєскаѧ <caesura></caesura>ѡ҆ бж҃е́ственнѣй сла́вѣ твое́й: <caesura></caesura>ты́ бо неискꙋсобра́чнаѧ дв҃о, <caesura></caesura>и҆мѣ́ла є҆сѝ во ѹ҆тро́бѣ над̾ всѣ́ми бг҃а, <caesura></caesura>и҆ родила̀ є҆сѝ безлѣ́тнаго сн҃а, <caesura></caesura>всѣ̑мъ воспѣва́ющымъ тѧ̀, <caesura></caesura>ми́ръ подава́ющаѧ.

<rubric class="inline">Пѣ́снь ѕ҃:</rubric> <red>Б</red>ж҃е́ственное сїѐ и҆ всечестно́е, <caesura></caesura>соверша́юще пра́зднество, <caesura></caesura>бг҃омꙋ́дрїи бг҃омт҃ре, <caesura></caesura>прїиди́те рꙋка́ми воспле́щимъ, <caesura></caesura>ѿ неѧ̀ ро́ждшагосѧ бг҃а сла́вимъ.

<rubric class="inline">Пѣ́снь з҃:</rubric> <red>Н</red>е послꙋжи́ша тва́ри бг҃омꙋ́дрїи <caesura></caesura>па́че созда́вшагѡ, <caesura></caesura>но ѻ҆́гненное преще́нїе мꙋ́жески попра́вше, <caesura></caesura>ра́довахꙋсѧ пою́ще: <caesura></caesura>препѣ́тый ѻ҆тцє́въ гдⷭ҇ь и҆ бг҃ъ бл҃гослове́нъ є҆сѝ.

<rubric class="inline">Пѣ́снь и҃:</rubric> <red>Ѻ҆́</red>троки бл҃гочєсти́выѧ въ пещѝ <caesura></caesura>ржⷭ҇тво̀ бг҃оро́дичо сп҃сло̀ є҆́сть, <caesura></caesura>тогда̀ ѹ҆́бѡ ѡ҆бразꙋ́емое: <caesura></caesura>ны́нѣ же дѣ́йствꙋемое, <caesura></caesura>вселе́ннꙋю всю̀ воздвиза́етъ пѣ́ти тебѣ̀: <caesura></caesura>гдⷭ҇а по́йте дѣла̀, <caesura></caesura>и҆ превозноси́те є҆го̀ во всѧ̑ вѣ́ки.

<rubric class="inline">Пѣ́снь ѳ҃:</rubric> <red>В</red>сѧ́къ земноро́дный <caesura></caesura>да взыгра́етсѧ дх҃омъ просвѣща́емь, <caesura></caesura>да торжествꙋ́етъ же безпло́тныхъ ѹ҆мѡ́въ є҆стество̀, <caesura></caesura>почита́ющее сщ҃е́нное торжество̀ бг҃омт҃ре, <caesura></caesura>и҆ да вопїе́тъ: <caesura></caesura>ра́дꙋйсѧ всебл҃же́ннаѧ <caesura></caesura>бцⷣе, чⷭ҇таѧ приснодв҃о.
