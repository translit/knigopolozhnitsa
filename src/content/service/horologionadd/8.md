---
title: "Тропарѝ и҆ кондакѝ пра́здникѡвъ, феѵрꙋа́рїй"
navigation:
  key: service-horologionadd-8
  title: "Тропарѝ и҆ кондакѝ пра́здникѡвъ, феѵрꙋа́рїй"
  parent: service-horologionadd
  order: 8
type: "service"
---

# Тропарѝ и҆ кондакѝ пра́здникѡвъ, феѵрꙋа́рїй.

{fold-h2:Въ а҃ де́нь. Предпра́зднство срѣ́тенїѧ гдⷭ҇а бг҃а и҆ сп҃са на́шегѡ і҆и҃са хрⷭ҇та̀.}

<rubric class="inline">Тропа́рь, гла́съ а҃.</rubric> <podoben>Подо́бенъ: <incipit><red>Л</red>и́къ а҆́гг҃льскїй:</incipit></podoben> <red>Н</red>бⷭ҇ный ли́къ нбⷭ҇ныхъ а҆́гг҃лъ <caesura></caesura>прини́къ на зе́млю, прише́дша зри́тъ, ꙗ҆́кѡ младе́нца <caesura></caesura>носи́ма ко хра́мꙋ, перворожде́нна всеѧ̀ тва́ри, ѿ мт҃ре неискꙋсомꙋ́жныѧ: <caesura></caesura>предпра́зднственнꙋю ѹ҆́бѡ съ на́ми пою́тъ пѣ́снь ра́дꙋющесѧ.

<rubric class="inline">Конда́къ, гла́съ ѕ҃:</rubric> <red>С</red>о ѻ҆ц҃е́мъ сло́во сы́й неви́димо, <caesura></caesura>ны́нѣ ѹ҆́бѡ ви́димь є҆́сть пло́тїю, <caesura></caesura>неизрече́ннѡ ѿ дв҃ы роди́сѧ, <caesura></caesura>и҆ на рꙋкꙋ̀ ста̑рчꙋ дае́тсѧ свѧти́телю, <caesura></caesura>поклони́мсѧ томꙋ̀ <caesura></caesura>и҆́стинномꙋ бг҃ꙋ на́шемꙋ.

{/fold}

{fold-h2:Во в҃-й де́нь. Срѣ́тенїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.}

<rubric class="inline">Тропа́рь, гла́съ а҃:</rubric> <red>Р</red>а́дꙋйсѧ, благода́тнаѧ бцⷣе дв҃о, <caesura></caesura>и҆зъ тебє́ бо возсїѧ̀ сл҃нце пра́вды хрⷭ҇то́съ бг҃ъ на́шъ, <caesura></caesura>просвѣща́ѧй сꙋ́щыѧ во тмѣ̀: <caesura></caesura>весели́сѧ и҆ ты̀, ста́рче пра́ведный, <caesura></caesura>прїе́мый во ѡ҆б̾ѧ̑тїѧ свободи́телѧ дꙋ́шъ на́шихъ, <caesura></caesura>да́рꙋющаго на́мъ воскресе́нїе.

<rubric class="inline">Конда́къ, гла́съ а҃:</rubric> <red>Ѹ҆</red>тро́бꙋ дв҃и́чꙋ ѡ҆свѧти́вый ржⷭ҇тво́мъ твои́мъ, <caesura></caesura>и҆ рꙋ́цѣ сѷмеѡ́нѣ бл҃гослови́вый, <caesura></caesura>ꙗ҆́коже подоба́ше, предвари́въ <caesura></caesura>и҆ ны́нѣ спа́слъ є҆сѝ на́съ, хрⷭ҇тѐ бж҃е: <caesura></caesura>но ѹ҆мирѝ во бранѣ́хъ жи́тельство <caesura></caesura>и҆ ѹ҆крѣпѝ лю́ди, и҆́хже возлюби́лъ є҆сѝ, є҆ди́не чл҃вѣколю́бче.

{/fold}

{fold-h2:Въ в҃і-й де́нь. Ст҃и́телѧ а҆леѯі́а митрополі́та, всеѧ̀ рѡссі́и чꙋдотво́рца.}

<rubric class="inline">Тропа́рь, гла́съ и҃:</rubric> <red>Ꙗ҆́</red>кѡ а҆пⷭ҇лѡмъ сопрⷭ҇то́льна, <caesura></caesura>и҆ врача̀ предо́бра, и҆ слꙋжи́телѧ благопрїѧ́тна, <caesura></caesura>къ ра́цѣ твое́й честнѣ́й притека́юще, свѧти́телю а҆леѯі́е, <caesura></caesura>бг҃омꙋ́дре чꙋдотво́рче, <caesura></caesura>соше́дшесѧ любо́вїю въ па́мѧть твою̀ свѣ́тлѡ пра́зднꙋемъ, <caesura></caesura>въ пѣ́снехъ и҆ пѣ́нїихъ ра́дꙋющесѧ, и҆ хрⷭ҇та̀ сла́вѧще, <caesura></caesura>таковꙋ́ю благода́ть тебѣ̀ дарова́вшаго и҆сцѣле́нїй, <caesura></caesura>и҆ гра́дꙋ твоемꙋ̀ вели́кое ѹ҆твержде́нїе.

<rubric class="inline">И҆́нъ тропа́рь, гла́съ д҃:</rubric> <red>А҆</red>пⷭ҇льскихъ догма̑тъ ѻ҆па́сна храни́телѧ, <caesura></caesura>цр҃кве рѡссі́йскїѧ па́стырѧ и҆ ѹ҆чи́телѧ, <caesura></caesura>преблаже́ннагѡ а҆леѯі́а ст҃и́телѧ па́мѧть пра́зднꙋюще, <caesura></caesura>славосло́вимъ хрⷭ҇та̀ бг҃а на́шего пѣ́сньми достодо́лжными, <caesura></caesura>дарова́вшаго на́мъ ѹ҆го́дника своего̀, <caesura></caesura>ꙗ҆́кѡ ѻ҆би́льный и҆сто́чникъ точа́щъ врачева̑нїѧ, <caesura></caesura>гра́дꙋ же москвѣ̀ похвалꙋ̀ и҆ ѹ҆твержде́нїе.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Б</red>жⷭ҇твеннаго и҆ пречестна́го ст҃и́телѧ хрⷭ҇то́ва, <caesura></caesura>но́ваго чꙋдотво́рца а҆леѯі́а, <caesura></caesura>вѣ́рнѡ всѝ пою́ще лю́дїе, любо́вїю да ѹ҆блажи́мъ, ꙗ҆́кѡ па́стырѧ вели́каго, <caesura></caesura>слꙋжи́телѧ же и҆ ѹ҆чи́телѧ премꙋ́дра землѝ рѡссі́йстѣй. <caesura></caesura>Дне́сь въ па́мѧть є҆гѡ̀ прите́кше, ра́достнѡ возопїе́мъ пѣ́снь бг҃оно́сномꙋ: <caesura></caesura>ꙗ҆́кѡ и҆мѣ́ѧ дерзнове́нїе къ бг҃ꙋ, <caesura></caesura>многоѻбра́зныхъ на́съ и҆зба́ви ѡ҆бстоѧ́нїй, да зове́мъ тѝ: <caesura></caesura>ра́дꙋйсѧ, ѹ҆твержде́нїе гра́дꙋ на́шемꙋ.

{/fold}

{fold-h2:Въ з҃і-й де́нь. Сщ҃енномч҃нка є҆рмоге́на, патрїа́рха моско́вскагѡ и҆ всеѧ́ рꙋсѝ.}

<rubric class="inline">Тропа́рь, гла́съ д҃:</rubric> <red>Р</red>ѡссі́йскїѧ землѝ первопресто́льниче <caesura></caesura>и҆ неꙋсы́пный ѡ҆ не́й къ бг҃ꙋ моли́твенниче! <caesura></caesura>За вѣ́рꙋ хрⷭ҇то́вꙋ и҆ па́ствꙋ твою̀ дꙋ́шꙋ свою̀ положи́въ, <caesura></caesura>странꙋ̀ на́шꙋ ѿ нече́стїѧ и҆зба́вилъ є҆сѝ. <caesura></caesura>Тѣ́мже вопїе́мъ тѝ: <caesura></caesura>сп҃са́й на́съ моли́твами твои́ми, <caesura></caesura>сщ҃енномч҃ниче є҆рмоге́не, ѻ҆́тче на́шъ.

<rubric class="inline">Конда́къ, гла́съ ѕ҃:</rubric> <red>Т</red>емни́цею и҆ гла́домъ и҆знꙋрѧ́емь, <caesura></caesura>да́же до сме́рти вѣ́ренъ пребы́лъ є҆сѝ, бл҃же́нне є҆рмоге́не, <caesura></caesura>малодꙋ́шїе ѿ серде́цъ люде́й твои́хъ ѿгонѧ́ѧ <caesura></caesura>и҆ на ѻ҆́бщїй по́двигъ всѧ̑ призыва́ѧ. <caesura></caesura>Тѣ́мже и҆ нечести́выхъ мѧте́жъ низложи́лъ є҆сѝ и҆ странꙋ̀ на́шꙋ ѹ҆тверди́лъ є҆сѝ, <caesura></caesura>да всѝ зове́мъ тѝ: <caesura></caesura>ра́дꙋйсѧ, застꙋ́пниче рѡссі́йскїѧ землѝ.

{/fold}

{fold-h2:Въ к҃д-й де́нь. Пе́рвое и҆ второ́е ѡ҆брѣ́тенїе честны́ѧ главы̀ прⷣте́чевы.}

<rubric class="inline">Тропа́рь, гла́съ д҃:</rubric> <red>Ѿ</red> землѝ возсїѧ́вши прⷣте́чева глава̀, <caesura></caesura>лꙋчы̀ и҆спꙋща́етъ нетлѣ́нїѧ, вѣ̑рнымъ и҆сцѣле́нїй: <caesura></caesura>свы́ше собира́етъ мно́жество а҆́гг҃лъ, <caesura></caesura>до́лѣ же созыва́етъ человѣ́ческїй ро́дъ, <caesura></caesura>є҆диногла́снꙋю возсыла́ти сла́вꙋ хрⷭ҇тꙋ̀ бг҃ꙋ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>П</red>рⷪ҇ро́че бж҃їй, и҆ прⷣте́че бл҃года́ти, <caesura></caesura>главꙋ̀ твою̀ ꙗ҆́кѡ шипо́къ свѧще́ннѣйшїй ѿ землѝ ѡ҆брѣ́тше, <caesura></caesura>и҆сцѣлє́нїѧ всегда̀ прїе́млемъ: <caesura></caesura>и҆́бо па́ки ꙗ҆́коже пре́жде <caesura></caesura>въ мі́рѣ проповѣ́дꙋеши покаѧ́нїе.

{/fold}
