---
title: "Бг҃оро́дичны ѿпꙋсти́тельныѧ по тропарѣ́хъ ст҃ы́хъ, поє́мыѧ во все́ лѣ́то. Въ вече́рню же, и҆ на бг҃ъ гдⷭ҇ь: во ѹ҆́трени, и҆ па́ки въ коне́цъ ѹ҆́трени"
navigation:
  key: service-horologionadd-20
  title: "Бг҃оро́дичны ѿпꙋсти́тельныѧ"
  parent: service-horologionadd
  order: 20
type: "service"
---

# Бг҃оро́дичны ѿпꙋсти́тельныѧ по тропарѣ́хъ ст҃ы́хъ, поє́мыѧ во все́ лѣ́то. Въ вече́рню же, и҆ на <incipit><red>Б</red>г҃ъ гдⷭ҇ь:</incipit> во ѹ҆́трени, и҆ па́ки въ коне́цъ ѹ҆́трени.

{fold-h2:Гла́съ а҃.}

<rubric>Въ недѣ́лю ве́чера и҆ въ понедѣ́льникъ на <incipit><red>Б</red>г҃ъ гдⷭ҇ь:</incipit></rubric>

<red>Ч</red>ꙋ́до чꙋде́съ, бл҃года́тнаѧ, въ тебѣ̀ зрѧ́щи <caesura></caesura>тва́рь ра́дꙋетсѧ. <caesura></caesura>Зачала́ бо є҆сѝ безсѣ́меннѡ, <caesura></caesura>и҆ родила̀ є҆сѝ неизрече́ннѡ, <caesura></caesura>є҆го́же чинонача̑лїѧ а҆́гг҃лѡвъ ви́дѣти не мо́гꙋтъ: <caesura></caesura>того̀ молѝ ѡ҆ дꙋша́хъ на́шихъ.

<rubric class="inline">Въ коне́цъ ѹ҆́трени:</rubric> <red>П</red>речⷭ҇таѧ бцⷣе, <caesura></caesura>на нб҃сѣ́хъ благослове́ннаѧ, и҆ на землѝ славосло́вимаѧ, <caesura></caesura>ра́дꙋйсѧ, невѣ́сто неневѣ́стнаѧ.

<rubric>Въ понедѣ́льникъ ве́чера и҆ во вто́рникъ на <incipit><red>Б</red>г҃ъ гдⷭ҇ь:</incipit></rubric>

<red>З</red>аче́ншаѧ неѡпа́льнѡ ѻ҆́гнь бж҃е́ственный, <caesura></caesura>и҆ ро́ждшаѧ безсѣ́меннѡ и҆сто́чника жи́зни гдⷭ҇а, <caesura></caesura>благода́тнаѧ бцⷣе, <caesura></caesura>спаса́й тѧ̀ велича́ющыѧ.

<rubric class="inline">Въ коне́цъ ѹ҆́трени:</rubric> <red>Б</red>езма́тернѧго на нб҃сѝ па́че мы́сли и҆ слꙋ́ха <caesura></caesura>на землѝ безъ ѻ҆ц҃а̀ родила̀ є҆сѝ: <caesura></caesura>того̀, бцⷣе, <caesura></caesura>молѝ ѡ҆ дꙋша́хъ на́шихъ.

<rubric>Во вто́рникъ ве́чера и҆ въ сре́дꙋ на <incipit><red>Б</red>г҃ъ гдⷭ҇ь:</incipit></rubric>

<red>Т</red>воѐ предста́тельство и҆мꙋ́ще, пречⷭ҇таѧ, <caesura></caesura>и҆ твои́ми моли́твами лю́тыхъ и҆збавлѧ́еми, <caesura></caesura>крⷭ҇то́мъ сн҃а твоегѡ̀ вездѣ̀ соблюда́еми, <caesura></caesura>по до́лгꙋ тѧ̀ всѝ благоче́стнѡ велича́емъ.

<rubric class="inline">Въ коне́цъ ѹ҆́трени:</rubric> <red>П</red>речⷭ҇таѧ бцⷣе, <caesura></caesura>на нб҃сѣ́хъ благослове́ннаѧ, и҆ на землѝ славосло́вимаѧ, <caesura></caesura>ра́дꙋйсѧ, невѣ́сто неневѣ́стнаѧ.

<rubric>Въ сре́дꙋ ве́чера и҆ въ четверто́къ на <incipit><red>Б</red>г҃ъ гдⷭ҇ь:</incipit></rubric>

<red>З</red>аче́ншаѧ неѡпа́льнѡ ѻ҆́гнь бж҃е́ственный, <caesura></caesura>и҆ ро́ждшаѧ безсѣ́меннѡ и҆сто́чника жи́зни гдⷭ҇а, <caesura></caesura>благода́тнаѧ бцⷣе, <caesura></caesura>спаса́й тѧ̀ велича́ющыѧ.

<rubric class="inline">Въ коне́цъ ѹ҆́трени:</rubric> <red>Б</red>езма́тернѧго на нб҃сѝ па́че мы́сли и҆ слꙋ́ха <caesura></caesura>на землѝ безъ ѻ҆ц҃а̀ родила̀ є҆сѝ: <caesura></caesura>того̀, бцⷣе, <caesura></caesura>молѝ ѡ҆ дꙋша́хъ на́шихъ.

<rubric>Въ четверто́къ ве́чера и҆ въ пѧто́къ на <incipit><red>Б</red>г҃ъ гдⷭ҇ь:</incipit></rubric>

<red>Т</red>воѐ предста́тельство и҆мꙋ́ще, пречⷭ҇таѧ, <caesura></caesura>и҆ твои́ми моли́твами лю́тыхъ и҆збавлѧ́еми, <caesura></caesura>крⷭ҇то́мъ сн҃а твоегѡ̀ вездѣ̀ соблюда́еми, <caesura></caesura>по до́лгꙋ тѧ̀ всѝ благоче́стнѡ велича́емъ.

<rubric class="inline">Въ коне́цъ ѹ҆́трени:</rubric> <red>П</red>речⷭ҇таѧ бцⷣе, <caesura></caesura>на нб҃сѣ́хъ благослове́ннаѧ, и҆ на землѝ славосло́вимаѧ, <caesura></caesura>ра́дꙋйсѧ, невѣ́сто неневѣ́стнаѧ.

<rubric>Въ пѧто́къ ве́чера и҆ въ сꙋббѡ́тꙋ на <incipit><red>Б</red>г҃ъ гдⷭ҇ь:</incipit></rubric>

<red>Г</red>аврїи́лꙋ вѣща́вшꙋ тебѣ̀, дв҃о, ра́дꙋйсѧ, <caesura></caesura>со гла́сомъ воплоща́шесѧ всѣ́хъ влⷣка <caesura></caesura>въ тебѣ̀ свѧтѣ́мъ кївѡ́тѣ, <caesura></caesura>ꙗ҆́коже речѐ пра́ведный дв҃дъ, <caesura></caesura>ꙗ҆ви́ласѧ є҆сѝ ши́ршаѧ нб҃съ, <caesura></caesura>поноси́вши зижди́телѧ твоего̀: <caesura></caesura>сла́ва все́льшемꙋсѧ въ тѧ̀: <caesura></caesura>сла́ва проше́дшемꙋ и҆зъ тебє̀: <caesura></caesura>сла́ва свободи́вшемꙋ на́съ рождество́мъ твои́мъ.

<rubric class="inline">Въ коне́цъ ѹ҆́трени:</rubric> <red>Б</red>езма́тернѧго на нб҃сѝ па́че мы́сли и҆ слꙋ́ха <caesura></caesura>на землѝ безъ ѻ҆ц҃а̀ родила̀ є҆сѝ: <caesura></caesura>того̀, бцⷣе, <caesura></caesura>молѝ ѡ҆ дꙋша́хъ на́шихъ.

{/fold}

{fold-h2:Гла́съ в҃.}

<rubric>Въ недѣ́лю ве́чера и҆ въ понедѣ́льникъ на <incipit><red>Б</red>г҃ъ гдⷭ҇ь:</incipit></rubric>

<red>Б</red>лагоꙋтро́бїѧ сꙋ́щи и҆сто́чникъ, <caesura></caesura>ми́лости сподо́би на́съ, бцⷣе, <caesura></caesura>при́зри на лю́ди согрѣши́вшыѧ, <caesura></caesura>ꙗ҆вѝ ꙗ҆́кѡ при́снѡ си́лꙋ твою̀: <caesura></caesura>на тѧ́ бо ѹ҆пова́юще, <caesura></caesura>ра́дꙋйсѧ, вопїе́мъ тѝ, <caesura></caesura>ꙗ҆́коже и҆ногда̀ гаврїи́лъ, безпло́тныхъ а҆рхїстрати́гъ.

<rubric class="inline">Въ коне́цъ ѹ҆́трени:</rubric> <red>М</red>т҃и ст҃а́ѧ неизрече́ннагѡ свѣ́та, <caesura></caesura>а҆́гг҃льскими тѧ̀ пѣ́сньми почита́юще, <caesura></caesura>благоче́стнѡ велича́емъ.

<rubric>Въ понедѣ́льникъ ве́чера и҆ во вто́рникъ на <incipit><red>Б</red>г҃ъ гдⷭ҇ь:</incipit></rubric>

<red>Б</red>ж҃е́ственнагѡ бы́хомъ ѻ҆́бщницы є҆стества̀ <caesura></caesura>тобо́ю, бцⷣе приснодѣ́во, <caesura></caesura>бг҃а бо на́мъ воплоти́вшагосѧ родила̀ є҆сѝ. <caesura></caesura>Тѣ́мже по до́лгꙋ тѧ̀ всѝ благоче́стнѡ велича́емъ.

<rubric class="inline">Въ коне́цъ ѹ҆́трени:</rubric> <red>Т</red>ѧ̀ велича́емъ, бцⷣе, вопїю́ще: <caesura></caesura>ра́дꙋйсѧ, незаходи́магѡ свѣ́та ѻ҆́блаче, <caesura></caesura>того̀ носи́вши въ нѣ́дрѣхъ сла́вы гдⷭ҇а.

<rubric>Во вто́рникъ ве́чера и҆ въ сре́дꙋ на <incipit><red>Б</red>г҃ъ гдⷭ҇ь:</incipit></rubric>

<red>П</red>репросла́вленна є҆сѝ, бцⷣе дв҃о, пое́мъ тѧ̀: <caesura></caesura>крⷭ҇то́мъ бо сн҃а твоегѡ̀ низложи́сѧ а҆́дъ, <caesura></caesura>и҆ сме́рть ѹ҆мертви́сѧ, <caesura></caesura>ѹ҆мерщвле́ннїи воста́хомъ, и҆ живота̀ сподо́бихомсѧ, <caesura></caesura>ра́й воспрїѧ́хомъ, дре́внее наслажде́нїе. <caesura></caesura>Тѣ́мъ благодарѧ́ще славосло́вимъ <caesura></caesura>ꙗ҆́кѡ держа́внаго хрⷭ҇та̀ бг҃а на́шего, <caesura></caesura>и҆ є҆ди́наго многоми́лостиваго.

<rubric class="inline">Въ коне́цъ ѹ҆́трени:</rubric> <red>Т</red>ѧ̀ велича́емъ, бцⷣе, вопїю́ще: <caesura></caesura>ра́дꙋйсѧ, же́зле, <caesura></caesura>ѿ негѡ́же безсѣ́меннѡ бг҃ъ прозѧбы́й, <caesura></caesura>погꙋбѝ на дре́вѣ сме́рть.

<rubric>Въ сре́дꙋ ве́чера и҆ въ четверто́къ на <incipit><red>Б</red>г҃ъ гдⷭ҇ь:</incipit></rubric>

<red>Б</red>ж҃е́ственнагѡ бы́хомъ ѻ҆́бщницы є҆стества̀ <caesura></caesura>тобо́ю, бцⷣе приснодѣ́во, <caesura></caesura>бг҃а бо на́мъ воплоти́вшагосѧ родила̀ є҆сѝ. <caesura></caesura>Тѣ́мже по до́лгꙋ тѧ̀ всѝ благоче́стнѡ велича́емъ.

<rubric class="inline">Въ коне́цъ ѹ҆́трени:</rubric> <red>Т</red>ѧ̀ велича́емъ, бцⷣе, вопїю́ще: <caesura></caesura>ра́дꙋйсѧ, незаходи́магѡ свѣ́та ѻ҆́блаче, <caesura></caesura>того̀ носи́вши въ нѣ́дрѣхъ сла́вы гдⷭ҇а.

<rubric>Въ четверто́къ ве́чера и҆ въ пѧто́къ на <incipit><red>Б</red>г҃ъ гдⷭ҇ь:</incipit></rubric>

<red>П</red>репросла́вленна є҆сѝ, бцⷣе дв҃о, пое́мъ тѧ̀: <caesura></caesura>крⷭ҇то́мъ бо сн҃а твоегѡ̀ низложи́сѧ а҆́дъ, <caesura></caesura>и҆ сме́рть ѹ҆мертви́сѧ, <caesura></caesura>ѹ҆мерщвле́ннїи воста́хомъ, и҆ живота̀ сподо́бихомсѧ, <caesura></caesura>ра́й воспрїѧ́хомъ, дре́внее наслажде́нїе. <caesura></caesura>Тѣ́мъ благодарѧ́ще славосло́вимъ <caesura></caesura>ꙗ҆́кѡ держа́внаго хрⷭ҇та̀ бг҃а на́шего, <caesura></caesura>и҆ є҆ди́наго многоми́лостиваго.

<rubric class="inline">Въ коне́цъ ѹ҆́трени:</rubric> <red>Т</red>ѧ̀ велича́емъ, бцⷣе, вопїю́ще: <caesura></caesura>ра́дꙋйсѧ, же́зле, <caesura></caesura>ѿ негѡ́же безсѣ́меннѡ бг҃ъ прозѧбы́й, <caesura></caesura>погꙋбѝ на дре́вѣ сме́рть.

<rubric>Въ пѧто́къ ве́чера и҆ въ сꙋббѡ́тꙋ на <incipit><red>Б</red>г҃ъ гдⷭ҇ь:</incipit></rubric>

<red>В</red>сѧ̑ па́че смы́сла, <caesura></caesura>всѧ̑ пресла̑внаѧ твоѧ̑, бцⷣе, та̑инства, <caesura></caesura>чистотѣ̀ запеча́танной и҆ дѣ́вствꙋ храни́мꙋ, <caesura></caesura>мт҃и позна́ласѧ є҆сѝ нело́жна, <caesura></caesura>бг҃а ро́ждши и҆́стиннаго. <caesura></caesura>Того̀ молѝ спасти́сѧ дꙋша́мъ на́шымъ.

<rubric class="inline">Въ коне́цъ ѹ҆́трени:</rubric> <red>М</red>т҃и ст҃а́ѧ неизрече́ннагѡ свѣ́та, <caesura></caesura>а҆́гг҃льскими тѧ̀ пѣ́сньми почита́юще, <caesura></caesura>благоче́стнѡ велича́емъ.

<rubric>А҆́ще прилꙋчи́тсѧ А҆ллилꙋ́їа въ ко́емъ-ли́бо гла́сѣ, глаго́лютсѧ сїѧ̑:</rubric>

<red>А҆</red>пⷭ҇ли, мꙋ́чєницы и҆ прⷪ҇ро́цы, <caesura></caesura>ст҃и́телїе, преподо́бнїи и҆ пра́веднїи, <caesura></caesura>до́брѣ по́двигъ соверши́вшїи и҆ вѣ́рꙋ соблю́дшїи, <caesura></caesura>дерзнове́нїе и҆мꙋ́ще ко сп҃сꙋ, <caesura></caesura>ѡ҆ на́съ того̀ ꙗ҆́кѡ бла́га моли́те, <caesura></caesura>спасти́сѧ, мо́лимсѧ, дꙋша́мъ на́шымъ.

<red>П</red>омѧнѝ, гдⷭ҇и, ꙗ҆́кѡ бла́гъ, дꙋ́шы ра̑бъ твои́хъ, <caesura></caesura>и҆ є҆ли̑ка въ житїѝ согрѣши́ша, простѝ: <caesura></caesura>никто́же бо безгрѣ́шенъ, то́кмѡ ты̀, <caesura></caesura>могі́й и҆ преста́влєннымъ да́ти поко́й.

<red>М</red>т҃и ст҃а́ѧ неизрече́ннагѡ свѣ́та, <caesura></caesura>а҆́гг҃льскими тѧ̀ пѣ́сньми почита́юще, <caesura></caesura>благоче́стнѡ велича́емъ.

{/fold}

{fold-h2:Гла́съ г҃.}

<rubric>Въ недѣ́лю ве́чера и҆ въ понедѣ́льникъ на <incipit><red>Б</red>г҃ъ гдⷭ҇ь:</incipit></rubric>

<red>К</red>расотѣ̀ двⷭ҇тва твоегѡ̀, и҆ пресвѣ́тлой чистотѣ̀ твое́й, <caesura></caesura>гаврїи́лъ ѹ҆диви́всѧ, вопїѧ́ше тѝ, бцⷣе: <caesura></caesura>кꙋ́ю тѝ похвалꙋ̀ принесꙋ̀ досто́йнꙋю; <caesura></caesura>что́ же воз̾именꙋ́ю тѧ̀; <caesura></caesura>недоꙋмѣва́ю и҆ ѹ҆жаса́юсѧ. <caesura></caesura>Тѣ́мже ꙗ҆́кѡ повелѣ́нъ бы́хъ, вопїю́ ти: <caesura></caesura>ра́дꙋйсѧ, благода́тнаѧ.

<rubric class="inline">Въ коне́цъ ѹ҆́трени:</rubric> <red>К</red>і́йждо и҆дѣ́же спаса́етсѧ, <caesura></caesura>та́мѡ пра́веднѡ и҆ притека́етъ, <caesura></caesura>и҆ ко́е и҆но́е таково́е прибѣ́жище, <caesura></caesura>ꙗ҆́кѡ ты̀, бцⷣе, <caesura></caesura>покрыва́ющее дꙋ́шы на́шѧ;

<rubric>Въ понедѣ́льникъ ве́чера и҆ во вто́рникъ на <incipit><red>Б</red>г҃ъ гдⷭ҇ь:</incipit></rubric>

<red>П</red>рибѣ́жище и҆ си́ла на́ша, бцⷣе, <caesura></caesura>держа́внаѧ по́мощь мі́ра, <caesura></caesura>мл҃твами твои́ми покры́й рабы̑ твоѧ̑ <caesura></caesura>ѿ всѧ́кїѧ нꙋ́жды, <caesura></caesura>є҆ди́на благослове́ннаѧ.

<rubric class="inline">Въ коне́цъ ѹ҆́трени:</rubric> <red>К</red>і́йждо и҆дѣ́же спаса́етсѧ, <caesura></caesura>та́мѡ пра́веднѡ и҆ притека́етъ, <caesura></caesura>и҆ ко́е и҆но́е таково́е прибѣ́жище, <caesura></caesura>ꙗ҆́кѡ ты̀, бцⷣе, <caesura></caesura>покрыва́ющее дꙋ́шы на́шѧ;

<rubric>Во вто́рникъ ве́чера и҆ въ сре́дꙋ на <incipit><red>Б</red>г҃ъ гдⷭ҇ь:</incipit></rubric>

<red>Ж</red>е́злъ си́лы стѧжа́вшїи <caesura></caesura>крⷭ҇тъ сн҃а твоегѡ̀, бцⷣе, <caesura></caesura>тѣ́мъ низлага́емъ врагѡ́въ шата̑нїѧ, <caesura></caesura>любо́вїю тѧ̀ непреста́ннѡ велича́юще.

<rubric class="inline">Въ коне́цъ ѹ҆́трени:</rubric> <red>П</red>рибѣ́жище и҆ си́ла на́ша, бцⷣе, <caesura></caesura>держа́внаѧ по́мощь мі́ра, <caesura></caesura>мл҃твами твои́ми покры́й рабы̑ твоѧ̑ <caesura></caesura>ѿ всѧ́кїѧ нꙋ́жды, <caesura></caesura>є҆ди́на благослове́ннаѧ.

<rubric>Въ сре́дꙋ ве́чера и҆ въ четверто́къ на <incipit><red>Б</red>г҃ъ гдⷭ҇ь:</incipit></rubric>

<red>П</red>рⷪ҇ро́цы проповѣ́даша, <caesura></caesura>а҆пⷭ҇ли наꙋчи́ша, <caesura></caesura>мꙋ́чєницы и҆сповѣ́даша, <caesura></caesura>и҆ мы̀ вѣ́ровахомъ бцⷣꙋ тѧ̀ вои́стиннꙋ сꙋ́щꙋю: <caesura></caesura>тѣ́мъ и҆ велича́емъ рождество̀ твоѐ неизрече́нное.

<rubric class="inline">Въ коне́цъ ѹ҆́трени:</rubric> <red>К</red>і́йждо и҆дѣ́же спаса́етсѧ, <caesura></caesura>та́мѡ пра́веднѡ и҆ притека́етъ, <caesura></caesura>и҆ ко́е и҆но́е таково́е прибѣ́жище, <caesura></caesura>ꙗ҆́кѡ ты̀, бцⷣе, <caesura></caesura>покрыва́ющее дꙋ́шы на́шѧ;

<rubric>Въ четверто́къ ве́чера и҆ въ пѧто́къ на <incipit><red>Б</red>г҃ъ гдⷭ҇ь:</incipit></rubric>

<red>Ж</red>е́злъ си́лы стѧжа́вшїи <caesura></caesura>крⷭ҇тъ сн҃а твоегѡ̀, бцⷣе, <caesura></caesura>тѣ́мъ низлага́емъ врагѡ́въ шата̑нїѧ, <caesura></caesura>любо́вїю тѧ̀ непреста́ннѡ велича́юще.

<rubric class="inline">Въ коне́цъ ѹ҆́трени:</rubric> <red>П</red>рибѣ́жище и҆ си́ла на́ша, бцⷣе, <caesura></caesura>держа́внаѧ по́мощь мі́ра, <caesura></caesura>мл҃твами твои́ми покры́й рабы̑ твоѧ̑ <caesura></caesura>ѿ всѧ́кїѧ нꙋ́жды, <caesura></caesura>є҆ди́на благослове́ннаѧ.

<rubric>Въ пѧто́къ ве́чера и҆ въ сꙋббѡ́тꙋ на <incipit><red>Б</red>г҃ъ гдⷭ҇ь:</incipit></rubric>

<red>Т</red>ѧ̀ хода́тайствовавшꙋю спасе́нїе ро́да на́шегѡ <caesura></caesura>воспѣва́емъ, бцⷣе дв҃о: <caesura></caesura>пло́тїю бо ѿ тебє̀ воспрїѧ́тою сн҃ъ тво́й и҆ бг҃ъ на́шъ, <caesura></caesura>крⷭ҇то́мъ воспрїи́мъ стра́сть, <caesura></caesura>и҆зба́ви на́съ ѿ тлѝ, ꙗ҆́кѡ чл҃вѣколю́бецъ.

<rubric class="inline">Въ коне́цъ ѹ҆́трени:</rubric> <red>П</red>рⷪ҇ро́цы проповѣ́даша, <caesura></caesura>а҆пⷭ҇ли наꙋчи́ша, <caesura></caesura>мꙋ́чєницы и҆сповѣ́даша, <caesura></caesura>и҆ мы̀ вѣ́ровахомъ бцⷣꙋ тѧ̀ вои́стиннꙋ сꙋ́щꙋю: <caesura></caesura>тѣ́мъ и҆ велича́емъ рождество̀ твоѐ неизрече́нное.

{/fold}

{fold-h2:Гла́съ д҃.}

<rubric>Въ недѣ́лю ве́чера и҆ въ понедѣ́льникъ на <incipit><red>Б</red>г҃ъ гдⷭ҇ь:</incipit></rubric>

<red>В</red>оспита́вшейсѧ во хра́мѣ во ст҃а̑ѧ ст҃ы́хъ, <caesura></caesura>ѡ҆дѣ́ѧннѣй вѣ́рою и҆ премꙋ́дростїю, и҆ безмѣ́рнымъ дѣ́вствомъ, <caesura></caesura>а҆рхїстрати́гъ гаврїи́лъ принесѐ съ нб҃сѐ цѣлова́нїе, <caesura></caesura>и҆ є҆́же ра́дꙋйсѧ, ра́дꙋйсѧ, благослове́ннаѧ, <caesura></caesura>ра́дꙋйсѧ, препросла́вленнаѧ, гдⷭ҇ь съ тобо́ю.

<rubric class="inline">Въ коне́цъ ѹ҆́трени:</rubric> <red>Ꙗ҆́</red>кѡ всѣ́хъ є҆сѝ творе́нїй вы́шшаѧ, <caesura></caesura>воспѣва́ти тѧ̀ досто́йнѡ недоꙋмѣва́юще, бцⷣе, <caesura></caesura>тꙋ́не, мо́лимъ тѧ̀, поми́лꙋй на́съ.

<rubric>Въ понедѣ́льникъ ве́чера и҆ во вто́рникъ на <incipit><red>Б</red>г҃ъ гдⷭ҇ь:</incipit></rubric>

<red>К</red>ъ бцⷣѣ прилѣ́жнѡ ны́нѣ притеце́мъ, <caesura></caesura>грѣ́шнїи и҆ смире́ннїи, и҆ припаде́мъ <caesura></caesura>въ покаѧ́нїи, зовꙋ́ще и҆зъ глꙋбины̀ дꙋшѝ: <caesura></caesura>влⷣчце, помозѝ на ны̀ милосе́рдовавши: <caesura></caesura>потщи́сѧ, погиба́емъ ѿ мно́жества прегрѣше́нїй, <caesura></caesura>не ѿвратѝ твоѧ̑ рабы̑ тщы̀: <caesura></caesura>тѧ́ бо и҆ є҆ди́нꙋ наде́ждꙋ и҆́мамы.

<rubric class="inline">Въ коне́цъ ѹ҆́трени:</rubric> <red>Т</red>ѧ̀ велича́емъ, бцⷣе, вопїю́ще: <caesura></caesura>ты̀ є҆сѝ кꙋпина̀, въ не́йже неѡпа́льнѡ мѡѷсе́й ви́дѣ, <caesura></caesura>ꙗ҆́кѡ пла́мень, ѻ҆́гнь бж҃ества̀.

<rubric>Во вто́рникъ ве́чера и҆ въ сре́дꙋ на <incipit><red>Б</red>г҃ъ гдⷭ҇ь:</incipit></rubric>

<red>Д</red>в҃о пренепоро́чнаѧ, мт҃и хрⷭ҇та̀ бг҃а, <caesura></caesura>ѻ҆рꙋ́жїе про́йде твою̀ прест҃ꙋ́ю дꙋ́шꙋ, <caesura></caesura>є҆гда̀ распина́ема ви́дѣла є҆сѝ во́лею сн҃а и҆ бг҃а твоего̀: <caesura></caesura>є҆го́же, благослове́ннаѧ, молѧ́щи не преста́й, <caesura></caesura>проще́нїе прегрѣше́нїй на́мъ дарова́ти.

<rubric class="inline">Въ коне́цъ ѹ҆́трени:</rubric> <red>Т</red>ѧ̀ велича́емъ, бг҃оро́дице, вопїю́ще: <caesura></caesura>ты̀ є҆сѝ гора̀, ѿ неѧ́же неизглаго́ланнѡ ѿсѣче́сѧ ка́мень, <caesura></caesura>и҆ врата̀ а҆́дѡва сокрꙋшѝ.

<rubric>Въ сре́дꙋ ве́чера и҆ въ четверто́къ на <incipit><red>Б</red>г҃ъ гдⷭ҇ь:</incipit></rubric>

<red>С</red>ло́во ѻ҆́ч҃ее, хрⷭ҇та̀ бг҃а на́шего, <caesura></caesura>ѿ тебє̀ воплоти́вшагосѧ позна́хомъ, бцⷣе дв҃о, <caesura></caesura>є҆ди́на чⷭ҇таѧ, <caesura></caesura>є҆ди́на благослове́ннаѧ: <caesura></caesura>тѣ́мъ непреста́ннѡ тѧ̀ воспѣва́юще велича́емъ.

<rubric class="inline">Въ коне́цъ ѹ҆́трени:</rubric> <red>Ꙗ҆́</red>кѡ всѣ́хъ є҆сѝ творе́нїй вы́шшаѧ, <caesura></caesura>воспѣва́ти тѧ̀ досто́йнѡ недоꙋмѣва́юще, бцⷣе, <caesura></caesura>тꙋ́не, мо́лимъ тѧ̀, поми́лꙋй на́съ.

<rubric>Въ четверто́къ ве́чера и҆ въ пѧто́къ на <incipit><red>Б</red>г҃ъ гдⷭ҇ь:</incipit></rubric>

<red>Д</red>в҃о пренепоро́чнаѧ, мт҃и хрⷭ҇та̀ бг҃а, <caesura></caesura>ѻ҆рꙋ́жїе про́йде твою̀ прест҃ꙋ́ю дꙋ́шꙋ, <caesura></caesura>є҆гда̀ распина́ема ви́дѣла є҆сѝ во́лею сн҃а и҆ бг҃а твоего̀: <caesura></caesura>є҆го́же, благослове́ннаѧ, молѧ́щи не преста́й, <caesura></caesura>проще́нїе прегрѣше́нїй на́мъ дарова́ти.

<rubric class="inline">Въ коне́цъ ѹ҆́трени:</rubric> <red>Т</red>ѧ̀ велича́емъ, бг҃оро́дице, вопїю́ще: <caesura></caesura>ты̀ є҆сѝ гора̀, ѿ неѧ́же неизглаго́ланнѡ ѿсѣче́сѧ ка́мень, <caesura></caesura>и҆ врата̀ а҆́дѡва сокрꙋшѝ.

<rubric>Въ пѧто́къ ве́чера и҆ въ сꙋббѡ́тꙋ на <incipit><red>Б</red>г҃ъ гдⷭ҇ь:</incipit></rubric>

<red>Є҆́</red>же ѿ вѣ́ка ѹ҆тае́нное, <caesura></caesura>и҆ а҆́гг҃лѡмъ несвѣ́домое та́инство, <caesura></caesura>тобо́ю, бцⷣе, сꙋ́щымъ на землѝ ꙗ҆ви́сѧ бг҃ъ, <caesura></caesura>въ несли́тномъ соедине́нїи воплоща́емь, <caesura></caesura>и҆ крⷭ҇тъ во́лею на́съ ра́ди воспрїи́мъ, <caesura></caesura>и҆́мже воскреси́въ первозда́ннаго, <caesura></caesura>спасѐ ѿ сме́рти дꙋ́шы на́шѧ.

<rubric class="inline">Въ коне́цъ ѹ҆́трени:</rubric> <red>Т</red>ѧ̀ велича́емъ, бцⷣе, вопїю́ще: <caesura></caesura>ты̀ є҆сѝ кꙋпина̀, въ не́йже неѡпа́льнѡ мѡѷсе́й ви́дѣ, <caesura></caesura>ꙗ҆́кѡ пла́мень, ѻ҆́гнь бж҃ества̀.

{/fold}

{fold-h2:Гла́съ є҃.}

<rubric>Въ недѣ́лю ве́чера и҆ въ понедѣ́льникъ на <incipit><red>Б</red>г҃ъ гдⷭ҇ь:</incipit></rubric>

<red>С</red>о а҆́гг҃лы нбⷭ҇наѧ, съ человѣ́ки земна̑ѧ, <caesura></caesura>гла́сомъ ра́дованїѧ, бг҃оро́дице, вопїе́мъ тѝ: <caesura></caesura>ра́дꙋйсѧ врата̀ нб҃съ ши́ршаѧ, <caesura></caesura>ра́дꙋйсѧ є҆ди́на земноро́дныхъ спасе́нїе, <caesura></caesura>ра́дꙋйсѧ, чⷭ҇таѧ благода́тнаѧ, <caesura></caesura>ро́ждшаѧ бг҃а воплоти́вшагосѧ.

<rubric class="inline">Въ коне́цъ ѹ҆́трени:</rubric> <red>Ѿ</red> дв҃ы возсїѧ́вый мі́рꙋ, хрⷭ҇тѐ бж҃е, <caesura></caesura>сы́ны свѣ́та то́ю показа́вый, поми́лꙋй на́съ.

<rubric>Въ понедѣ́льникъ ве́чера и҆ во вто́рникъ на <incipit><red>Б</red>г҃ъ гдⷭ҇ь:</incipit></rubric>

<red>С</red>ко́рый тво́й покро́въ и҆ по́мощь, <caesura></caesura>и҆ ми́лость покажѝ на рабы̑ твоѧ̑, <caesura></caesura>и҆ во́лны, чⷭ҇таѧ, ѹ҆кротѝ сꙋ́етныхъ помыслѡ́въ <caesura></caesura>и҆ па́дшꙋю мою̀ дꙋ́шꙋ возста́ви, бцⷣе: <caesura></caesura>вѣ́мъ бо, вѣ́мъ, дв҃о, <caesura></caesura>ꙗ҆́кѡ мо́жеши, є҆ли̑ка и҆ хо́щеши.

<rubric class="inline">Въ коне́цъ ѹ҆́трени:</rubric> <red>М</red>т҃и бж҃їѧ прест҃а́ѧ, стѣно̀ хрⷭ҇тїа́нъ, <caesura></caesura>и҆зба́ви лю́ди твоѧ̑ ѻ҆бы́чнѡ, зовꙋ́щыѧ тѝ прилѣ́жнѡ: <caesura></caesura>сопроти́висѧ сра̑мнымъ и҆ гѡ́рдымъ помыслѡ́мъ, да вопїе́мъ тѝ: <caesura></caesura>ра́дꙋйсѧ, приснодв҃о.

<rubric>Во вто́рникъ ве́чера и҆ въ сре́дꙋ на <incipit><red>Б</red>г҃ъ гдⷭ҇ь:</incipit></rubric>

<red>К</red>рⷭ҇то́мъ сн҃а твоегѡ̀, бг҃облагода́тнаѧ, <caesura></caesura>і҆́дѡльскаѧ пре́лесть всѧ̀ ѹ҆праздни́сѧ, <caesura></caesura>и҆ де́мѡнскаѧ крѣ́пость попра́сѧ: <caesura></caesura>сегѡ̀ ра́ди вѣ́рнїи по до́лгꙋ тѧ̀ при́снѡ пое́мъ и҆ благослови́мъ, <caesura></caesura>и҆ бг҃оро́дицꙋ вои́стиннꙋ и҆сповѣ́дающе тѧ̀ велича́емъ.

<rubric class="inline">Въ коне́цъ ѹ҆́трени:</rubric> <red>Ѿ</red> дв҃ы возсїѧ́вый мі́рꙋ, хрⷭ҇тѐ бж҃е, <caesura></caesura>сы́ны свѣ́та то́ю показа́вый, поми́лꙋй на́съ.

<rubric>Въ сре́дꙋ ве́чера и҆ въ четверто́къ на <incipit><red>Б</red>г҃ъ гдⷭ҇ь:</incipit></rubric>

<red>С</red>тра́нное дв҃ы та́инство мі́рꙋ показа́сѧ спаси́тельное: <caesura></caesura>ѿ неѧ́ бо роди́лсѧ є҆сѝ безъ сѣ́мене, <caesura></caesura>и҆ пло́тїю показа́лсѧ є҆сѝ безъ и҆стлѣ́нїѧ, <caesura></caesura>всѣ́хъ ра́досте гдⷭ҇и, сла́ва тебѣ̀.

<rubric class="inline">Въ коне́цъ ѹ҆́трени:</rubric> <red>М</red>т҃и бж҃їѧ прест҃а́ѧ, стѣно̀ хрⷭ҇тїа́нъ, <caesura></caesura>и҆зба́ви лю́ди твоѧ̑ ѻ҆бы́чнѡ, зовꙋ́щыѧ тѝ прилѣ́жнѡ: <caesura></caesura>сопроти́висѧ сра̑мнымъ и҆ гѡ́рдымъ помыслѡ́мъ, да вопїе́мъ тѝ: <caesura></caesura>ра́дꙋйсѧ, приснодв҃о.

<rubric>Въ четверто́къ ве́чера и҆ въ пѧто́къ на <incipit><red>Б</red>г҃ъ гдⷭ҇ь:</incipit></rubric>

<red>К</red>рⷭ҇то́мъ сн҃а твоегѡ̀, бг҃облагода́тнаѧ, <caesura></caesura>і҆́дѡльскаѧ пре́лесть всѧ̀ ѹ҆праздни́сѧ, <caesura></caesura>и҆ де́мѡнскаѧ крѣ́пость попра́сѧ: <caesura></caesura>сегѡ̀ ра́ди вѣ́рнїи по до́лгꙋ тѧ̀ при́снѡ пое́мъ и҆ благослови́мъ, <caesura></caesura>и҆ бг҃оро́дицꙋ вои́стиннꙋ и҆сповѣ́дающе тѧ̀ велича́емъ.

<rubric class="inline">Въ коне́цъ ѹ҆́трени:</rubric> <red>Ѿ</red> дв҃ы возсїѧ́вый мі́рꙋ, хрⷭ҇тѐ бж҃е, <caesura></caesura>сы́ны свѣ́та то́ю показа́вый, поми́лꙋй на́съ.

<rubric>Въ пѧто́къ ве́чера и҆ въ сꙋббѡ́тꙋ на <incipit><red>Б</red>г҃ъ гдⷭ҇ь:</incipit></rubric>

<red>Р</red>а́дꙋйсѧ, две́ре гдⷭ҇нѧ непроходи́маѧ, <caesura></caesura>ра́дꙋйсѧ стѣно̀ и҆ покро́ве притека́ющихъ къ тебѣ̀, <caesura></caesura>ра́дꙋйсѧ, неѡбꙋрева́емое приста́нище и҆ неискꙋсобра́чнаѧ, <caesura></caesura>ро́ждшаѧ пло́тїю творца̀ твоего̀ и҆ бг҃а: <caesura></caesura>молѧ́щи не ѡ҆скꙋдѣва́й ѡ҆ воспѣва́ющихъ, <caesura></caesura>и҆ кла́нѧющихсѧ ржⷭ҇твꙋ̀ твоемꙋ̀.

<rubric class="inline">Въ коне́цъ ѹ҆́трени:</rubric> <red>Ѿ</red> дв҃ы возсїѧ́вый мі́рꙋ, хрⷭ҇тѐ бж҃е, <caesura></caesura>сы́ны свѣ́та то́ю показа́вый, поми́лꙋй на́съ.

{/fold}

{fold-h2:Гла́съ ѕ҃.}

<rubric>Въ недѣ́лю ве́чера и҆ въ понедѣ́льникъ на <incipit><red>Б</red>г҃ъ гдⷭ҇ь:</incipit></rubric>

<red>Н</red>ача́ло спасе́нїѧ, <caesura></caesura>гаврїи́лово провѣща́нїе къ дв҃ѣ бы́сть: <caesura></caesura>слы́ша бо, є҆́же ра́дꙋйсѧ, и҆ не ѹ҆бѣжѐ цѣлова́нїѧ, <caesura></caesura>не ѹ҆сꙋмнѣ́сѧ ꙗ҆́кѡ са́рра въ сѣ́ни, <caesura></caesura>но си́це глаго́лаше: <caesura></caesura>сѐ раба̀ гдⷭ҇нѧ, <caesura></caesura>бꙋ́ди мнѣ̀ по глаго́лꙋ твоемꙋ̀.

<rubric class="inline">Въ коне́цъ ѹ҆́трени:</rubric> <red>А҆</red>рха́гг҃льское сло́во прїѧ́ла є҆сѝ, <caesura></caesura>и҆ херꙋві́мскїй прⷭ҇то́лъ показа́ласѧ є҆сѝ, <caesura></caesura>и҆ на ѡ҆б̾ѧ́тїихъ твои́хъ носи́ла є҆сѝ, бцⷣе, <caesura></caesura>наде́ждꙋ дꙋ́шъ на́шихъ.

<rubric>Въ понедѣ́льникъ ве́чера и҆ во вто́рникъ на <incipit><red>Б</red>г҃ъ гдⷭ҇ь:</incipit></rubric>

<red>Ѹ҆</red>пова́нїе мі́ра, <caesura></caesura>блага́ѧ бцⷣе дв҃о, <caesura></caesura>твоѐ и҆ є҆ди́но держа́вное предста́тельство про́симъ: <caesura></caesura>ѹ҆милосе́рдисѧ на безпредста́тельствєнныѧ лю́ди, <caesura></caesura>молѝ ми́лостиваго бг҃а, <caesura></caesura>и҆зба́витисѧ дꙋша́мъ на́шымъ ѿ всѧ́кагѡ преще́нїѧ, <caesura></caesura>є҆ди́на благослове́ннаѧ.

<rubric class="inline">Въ коне́цъ ѹ҆́трени:</rubric> <red>Н</red>икто́же притека́ѧй къ тебѣ̀, <caesura></caesura>посра́мленъ ѿ тебє̀ и҆схо́дитъ, <caesura></caesura>пречⷭ҇таѧ бцⷣе дв҃о: <caesura></caesura>но про́ситъ благода́ти, <caesura></caesura>и҆ прїе́млетъ дарова́нїе къ поле́зномꙋ проше́нїю.

<rubric>Во вто́рникъ ве́чера и҆ въ сре́дꙋ на <incipit><red>Б</red>г҃ъ гдⷭ҇ь:</incipit></rubric>

<red>Б</red>цⷣе дв҃о, <caesura></caesura>молѝ сн҃а твоего̀ <caesura></caesura>во́лею пригвозди́вшагосѧ на крⷭ҇тѣ̀ <caesura></caesura>и҆ мі́ръ ѿ пре́лести свобо́ждшаго, <caesura></caesura>хрⷭ҇та̀ бг҃а на́шего, <caesura></caesura>поми́ловати дꙋ́шы на́шѧ.

<rubric class="inline">Въ коне́цъ ѹ҆́трени:</rubric> <red>П</red>ре́жде вѣ̑къ ѿ ѻ҆ц҃а̀ безъ ма́тере рожде́нна, <caesura></caesura>сн҃а и҆ сло́ва бж҃їѧ, <caesura></caesura>въ послѣ̑днѧѧ лѣ̑та родила̀ є҆сѝ, <caesura></caesura>воплоти́вшагосѧ ѿ чи́стыхъ крове́й твои́хъ, бг҃ороди́тельнице, безъ мꙋ́жа: <caesura></caesura>є҆го́же молѝ, <caesura></caesura>дарова́тисѧ на́мъ грѣхѡ́въ ѡ҆ставле́нїю пре́жде конца̀.

<rubric>Въ сре́дꙋ ве́чера и҆ въ четверто́къ на <incipit><red>Б</red>г҃ъ гдⷭ҇ь:</incipit></rubric>

<red>С</red>т҃а́ѧ влⷣчце, <caesura></caesura>чⷭ҇таѧ бг҃а на́шегѡ мт҃и, <caesura></caesura>всѣ́хъ творца̀ неизрече́ннѡ ро́ждшаѧ, <caesura></caesura>молѝ со а҆пⷭ҇лы сщ҃е́нными всегда̀ бла́гость є҆гѡ̀, <caesura></caesura>страсте́й на́съ и҆зба́вити, <caesura></caesura>и҆ ѡ҆ставле́нїе на́мъ да́ти грѣхѡ́въ.

<rubric class="inline">Въ коне́цъ ѹ҆́трени:</rubric> <red>В</red>ели́кихъ дарова́нїй, <caesura></caesura>чⷭ҇таѧ дв҃о бг҃ома́ти, <caesura></caesura>ты̀ сподо́биласѧ є҆сѝ: <caesura></caesura>ꙗ҆́кѡ родила̀ є҆сѝ пло́тїю <caesura></caesura>є҆ди́наго ѿ трⷪ҇цы хрⷭ҇та̀ жизнода́вца, <caesura></caesura>во спасе́нїе дꙋ́шъ на́шихъ.

<rubric>Въ четверто́къ ве́чера и҆ въ пѧто́къ на <incipit><red>Б</red>г҃ъ гдⷭ҇ь:</incipit></rubric>

<red>Б</red>цⷣе дв҃о, <caesura></caesura>молѝ сн҃а твоего̀ <caesura></caesura>во́лею пригвозди́вшагосѧ на крⷭ҇тѣ̀ <caesura></caesura>и҆ мі́ръ ѿ пре́лести свобо́ждшаго, <caesura></caesura>хрⷭ҇та̀ бг҃а на́шего, <caesura></caesura>поми́ловати дꙋ́шы на́шѧ.

<rubric class="inline">Въ коне́цъ ѹ҆́трени:</rubric> <red>П</red>ре́жде вѣ̑къ ѿ ѻ҆ц҃а̀ безъ ма́тере рожде́нна, <caesura></caesura>сн҃а и҆ сло́ва бж҃їѧ, <caesura></caesura>въ послѣ̑днѧѧ лѣ̑та родила̀ є҆сѝ, <caesura></caesura>воплоти́вшагосѧ ѿ чи́стыхъ крове́й твои́хъ, бг҃ороди́тельнице, безъ мꙋ́жа: <caesura></caesura>є҆го́же молѝ, <caesura></caesura>дарова́тисѧ на́мъ грѣхѡ́въ ѡ҆ставле́нїю пре́жде конца̀.

<rubric>Въ пѧто́къ ве́чера и҆ въ сꙋббѡ́тꙋ на <incipit><red>Б</red>г҃ъ гдⷭ҇ь:</incipit></rubric>

<red>П</red>редповѣствꙋ́етъ гедеѡ́нъ зача́тїе, <caesura></caesura>и҆ сказꙋ́етъ дв҃дъ ржⷭ҇тво̀ твоѐ, бцⷣе: <caesura></caesura>сни́де бо ꙗ҆́кѡ до́ждь на рꙋно̀, <caesura></caesura>сло́во во чре́во твоѐ, <caesura></caesura>и҆ прозѧбла̀ є҆сѝ безъ сѣ́мене, землѐ ст҃а́ѧ, <caesura></caesura>мі́ра спасе́нїе, хрⷭ҇та̀ бг҃а на́шего, благода́тнаѧ.

<rubric class="inline">Въ коне́цъ ѹ҆́трени:</rubric> <red>П</red>ре́жде вѣ̑къ ѿ ѻ҆ц҃а̀ безъ ма́тере рожде́нна, <caesura></caesura>сн҃а и҆ сло́ва бж҃їѧ, <caesura></caesura>въ послѣ̑днѧѧ лѣ̑та родила̀ є҆сѝ, <caesura></caesura>воплоти́вшагосѧ ѿ чи́стыхъ крове́й твои́хъ, бг҃ороди́тельнице, безъ мꙋ́жа: <caesura></caesura>є҆го́же молѝ, <caesura></caesura>дарова́тисѧ на́мъ грѣхѡ́въ ѡ҆ставле́нїю пре́жде конца̀.

{/fold}

{fold-h2:Гла́съ з҃.}

<rubric>Въ недѣ́лю ве́чера и҆ въ понедѣ́льникъ на <incipit><red>Б</red>г҃ъ гдⷭ҇ь:</incipit></rubric>

<red>Б</red>цⷣе дв҃о нескве́рнаѧ, <caesura></caesura>сн҃а твоего̀ молѝ <caesura></caesura>съ го́рними си́лами, <caesura></caesura>проще́нїю прегрѣше́нїй на́мъ пре́жде конца̀ дарова́тисѧ, <caesura></caesura>вѣ́рнѡ тѧ̀ сла́вѧщымъ.

<rubric class="inline">Въ коне́цъ ѹ҆́трени:</rubric> <red>П</red>ревозшла̀ є҆сѝ си̑лы нбⷭ҇ныѧ, <caesura></caesura>занѐ хра́мъ показа́ласѧ є҆сѝ бжⷭ҇твенный, <caesura></caesura>благослове́ннаѧ бцⷣе, <caesura></caesura>ꙗ҆́кѡ ро́ждшаѧ хрⷭ҇та̀, <caesura></caesura>сп҃са дꙋ́шъ на́шихъ.

<rubric>Въ понедѣ́льникъ ве́чера и҆ во вто́рникъ на <incipit><red>Б</red>г҃ъ гдⷭ҇ь:</incipit></rubric>

<red>Р</red>а́дꙋйсѧ, тебѣ̀ приво́димъ, бцⷣе, <caesura></caesura>а҆́гг҃лѡвъ бо вы́шшаѧ показа́ласѧ є҆сѝ, <caesura></caesura>бг҃а ро́ждшаѧ.

<rubric class="inline">Въ коне́цъ ѹ҆́трени:</rubric> <red>Ѹ҆</red>мирѝ моли́твами бцⷣы жи́знь на́шꙋ, <caesura></caesura>вопїю́щихъ тѝ: <caesura></caesura>ми́лостиве гдⷭ҇и, сла́ва тебѣ̀.

<rubric>Во вто́рникъ ве́чера и҆ въ сре́дꙋ на <incipit><red>Б</red>г҃ъ гдⷭ҇ь:</incipit></rubric>

<red>Р</red>аспе́ншагосѧ за ны̀ хрⷭ҇та̀ бг҃а, <caesura></caesura>и҆ разрꙋши́вшаго сме́рти держа́вꙋ, <caesura></caesura>непреста́ннѡ молѝ, бцⷣе дв҃о, <caesura></caesura>да спасе́тъ дꙋ́шы на́шѧ.

<rubric class="inline">Въ коне́цъ ѹ҆́трени:</rubric> <red>И҆</red>зба́ви, бцⷣе, ѿ содержа́щихъ на́съ грѣхѡ́въ, <caesura></caesura>ꙗ҆́кѡ и҆на́гѡ ѹ҆пова́нїѧ вѣ́рнїи не и҆́мамы, ра́звѣ тебє̀, <caesura></caesura>и҆ ѿ тебє̀ ро́ждшагосѧ бг҃а.

<rubric>Въ сре́дꙋ ве́чера и҆ въ четверто́къ на <incipit><red>Б</red>г҃ъ гдⷭ҇ь:</incipit></rubric>

<red>П</red>ло́дъ чре́ва твоегѡ̀, пречⷭ҇таѧ, <caesura></caesura>прⷪ҇ро́кѡвъ є҆́сть и҆ зако́на и҆сполне́нїе: <caesura></caesura>тѣ́мъ тѧ̀ бг҃оро́дицꙋ <caesura></caesura>въ вѣ́дѣнїи сла́вѧще, <caesura></caesura>благоче́стнѡ велича́емъ.

<rubric class="inline">Въ коне́цъ ѹ҆́трени:</rubric> <red>П</red>ло́дъ чре́ва твоегѡ̀, бг҃оневѣ́сто, <caesura></caesura>человѣ́кѡмъ показа́сѧ спасе́нїѧ хода́тайственный. <caesura></caesura>Тѣ́мъ тѧ̀ бцⷣꙋ <caesura></caesura>ра́зꙋмомъ и҆ ѧ҆зы́комъ сла́вѧще <caesura></caesura>вѣ́рнїи велича́емъ.

<rubric>Въ четверто́къ ве́чера и҆ въ пѧто́къ на <incipit><red>Б</red>г҃ъ гдⷭ҇ь:</incipit></rubric>

<red>Р</red>аспе́ншагосѧ за ны̀ хрⷭ҇та̀ бг҃а, <caesura></caesura>и҆ разрꙋши́вшаго сме́рти держа́вꙋ, <caesura></caesura>непреста́ннѡ молѝ, бцⷣе дв҃о, <caesura></caesura>да спасе́тъ дꙋ́шы на́шѧ.

<rubric class="inline">Въ коне́цъ ѹ҆́трени:</rubric> <red>И҆</red>зба́ви, бцⷣе, ѿ содержа́щихъ на́съ грѣхѡ́въ, <caesura></caesura>ꙗ҆́кѡ и҆на́гѡ ѹ҆пова́нїѧ вѣ́рнїи не и҆́мамы, ра́звѣ тебє̀, <caesura></caesura>и҆ ѿ тебє̀ ро́ждшагосѧ бг҃а.

<rubric>Въ пѧто́къ ве́чера и҆ въ сꙋббѡ́тꙋ на <incipit><red>Б</red>г҃ъ гдⷭ҇ь:</incipit></rubric>

<red>Ꙗ҆́</red>кѡ на́шегѡ воскресе́нїѧ сокро́вище, <caesura></caesura>на тѧ̀ надѣ́ющыѧсѧ, всепѣ́таѧ, <caesura></caesura>ѿ ро́ва и҆ глꙋбины̀ прегрѣше́нїй возведѝ, <caesura></caesura>ты́ бо пови̑нныѧ грѣхꙋ̀ спасла̀ є҆сѝ, <caesura></caesura>ро́ждшаѧ спасе́нїе на́ше: <caesura></caesura>ꙗ҆́же пре́жде ржⷭ҇тва̀ дв҃а, и҆ въ ржⷭ҇твѣ̀ дв҃а, <caesura></caesura>и҆ по ржⷭ҇твѣ̀ па́ки пребыва́еши дв҃а.

<rubric class="inline">Въ коне́цъ ѹ҆́трени:</rubric> <red>Р</red>а́дꙋйсѧ, невмѣсти́маго въ нб҃сѣ́хъ <caesura></caesura>вмѣсти́вшаѧ во ѹ҆тро́бѣ твое́й: <caesura></caesura>ра́дꙋйсѧ, дв҃о, прⷪ҇ро́кѡвъ проповѣ́данїе, <caesura></caesura>є҆́юже возсїѧ̀ є҆мманꙋ́илъ, <caesura></caesura>ра́дꙋйсѧ, мт҃и хрⷭ҇та̀ бг҃а.

{/fold}

{fold-h2:Гла́съ и҃.}

<rubric>Въ недѣ́лю ве́чера и҆ въ понедѣ́льникъ на <incipit><red>Б</red>г҃ъ гдⷭ҇ь:</incipit></rubric>

<red>Р</red>а́дꙋйсѧ, а҆́гг҃ломъ ра́дость мі́ра прїе́мшаѧ, <caesura></caesura>ра́дꙋйсѧ, ро́ждшаѧ творца̀ твоего̀ и҆ гдⷭ҇а, <caesura></caesura>ра́дꙋйсѧ, сподо́бльшаѧсѧ бы́ти мт҃и бж҃їѧ.

<rubric class="inline">Въ коне́цъ ѹ҆́трени:</rubric> <red>Р</red>а́дꙋйсѧ, врата̀ цр҃ѧ̀ сла́вы, <caesura></caesura>ꙗ҆̀же вы́шнїй є҆ди́нъ про́йде, <caesura></caesura>и҆ є҆ди́нꙋ запеча́танꙋ сохранѝ, <caesura></caesura>во спасе́нїе дꙋ́шъ на́шихъ.

<rubric>Въ понедѣ́льникъ ве́чера и҆ во вто́рникъ на <incipit><red>Б</red>г҃ъ гдⷭ҇ь:</incipit></rubric>

<red>Н</red>едви́жимое ѹ҆твержде́нїе вѣ́ры, <caesura></caesura>и҆ честны́й да́ръ дꙋ́шъ на́шихъ, <caesura></caesura>бцⷣꙋ пѣ́сньми велича́емъ, вѣ́рнїи: <caesura></caesura>ра́дꙋйсѧ, ка́мень жи́зни во чре́вѣ твое́мъ вмѣсти́вшаѧ, <caesura></caesura>ра́дꙋйсѧ, конце́й наде́ждо, скорбѧ́щихъ застꙋпле́нїе, <caesura></caesura>ра́дꙋйсѧ, невѣ́сто неневѣ́стнаѧ.

<rubric class="inline">Въ коне́цъ ѹ҆́трени:</rubric> <red>Д</red>в҃о пречⷭ҇таѧ, спаси́ ны моли́твами твои́ми, <caesura></caesura>дви́жꙋщи ѹ҆тро́бꙋ мт҃рнюю, <caesura></caesura>сн҃ꙋ твоемꙋ̀ и҆ бг҃ꙋ на́шемꙋ.

<rubric>Во вто́рникъ ве́чера и҆ въ сре́дꙋ на <incipit><red>Б</red>г҃ъ гдⷭ҇ь:</incipit></rubric>

<red>А҆́</red>гнца и҆ па́стырѧ, и҆ сп҃са мі́ра на крⷭ҇тѣ̀ зрѧ́щи, <caesura></caesura>ро́ждшаѧ тѧ̀ глаго́лаше слезѧ́щи: <caesura></caesura>мі́ръ ѹ҆́бѡ ра́дꙋетсѧ, прїе́млѧ и҆збавле́нїе, <caesura></caesura>ѹ҆тро́ба же моѧ̀ гори́тъ, зрѧ́щи твоѐ распѧ́тїе, <caesura></caesura>є҆́же за всѣ́хъ терпи́ши, сн҃е и҆ бж҃е мо́й.

<rubric class="inline">Въ коне́цъ ѹ҆́трени:</rubric> <red>П</red>ло́дъ чре́ва твоегѡ̀, пречⷭ҇таѧ, <caesura></caesura>прⷪ҇ро́кѡвъ є҆́сть и҆ зако́на и҆сполне́нїе. <caesura></caesura>Тѣ́мъ тѧ̀ бцⷣꙋ въ вѣ́дѣнїи сла́вѧще, <caesura></caesura>благоче́стнѡ велича́емъ.

<rubric>Въ сре́дꙋ ве́чера и҆ въ четверто́къ на <incipit><red>Б</red>г҃ъ гдⷭ҇ь:</incipit></rubric>

<red>М</red>ы́слєннаѧ врата̀ жи́зни, пречⷭ҇таѧ бцⷣе, <caesura></caesura>притека́ющыѧ къ тебѣ̀ вѣ́рнѡ, и҆зба́ви ѿ бѣ́дъ: <caesura></caesura>да сла́вимъ прест҃о́е ржⷭ҇тво̀ твоѐ во спасе́нїе дꙋ́шъ на́шихъ.

<rubric class="inline">Въ коне́цъ ѹ҆́трени:</rubric> <red>Д</red>в҃о пречⷭ҇таѧ, спаси́ ны моли́твами твои́ми, <caesura></caesura>дви́жꙋщи ѹ҆тро́бꙋ мт҃рнюю, <caesura></caesura>сн҃ꙋ твоемꙋ̀ и҆ бг҃ꙋ на́шемꙋ.

<rubric>Въ четверто́къ ве́чера и҆ въ пѧто́къ на <incipit><red>Б</red>г҃ъ гдⷭ҇ь:</incipit></rubric>

<red>А҆́</red>гнца и҆ па́стырѧ, и҆ сп҃са мі́ра на крⷭ҇тѣ̀ зрѧ́щи, <caesura></caesura>ро́ждшаѧ тѧ̀ глаго́лаше слезѧ́щи: <caesura></caesura>мі́ръ ѹ҆́бѡ ра́дꙋетсѧ, прїе́млѧ и҆збавле́нїе, <caesura></caesura>ѹ҆тро́ба же моѧ̀ гори́тъ, зрѧ́щи твоѐ распѧ́тїе, <caesura></caesura>є҆́же за всѣ́хъ терпи́ши, сн҃е и҆ бж҃е мо́й.

<rubric class="inline">Въ коне́цъ ѹ҆́трени:</rubric> <red>П</red>ло́дъ чре́ва твоегѡ̀, пречⷭ҇таѧ, <caesura></caesura>прⷪ҇ро́кѡвъ є҆́сть и҆ зако́на и҆сполне́нїе. <caesura></caesura>Тѣ́мъ тѧ̀ бцⷣꙋ въ вѣ́дѣнїи сла́вѧще, <caesura></caesura>благоче́стнѡ велича́емъ.

<rubric>Въ пѧто́къ ве́чера и҆ въ сꙋббѡ́тꙋ на <incipit><red>Б</red>г҃ъ гдⷭ҇ь:</incipit></rubric>

<red>И҆́</red>же на́съ ра́ди рожде́йсѧ ѿ дв҃ы, <caesura></caesura>и҆ распѧ́тїе претерпѣ́въ, благі́й, <caesura></caesura>и҆спрове́ргїй сме́ртїю сме́рть, <caesura></caesura>и҆ воскресе́нїе ꙗ҆вле́й ꙗ҆́кѡ бг҃ъ, <caesura></caesura>не пре́зри ꙗ҆̀же созда́лъ є҆сѝ рꙋко́ю твое́ю. <caesura></caesura>Ꙗ҆вѝ чл҃вѣколю́бїе твоѐ, ми́лостиве, <caesura></caesura>прїимѝ ро́ждшꙋю тѧ̀ бцⷣꙋ молѧ́щꙋюсѧ за ны̀, <caesura></caesura>и҆ спасѝ, сп҃се на́шъ, лю́ди ѿча̑ѧнныѧ:

<rubric class="inline">Въ коне́цъ ѹ҆́трени:</rubric> <red>Д</red>в҃о пречⷭ҇таѧ, спаси́ ны моли́твами твои́ми, <caesura></caesura>дви́жꙋщи ѹ҆тро́бꙋ мт҃ернюю, <caesura></caesura>сн҃ꙋ твоемꙋ̀ и҆ бг҃ꙋ на́шемꙋ.

{/fold}
