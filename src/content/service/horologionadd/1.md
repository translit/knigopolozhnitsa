---
title: "Тропарѝ и҆ кондакѝ воскрⷭ҇ны"
navigation:
  key: service-horologionadd-1
  title: "Тропарѝ и҆ кондакѝ воскрⷭ҇ны"
  parent: service-horologionadd
  order: 1
type: "service"
---

# Тропарѝ и҆ кондакѝ воскрⷭ҇ны.

{fold-h2:Гла́съ а҃.}

<rubric class="inline">Тропа́рь:</rubric> <red>К</red>а́мени запеча́танꙋ ѿ і҆ꙋдє́й, <caesura></caesura>и҆ во́инѡмъ стрегꙋ́щымъ пречⷭ҇тое тѣ́ло твоѐ, <caesura></caesura>воскрⷭ҇лъ є҆сѝ тридне́вный сп҃се, <caesura></caesura>да́рꙋѧй мі́рови жи́знь. <caesura></caesura>Сегѡ̀ ра́ди си̑лы нбⷭ҇ныѧ вопїѧ́хꙋ тѝ, жизнода́вче: <caesura></caesura>сла́ва воскрⷭ҇нїю твоемꙋ̀ хрⷭ҇тѐ: <caesura></caesura>сла́ва црⷭ҇твїю твоемꙋ̀: <caesura></caesura>сла́ва смотре́нїю твоемꙋ̀, є҆ди́не чл҃вѣколю́бче.

<rubric class="inline">Бг҃оро́диченъ:</rubric> <red>Г</red>аврїи́лꙋ вѣща́вшꙋ тебѣ̀, дв҃о, ра́дꙋйсѧ, <caesura></caesura>со стра́хомъ воплоща́шесѧ всѣ́хъ влⷣка, <caesura></caesura>въ тебѣ̀ ст҃ѣ́мъ кївѡ́тѣ, <caesura></caesura>ꙗ҆́коже речѐ првⷣный дв҃дъ: <caesura></caesura>ꙗ҆ви́ласѧ є҆сѝ ши́ршаѧ нб҃съ, <caesura></caesura>поноси́вши зижди́телѧ твоего̀. <caesura></caesura>Сла́ва все́льшемꙋсѧ въ тѧ̀: <caesura></caesura>сла́ва проше́дшемꙋ и҆з̾ тебѐ: <caesura></caesura>сла́ва свободи́вшемꙋ на́съ ржⷭ҇тво́мъ твои́мъ.

<rubric class="inline">Конда́къ.</rubric> <podoben>Подо́бенъ: <incipit><red>Є҆</red>гда̀ прїи́деши:</incipit></podoben> <red>В</red>оскрⷭ҇лъ є҆сѝ ꙗ҆́кѡ бг҃ъ и҆з̾ гро́ба во сла́вѣ, <caesura></caesura>и҆ мі́ръ совоскр҃си́лъ є҆сѝ, <caesura></caesura>и҆ є҆стество̀ человѣ́ческое ꙗ҆́кѡ бг҃а воспѣва́етъ тѧ̀, и҆ сме́рть и҆счезѐ: <caesura></caesura>а҆да́мъ же ликꙋ́етъ влⷣко, <caesura></caesura>є҆́ѵа ны́нѣ ѿ ѹ҆́зъ и҆збавлѧ́ема ра́дꙋетсѧ зовꙋ́щи: <caesura></caesura>ты̀ є҆сѝ, и҆́же всѣ̑мъ подаѧ̀ хрⷭ҇тѐ воскрⷭ҇нїе.

{/fold}

{fold-h2:Гла́съ в҃.}

<rubric class="inline">Тропа́рь:</rubric> <red>Є҆</red>гда̀ снизше́лъ є҆сѝ къ сме́рти, животѐ безсме́ртный, <caesura></caesura>тогда̀ а҆́дъ ѹ҆мертви́лъ є҆сѝ блиста́нїемъ бж҃ества̀. <caesura></caesura>Є҆гда́ же и҆ ѹ҆ме́ршыѧ ѿ преиспо́днихъ воскр҃си́лъ є҆сѝ, <caesura></caesura>всѧ̑ си̑лы нбⷭ҇ныѧ взыва́хꙋ: <caesura></caesura>жизнода́вче хрⷭ҇тѐ бж҃е на́шъ, сла́ва тебѣ̀.

<rubric class="inline">Бг҃оро́диченъ:</rubric> <red>В</red>сѧ̑ па́че смы́сла, <caesura></caesura>всѧ̑ пресла̑внаѧ твоѧ̑ бцⷣе, та̑инства, <caesura></caesura>чистотѣ̀ запеча́танной, и҆ дѣ́вствꙋ храни́мꙋ, <caesura></caesura>мт҃и позна́ласѧ є҆сѝ нело́жна, <caesura></caesura>бг҃а ро́ждши и҆́стиннаго: <caesura></caesura>того̀ молѝ сп҃сти́сѧ дꙋша́мъ на́шымъ.

<rubric class="inline">Конда́къ:</rubric> <red>В</red>оскрⷭ҇лъ є҆сѝ ѿ гро́ба всеси́льне сп҃се, <caesura></caesura>и҆ а҆́дъ ви́дѣвъ чꙋ́до, ѹ҆жасе́сѧ, <caesura></caesura>и҆ ме́ртвїи воста́ша: <caesura></caesura>тва́рь же ви́дѧщи сра́дꙋетсѧ тебѣ̀, <caesura></caesura>и҆ а҆да́мъ свесели́тсѧ, <caesura></caesura>и҆ мі́ръ сп҃се мо́й воспѣва́етъ тѧ̀ при́снѡ.

{/fold}

{fold-h2:Гла́съ г҃.}

<rubric class="inline">Тропа́рь:</rubric> <red>Д</red>а веселѧ́тсѧ нбⷭ҇наѧ, <caesura></caesura>да ра́дꙋютсѧ земна̑ѧ: <caesura></caesura>ꙗ҆́кѡ сотворѝ держа́вꙋ мы́шцею свое́ю гдⷭ҇ь, <caesura></caesura>попра̀ сме́ртїю сме́рть, <caesura></caesura>пе́рвенецъ ме́ртвыхъ бы́сть, <caesura></caesura>и҆з̾ чре́ва а҆́дова и҆зба́ви на́съ, <caesura></caesura>и҆ подадѐ мі́рови ве́лїю млⷭ҇ть.

<rubric class="inline">Бг҃оро́диченъ:</rubric> <red>Т</red>ѧ̀ хода́тайствовавшꙋю сп҃се́нїе ро́да на́шегѡ, <caesura></caesura>воспѣва́емъ бцⷣе дв҃о: <caesura></caesura>пло́тїю бо ѿ тебѐ воспрїѧ́тою сн҃ъ тво́й, и҆ бг҃ъ на́шъ, <caesura></caesura>крⷭ҇то́мъ воспрїи́мъ стрⷭ҇ть, <caesura></caesura>и҆зба́ви на́съ ѿ тлѝ ꙗ҆́кѡ чл҃вѣколю́бецъ.

<rubric class="inline">Конда́къ.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>В</red>оскрⷭ҇лъ є҆сѝ дне́сь и҆з̾ гро́ба ще́дре, <caesura></caesura>и҆ на́съ возве́лъ є҆сѝ ѿ вра́тъ сме́ртныхъ: <caesura></caesura>дне́сь а҆да́мъ ликꙋ́етъ, и҆ ра́дꙋетсѧ є҆́ѵа, <caesura></caesura>вкꙋ́пѣ же и҆ прⷪ҇ро́цы съ патрїа́рхи воспѣва́ютъ непреста́ннѡ <caesura></caesura>бж҃е́ственнꙋю держа́вꙋ вла́сти твоеѧ̀.

{/fold}

{fold-h2:Гла́съ д҃.}

<rubric class="inline">Тропа́рь:</rubric> <red>С</red>вѣ́тлꙋю воскрⷭ҇нїѧ про́повѣдь <caesura></caesura>ѿ а҆́гг҃ла ѹ҆вѣ́дѣвшѧ гдⷭ҇ни ѹ҆ч҃нцы, <caesura></caesura>и҆ пра́дѣднее ѡ҆сꙋжде́нїе ѿве́ргшѧ, <caesura></caesura>а҆пⷭ҇лѡмъ хва́лѧщѧсѧ глаго́лахꙋ: <caesura></caesura>и҆спрове́ржесѧ сме́рть, <caesura></caesura>воскр҃се хрⷭ҇то́съ бг҃ъ, <caesura></caesura>да́рꙋѧй мі́рови ве́лїю млⷭ҇ть.

<rubric class="inline">Бг҃оро́диченъ:</rubric> <red>Є҆́</red>же ѿ вѣ́ка ѹ҆тае́ное, <caesura></caesura>и҆ а҆́гг҃лѡмъ несвѣ́домое та́инство: <caesura></caesura>тобо́ю бцⷣе сꙋ́щымъ на землѝ ꙗ҆ви́сѧ бг҃ъ, <caesura></caesura>въ несли́тномъ соедине́нїи воплоща́емь, <caesura></caesura>и҆ крⷭ҇тъ во́лею на́съ ра́ди воспрїи́мъ, <caesura></caesura>и҆́мже воскр҃си́въ первозда́ннаго, <caesura></caesura>сп҃сѐ ѿ сме́рти дꙋ́шы на́шѧ.

<rubric class="inline">Конда́къ.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>С</red>п҃съ и҆ и҆зба́витель мо́й, <caesura></caesura>и҆з̾ гро́ба ꙗ҆́кѡ бг҃ъ воскр҃сѝ ѿ ѹ҆́зъ земнорѡ́дныѧ, <caesura></caesura>и҆ врата̀ а҆́дѡва сокрꙋшѝ, <caesura></caesura>и҆ ꙗ҆́кѡ влⷣка <caesura></caesura>воскр҃се тридне́венъ.

{/fold}

{fold-h2:Гла́съ є҃.}

<rubric class="inline">Тропа́рь:</rubric> <red>С</red>обезнача́льное сло́во ѻ҆ц҃ꙋ̀ и҆ дх҃ови, <caesura></caesura>ѿ дв҃ы ро́ждшеесѧ на сп҃се́нїе на́ше, <caesura></caesura>воспои́мъ вѣ́рнїи и҆ поклони́мсѧ: <caesura></caesura>ꙗ҆́кѡ бл҃говолѝ пло́тїю взы́ти на крⷭ҇тъ, <caesura></caesura>и҆ сме́рть претерпѣ́ти, <caesura></caesura>и҆ воскр҃си́ти ѹ҆ме́ршыѧ <caesura></caesura>сла́внымъ воскрⷭ҇нїемъ свои́мъ.

<rubric class="inline">Бг҃оро́диченъ:</rubric> <red>Р</red>а́дꙋйсѧ две́ре гдⷭ҇нѧ непроходи́маѧ: <caesura></caesura>ра́дꙋйсѧ стѣно̀ и҆ покро́ве притека́ющихъ къ тебѣ̀. <caesura></caesura>Ра́дꙋйсѧ, неѡбꙋрева́емое приста́нище, и҆ неискꙋсобра́чнаѧ, <caesura></caesura>ро́ждшаѧ пло́тїю творца̀ твоего̀ и҆ бг҃а: <caesura></caesura>молѧ́щи не ѡ҆скꙋдѣва́й ѡ҆ воспѣва́ющихъ, <caesura></caesura>и҆ кла́нѧющихсѧ ржⷭ҇твꙋ̀ твоемꙋ̀.

<rubric class="inline">Конда́къ.</rubric> <podoben>Подо́бенъ: <incipit><red>С</red>обезнача́льное сло́во:</incipit></podoben> <red>К</red>о а҆́дꙋ сп҃се мо́й соше́лъ є҆сѝ, <caesura></caesura>и҆ врата̀ сокрꙋши́вый ꙗ҆́кѡ всеси́ленъ, <caesura></caesura>ѹ҆ме́ршихъ ꙗ҆́кѡ созда́тель совоскр҃си́лъ є҆сѝ, <caesura></caesura>и҆ сме́рти жа́ло сокрꙋши́лъ є҆сѝ, <caesura></caesura>и҆ а҆да́мъ ѿ клѧ́твы и҆зба́вленъ бы́сть, чл҃вѣколю́бче. <caesura></caesura>Тѣ́мже всѝ зове́мъ: <caesura></caesura>сп҃сѝ на́съ гдⷭ҇и.

{/fold}

{fold-h2:Гла́съ ѕ҃.}

<rubric class="inline">Тропа́рь:</rubric> <red>А҆́</red>гг҃льскїѧ си̑лы на гро́бѣ твое́мъ, <caesura></caesura>и҆ стрегꙋ́щїи ѡ҆мертвѣ́ша: <caesura></caesura>и҆ стоѧ́ше мр҃і́а во гро́бѣ, <caesura></caesura>и҆́щꙋщи пречⷭ҇тагѡ тѣ́ла твоегѡ̀. <caesura></caesura>Плѣни́лъ є҆сѝ а҆́дъ, не и҆скꙋси́всѧ ѿ негѡ̀: <caesura></caesura>срѣ́тилъ є҆сѝ дв҃ꙋ да́рꙋѧй живо́тъ. <caesura></caesura>Воскр҃сы́й и҆з̾ ме́ртвыхъ, гдⷭ҇и, сла́ва тебѣ̀.

<rubric class="inline">Бг҃оро́диченъ:</rubric> <red>Б</red>л҃гослове́ннꙋю нарекі́й твою̀ мт҃рь, <caesura></caesura>прише́лъ є҆сѝ на стрⷭ҇ть во́льнымъ хотѣ́нїемъ, <caesura></caesura>возсїѧ́въ на крⷭ҇тѣ̀, взыска́ти хотѧ̀ а҆да́ма, <caesura></caesura>глаго́лѧ а҆́гг҃лѡмъ: сра́дꙋйтесѧ мнѣ̀, <caesura></caesura>ꙗ҆́кѡ ѡ҆брѣ́тесѧ поги́бшаѧ дра́хма, <caesura></caesura>всѧ̑ мꙋ́дрѣ ѹ҆стро́ивый бж҃е на́шъ, сла́ва тебѣ̀.

<rubric class="inline">Конда́къ:</rubric> <red>Ж</red>ивонача́льною дла́нїю, <caesura></caesura>ѹ҆ме́ршыѧ ѿ мра́чныхъ ѹ҆до́лїй, <caesura></caesura>жизнода́вецъ воскр҃си́въ всѣ́хъ хрⷭ҇то́съ бг҃ъ, <caesura></caesura>воскрⷭ҇нїе подадѐ человѣ́ческомꙋ ро́дꙋ: <caesura></caesura>є҆́сть бо всѣ́хъ сп҃си́тель, <caesura></caesura>воскрⷭ҇нїе и҆ живо́тъ, и҆ бг҃ъ всѣ́хъ.

{/fold}

{fold-h2:Гла́съ з҃.}

<rubric class="inline">Тропа́рь:</rubric> <red>Р</red>азрꙋши́лъ є҆сѝ крⷭ҇то́мъ твои́мъ сме́рть, <caesura></caesura>ѿве́рзлъ є҆сѝ разбо́йникꙋ ра́й: <caesura></caesura>мѷроно́сицамъ пла́чь преложи́лъ є҆сѝ, <caesura></caesura>и҆ а҆пⷭ҇лѡмъ проповѣ́дати повелѣ́лъ є҆сѝ: <caesura></caesura>ꙗ҆́кѡ воскрⷭ҇лъ є҆сѝ хрⷭ҇тѐ бж҃е, <caesura></caesura>да́рꙋѧй мі́рови ве́лїю млⷭ҇ть.

<rubric class="inline">Бг҃оро́диченъ:</rubric> <red>Ꙗ҆́</red>кѡ на́шегѡ воскрⷭ҇нїѧ сокро́вище, <caesura></caesura>на тѧ̀ надѣ́ющыѧсѧ всепѣ́таѧ, <caesura></caesura>ѿ ро́ва и҆ глꙋбины̀ прегрѣше́нїй возведѝ: <caesura></caesura>ты́ бо пови̑нныѧ грѣхꙋ̀ сп҃сла̀ є҆сѝ, <caesura></caesura>ро́ждши сп҃се́нїе на́ше: <caesura></caesura>ꙗ҆́же пре́жде ржⷭ҇тва̀ дв҃а, и҆ въ ржⷭ҇твѣ̀ дв҃а, <caesura></caesura>и҆ по ржⷭ҇твѣ̀ па́ки пребыва́еши дв҃а.

<rubric class="inline">Конда́къ:</rubric> <red>Н</red>е ктомꙋ̀ держа́ва сме́ртнаѧ <caesura></caesura>возмо́жетъ держа́ти человѣ́ки: <caesura></caesura>хрⷭ҇то́съ бо сни́де сокрꙋша́ѧ и҆ разорѧ́ѧ си̑лы є҆ѧ̀. <caesura></caesura>Свѧзꙋ́емь быва́етъ а҆́дъ, <caesura></caesura>прⷪ҇ро́цы согла́снѡ ра́дꙋютсѧ: <caesura></caesura>предста̀, глаго́люще, сп҃съ сꙋ́щымъ въ вѣ́рѣ, <caesura></caesura>и҆зыди́те вѣ́рнїи въ воскрⷭ҇нїе.

{/fold}

{fold-h2:Гла́съ и҃.}

<rubric class="inline">Тропа́рь:</rubric> <red>С</red>ъ высоты̀ снизше́лъ є҆сѝ бл҃гоꙋтро́бне, <caesura></caesura>погребе́нїе прїѧ́лъ є҆сѝ тридне́вное, <caesura></caesura>да на́съ свободи́ши страсте́й, <caesura></caesura>животѐ и҆ воскрⷭ҇нїе на́ше, гдⷭ҇и сла́ва тебѣ̀.

<rubric class="inline">Бг҃оро́диченъ:</rubric> <red>И҆́</red>же на́съ ра́ди рожде́йсѧ ѿ дв҃ы, <caesura></caesura>и҆ распѧ́тїе претерпѣ́въ бл҃гі́й, <caesura></caesura>и҆спрове́ргїй сме́ртїю сме́рть, <caesura></caesura>и҆ воскрⷭ҇нїе ꙗ҆вле́й ꙗ҆́кѡ бг҃ъ, <caesura></caesura>не пре́зри ꙗ҆̀же созда́лъ є҆сѝ рꙋко́ю твое́ю: <caesura></caesura>ꙗ҆вѝ чл҃вѣколю́бїе твоѐ млⷭ҇тиве, <caesura></caesura>прїимѝ ро́ждшꙋю тѧ̀ бцⷣꙋ молѧ́щꙋюсѧ за ны̀: <caesura></caesura>и҆ сп҃сѝ сп҃се на́шъ, лю́ди ѿча̑ѧнныѧ.

<rubric class="inline">Конда́къ.</rubric> <rubric class="inline">Подо́бенъ:</rubric> <red>Ꙗ҆́</red>кѡ нача́тки: Воскр҃съ и҆з̾ гро́ба, ѹ҆ме́ршыѧ воздви́глъ є҆сѝ, <caesura></caesura>и҆ а҆да́ма воскр҃си́лъ є҆сѝ, <caesura></caesura>и҆ є҆́ѵа ликꙋ́етъ во твое́мъ воскрⷭ҇нїи, <caesura></caesura>и҆ мїрсті́и концы̀ торжествꙋ́ютъ, <caesura></caesura>є҆́же и҆з̾ ме́ртвыхъ воста́нїемъ твои́мъ, многомлⷭ҇тиве.

{/fold}
