---
title: "Тропарѝ и҆ кондакѝ пра́здникѡвъ, а҆прі́ллїй"
navigation:
  key: service-horologionadd-10
  title: "Тропарѝ и҆ кондакѝ пра́здникѡвъ, а҆прі́ллїй"
  parent: service-horologionadd
  order: 10
type: "service"
---

# Тропарѝ и҆ кондакѝ пра́здникѡвъ, а҆прі́ллїй.

{fold-h2:Въ к҃г-й де́нь. Ст҃а́гѡ великомч҃ника и҆ побѣдоно́сца геѡ́ргїа.}

<rubric class="inline">Тропа́рь, гла́съ д҃:</rubric> <red>Ꙗ҆́</red>кѡ плѣ́нныхъ свободи́тель <caesura></caesura>и҆ ни́щихъ защи́титель, <caesura></caesura>немощствꙋ́ющихъ вра́чь, <caesura></caesura>правосла́вныхъ побо́рниче, <caesura></caesura>побѣдоно́сче, великомч҃ниче геѡ́ргїе, <caesura></caesura>молѝ хрⷭ҇та̀ бг҃а, <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>В</red>ознесы́йсѧ:</incipit></podoben> <red>В</red>оздѣ́ланъ ѿ бг҃а, <caesura></caesura>показа́лсѧ є҆сѝ благоче́стїѧ дѣ́латель честнѣ́йшїй, <caesura></caesura>добродѣ́телей рꙋкоѧ̑ти собра́въ себѣ̀: <caesura></caesura>сѣ́ѧвъ бо въ слеза́хъ, весе́лїемъ жне́ши, <caesura></caesura>страда́льчествовавъ же кро́вїю, хрⷭ҇та̀ прїѧ́лъ є҆сѝ: <caesura></caesura>и҆ моли́твами, свѧ́те, твои́ми, всѣ̑мъ подае́ши <caesura></caesura>прегрѣше́нїй проще́нїе.

{/fold}

{fold-h2:Въ к҃є-й де́нь. Ст҃а́гѡ а҆пⷭ҇ла и҆ є҆ѵⷢ҇лі́ста ма́рка.}

<rubric class="inline">Тропа́рь, гла́съ г҃:</rubric> <red>А҆</red>пⷭ҇ле ст҃ы́й и҆ є҆ѵⷢ҇лі́сте ма́рко, <caesura></caesura>молѝ ми́лостиваго бг҃а, <caesura></caesura>да прегрѣше́нїй ѡ҆ставле́нїе <caesura></caesura>пода́стъ дꙋша́мъ на́шымъ.

<rubric class="inline">И҆́нъ тропа́рь, гла́съ то́йже:</rubric> <red>Ѹ҆</red> верхо́внагѡ петра̀ наꙋчи́всѧ, <caesura></caesura>а҆пⷭ҇лъ хрⷭ҇то́въ бы́лъ є҆сѝ, <caesura></caesura>и҆ ꙗ҆́кѡ со́лнце страна́мъ возсїѧ́лъ є҆сѝ, <caesura></caesura>а҆леѯандрі́ѡмъ ѹ҆добре́нїе бы́въ, бл҃же́нне, <caesura></caesura>тобо́ю є҆гѵ́петъ ѿ пре́лести свободи́сѧ, <caesura></caesura>є҆ѵⷢ҇льскимъ твои́мъ ѹ҆че́нїемъ просвѣ́щь всѧ̑, <caesura></caesura>ꙗ҆́кѡ свѣ́тъ сто́лпъ церко́вный. <caesura></caesura>Сегѡ̀ ра́ди твою̀ па́мѧть чтꙋ́ще свѣ́тлѡ пра́зднꙋемъ, <caesura></caesura>ма́рко бг҃огла́се: <caesura></caesura>молѝ тобо́ю бл҃говѣсти́маго бг҃а, <caesura></caesura>да согрѣше́нїй ѡ҆ставле́нїе пода́стъ дꙋша́мъ на́шымъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>С</red>ъ высоты̀ прїи́мъ бл҃года́ть дх҃а, <caesura></caesura>ри́тѡрскаѧ плетє́нїѧ разрꙋши́лъ є҆сѝ, а҆пⷭ҇ле, <caesura></caesura>и҆ ꙗ҆зы́ки всѧ̑ ѹ҆лови́въ, ма́рко всесла́вне, <caesura></caesura>твоемꙋ̀ влⷣцѣ приве́лъ є҆сѝ, <caesura></caesura>бжⷭ҇твенное проповѣ́давъ є҆ѵⷢ҇лїе.

{/fold}

{fold-h2:Въ к҃ѕ-й де́нь. Ст҃и́телѧ стефа́на, є҆пⷭ҇кпа пе́рмскагѡ.}

<rubric class="inline">Тропа́рь, гла́съ д҃:</rubric> <red>Б</red>жⷭ҇твеннымъ жела́нїемъ <caesura></caesura>ѿ ю҆́нагѡ во́зраста, стефа́не премꙋ́дре, разже́гсѧ, <caesura></caesura>ꙗ҆ре́мъ хрⷭ҇то́въ взѧ́лъ є҆сѝ, <caesura></caesura>и҆ люде́й ѡ҆лѧденѣ̑вшаѧ дре́вле невѣ́рїемъ сердца̀, <caesura></caesura>бжⷭ҇твенное сѣ́мѧ въ ни́хъ сѣ́ѧвъ, <caesura></caesura>є҆ѵⷢ҇льски дꙋхо́внѣ породи́лъ є҆сѝ. <caesura></caesura>Тѣ́мже пресла́внꙋю твою̀ па́мѧть почита́юще, мо́лимъ тѧ̀: <caesura></caesura>молѝ, є҆го́же проповѣ́далъ є҆сѝ, <caesura></caesura>да спасе́тъ дꙋ́шы на́шѧ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>С</red>амозва́ненъ не и҆́щꙋщымъ тебє̀, ст҃и́телю, ѡ҆брѣ́лсѧ є҆сѝ, <caesura></caesura>лю́ди ѿ і҆́дѡльскїѧ ле́сти свободи́въ, <caesura></caesura>ко хрⷭ҇то́вѣ вѣ́рѣ приве́лъ є҆сѝ, <caesura></caesura>и҆ волхва̀ пансо́тника посрами́лъ є҆сѝ: <caesura></caesura>тѣ́мже и҆ пе́рвый є҆пі́скопъ и҆ ѹ҆чи́тель пе́рми бы́лъ є҆сѝ. <caesura></caesura>Сегѡ̀ ра́ди дх҃ѡ́внаѧ твоѧ̑ ча̑да, <caesura></caesura>ꙗ҆́кѡ тобо́ю и҆зба́вльшесѧ ѿ і҆́дѡлъ, благода̑рнаѧ тебѣ̀ возопїе́мъ: <caesura></caesura>ра́дꙋйсѧ, стефа́не, ѹ҆чи́телю премꙋ́дрый.

{/fold}

{fold-h2:Въ л҃-й де́нь. Ст҃а́гѡ а҆пⷭ҇ла і҆а́кѡва, бра́та ст҃а́гѡ і҆ѡа́нна бг҃осло́ва.}

<rubric class="inline">Тропа́рь, гла́съ г҃:</rubric> <red>А҆</red>пⷭ҇ле ст҃ы́й і҆а́кѡве, <caesura></caesura>молѝ ми́лостиваго бг҃а, <caesura></caesura>да прегрѣше́нїй ѡ҆ставле́нїе <caesura></caesura>пода́стъ дꙋша́мъ на́шымъ.

<rubric class="inline">И҆́нъ тропа́рь, гла́съ то́йже:</rubric> <red>А҆</red>пⷭ҇лъ хрⷭ҇то́въ бы́лъ є҆сѝ и҆збра́нный, <caesura></caesura>и҆ бг҃осло́вꙋ возлю́бленномꙋ бра́тъ є҆диноро́дный, <caesura></caesura>всехва́льне і҆а́кѡве, <caesura></caesura>пою́щымъ тѧ̀ грѣхѡ́въ ѡ҆ставле́нїе и҆спросѝ, <caesura></caesura>и҆ дꙋша́мъ на́шымъ ве́лїю ми́лость.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>Г</red>ла́съ бжⷭ҇твенный слы́шавъ призыва́ющь тѧ̀, <caesura></caesura>любо́вь ѻ҆тца̀ презрѣ́лъ є҆сѝ, <caesura></caesura>и҆ прите́клъ є҆сѝ ко хрⷭ҇тꙋ̀, і҆а́кѡве, съ сро́дникомъ твои́мъ, сла́вне: <caesura></caesura>съ ни́мже сподо́билсѧ є҆сѝ ви́дѣти <caesura></caesura>гдⷭ҇не бжⷭ҇твенное преѡбраже́нїе.

{/fold}
