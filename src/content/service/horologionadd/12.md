---
title: "Тропарѝ и҆ кондакѝ пра́здникѡвъ, і҆ꙋ́нїй"
navigation:
  key: service-horologionadd-12
  title: "Тропарѝ и҆ кондакѝ пра́здникѡвъ, і҆ꙋ́нїй"
  parent: service-horologionadd
  order: 12
type: "service"
---

# Тропарѝ и҆ кондакѝ пра́здникѡвъ, і҆ꙋ́нїй.

{fold-h2:Въ и҃-й де́нь. Ст҃а́гѡ великомꙋ́ченика ѳео́дѡра стратила́та.}

<rubric class="inline">Тропа́рь, гла́съ д҃:</rubric> <red>В</red>оинствосло́вїемъ и҆́стиннымъ, страстоте́рпче, <caesura></caesura>нбⷭ҇нагѡ цр҃ѧ̀ воево́да предо́брый бы́лъ є҆сѝ, ѳео́дѡре: <caesura></caesura>ѻ҆рꙋ́жїѧми бо вѣ́ры ѡ҆полчи́лсѧ є҆сѝ мꙋ́дреннѡ, <caesura></caesura>и҆ побѣди́лъ є҆сѝ де́мѡнѡвъ полкѝ, <caesura></caesura>и҆ побѣдоно́сный ꙗ҆ви́лсѧ є҆сѝ страда́лецъ: <caesura></caesura>тѣ́мже тѧ̀ вѣ́рою <caesura></caesura>при́снѡ ѹ҆блажа́емъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>М</red>ꙋ́жествомъ дꙋшѝ въ вѣ́рꙋ ѡ҆болкі́йсѧ, <caesura></caesura>и҆ глаго́лъ бж҃їй а҆́ки копїѐ въ рꙋ́кꙋ взе́мъ, врага̀ побѣди́лъ є҆сѝ, <caesura></caesura>мч҃никѡвъ преве́лїй ѳео́дѡре, <caesura></caesura>съ ни́ми хрⷭ҇тꙋ̀ бг҃ꙋ молѧ́сѧ не преста́й ѡ҆ всѣ́хъ на́съ.

{/fold}

{fold-h2:Въ ѳ҃-й де́нь. Преподо́бнагѡ кѷрі́лла бѣлоезе́рскагѡ.}

<rubric class="inline">Тропа́рь, гла́съ а҃:</rubric> <red>Ꙗ҆́</red>кѡ крі́нъ въ пꙋсты́ни дв҃дски процвѣ́лъ є҆сѝ, ѻ҆́ч҃е кѷрі́лле, <caesura></caesura>ѕлостра́стїѧ те́рнїе и҆скоренѧ́ѧ, <caesura></caesura>и҆ собра́лъ є҆сѝ въ не́й ѹ҆чени̑къ мно́жество, <caesura></caesura>стра́хомъ бж҃їимъ и҆ ѹ҆че́нїемъ твои́мъ наставлѧ́емыхъ, <caesura></caesura>и҆̀хже и҆ до конца̀ ꙗ҆́кѡ чадолюби́вый ѻ҆те́цъ <caesura></caesura>не ѡ҆ста́вилъ є҆сѝ посѣща́ѧ, да всѝ вопїе́мъ: <caesura></caesura>сла́ва да́вшемꙋ тѝ крѣ́пость: <caesura></caesura>сла́ва вѣнча́вшемꙋ тѧ̀: <caesura></caesura>сла́ва дѣ́йствꙋющемꙋ тобо́ю всѣ̑мъ и҆сцѣлє́нїѧ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Ꙗ҆́</red>кѡ преѡби́дѣвъ тлѣ̑ннаѧ, и҆ до́лꙋ влекꙋ̑щаѧ мꙋдрова̑нїѧ, ѻ҆́ч҃е, <caesura></caesura>къ вы́шнемꙋ тече́нїю ра́достнѡ ѹ҆стреми́лсѧ є҆сѝ: <caesura></caesura>и҆ та́мѡ со ст҃ы́ми прест҃ѣ́й трⷪ҇цѣ предстоѧ̀, <caesura></caesura>молѝ, ѿ вра̑гъ сохрани́тисѧ ста́дꙋ твоемꙋ̀, <caesura></caesura>ꙗ҆́кѡ да ст҃о́е твоѐ ѹ҆спе́нїе пра́зднꙋюще, вопїе́мъ: <caesura></caesura>ра́дꙋйсѧ, пребл҃же́нне кѷрі́лле, ѻ҆́ч҃е на́шъ.

{/fold}

{fold-h2:Въ а҃і-й де́нь. Ст҃ы́хъ а҆пⷭ҇лъ, варѳоломе́а и҆ варна́вы.}

<rubric class="inline">Тропа́рь, гла́съ г҃:</rubric> <red>А҆</red>пⷭ҇ли ст҃і́и, <caesura></caesura>моли́те ми́лостиваго бг҃а, <caesura></caesura>да прегрѣше́нїй ѡ҆ставле́нїе <caesura></caesura>пода́стъ дꙋша́мъ на́шымъ.

<rubric class="inline">Конда́къ а҆пⷭ҇ла варѳоломе́а, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ:</incipit></podoben> <red>Ꙗ҆</red>ви́лсѧ є҆сѝ вели́кое сл҃нце вселе́ннѣй, <caesura></caesura>ѹ҆че́нїй сїѧ́ньми <caesura></caesura>и҆ чꙋде́съ стра́шныхъ, <caesura></caesura>свѣтоводѧ̀ почита́ющыѧ тѧ̀, варѳоломе́е, <caesura></caesura>гдⷭ҇ень а҆пⷭ҇толе.

<rubric class="inline">И҆́нъ конда́къ, а҆пⷭ҇ла варна́вы, гла́съ в҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>Г</red>дⷭ҇ень бы́лъ є҆сѝ всеи́стинный слꙋжи́тель, <caesura></caesura>а҆пⷭ҇лѡвъ же ꙗ҆ви́лсѧ є҆сѝ седми́десѧтихъ пе́рвый, <caesura></caesura>ѡ҆зари́лъ є҆сѝ и҆ съ па́ѵломъ про́повѣдь твою̀, <caesura></caesura>всѣ̑мъ возвѣща́ѧй хрⷭ҇та̀ сп҃са: <caesura></caesura>сегѡ̀ ра́ди пѣснопѣ́нїи <caesura></caesura>бжⷭ҇твеннꙋю па́мѧть твою̀, варна́во, соверша́емъ.

{/fold}

{fold-h2:Въ д҃і-й де́нь. Ст҃а́гѡ прⷪ҇ро́ка є҆лїссе́а.}

<rubric class="inline">Тропа́рь, гла́съ д҃:</rubric> <red>В</red>о пло́ти а҆́гг҃лъ, <caesura></caesura>прⷪ҇ро́кѡвъ ѡ҆снова́нїе, <caesura></caesura>вторы́й предте́ча прише́ствїѧ хрⷭ҇то́ва, и҆лїа̀ сла́вный, <caesura></caesura>свы́ше посла́вый є҆лїссе́еви благода́ть, <caesura></caesura>недꙋ́ги ѿгонѧ́ти, <caesura></caesura>и҆ прокажє́нныѧ ѡ҆чища́ти: <caesura></caesura>тѣ́мже и҆ почита́ющымъ є҆го̀ то́читъ и҆сцѣлє́нїѧ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>П</red>рⷪ҇ро́къ бж҃їй ꙗ҆ви́лсѧ є҆сѝ, <caesura></caesura>сꙋгꙋ́бꙋю благода́ть прїе́мь, <caesura></caesura>вои́стиннꙋ досто́йнꙋю тебѐ, є҆лїссе́е блаже́нне: <caesura></caesura>и҆лїи́ бо бы́лъ є҆сѝ совсе́льникъ, <caesura></caesura>съ ни́мъ хрⷭ҇тꙋ̀ бг҃ꙋ молѧ́сѧ непреста́ннѡ ѡ҆ всѣ́хъ на́съ.

{/fold}

{fold-h2:Въ є҃і-й де́нь. Ст҃и́телѧ і҆ѡ́ны, митрополі́та моско́вскагѡ и҆ всеѧ̀ рѡссі́и.}

<rubric class="inline">Тропа́рь, гла́съ д҃:</rubric> <red>Ѿ</red> ю҆́ности твоеѧ̀ ве́сь са́мъ себѐ гдⷭ҇еви возложи́въ, <caesura></caesura>въ моли́твахъ и҆ трꙋдѣ́хъ и҆ въ постѣ́хъ, ѻ҆́бразъ бы́въ добродѣ́тели: <caesura></caesura>ѿѻнꙋ́дꙋже ви́дѣвъ бг҃ъ твоѐ благо́е произволе́нїе, <caesura></caesura>а҆рхїере́а тѧ̀ и҆ па́стырѧ цр҃кви свое́й ѹ҆строѧ́етъ. <caesura></caesura>Тѣ́мже и҆ по преставле́нїи честно́е тѣ́ло твоѐ <caesura></caesura>цѣ́ло и҆ нетлѣ́нно соблюде́сѧ, <caesura></caesura>і҆ѡ́но ст҃и́телю: <caesura></caesura>молѝ хрⷭ҇та̀ бг҃а, <caesura></caesura>да спасе́тъ дꙋ́шы на́шѧ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Ꙗ҆́</red>кѡ ѿ младе́нства гдⷭ҇еви порабо́тивъ себѐ, мꙋ́дре, <caesura></caesura>посто́мъ и҆ бдѣ́нїемъ тѣ́ло твоѐ ѹ҆дрꙋча́ѧ. <caesura></caesura>Тѣ́мже сосꙋ́дъ чи́стъ и҆ до́мъ дх҃ꙋ прест҃о́мꙋ ꙗ҆ви́лсѧ є҆сѝ: <caesura></caesura>сегѡ̀ ра́ди и҆ це́ркви свое́й тебѐ а҆рхїере́а и҆ па́стырѧ ѹ҆строѧ́етъ, <caesura></caesura>ю҆́же до́брѣ ѹ҆па́съ, ко гдⷭ҇ꙋ ѿхо́диши, є҆го́же возлюби́лъ є҆сѝ. <caesura></caesura>Тѣ́мъ мо́лимъ тѧ̀: помина́й на́съ вѣ́рою чтꙋ́щихъ ст҃ꙋ́ю па́мѧть твою̀, <caesura></caesura>да всѝ зове́мъ тѝ: <caesura></caesura>ра́дꙋйсѧ, ѻ҆́ч҃е і҆ѡ́но, свѧти́телю всечестны́й.

{/fold}

{fold-h2:Въ и҃і-й де́нь. Пра́зднованїе прест҃ѣ́й бцⷣѣ, въ че́сть є҆ѧ̀ і҆кѡ́ны боголю́бскїѧ.}

<rubric class="inline">Тропа́рь, гла́съ а҃:</rubric> <red>Б</red>г҃олюби́ваѧ цр҃и́це, <caesura></caesura>неискꙋсомꙋ́жнаѧ дв҃о бцⷣе мр҃і́е, <caesura></caesura>молѝ за ны̀ тебѐ возлюби́вшаго, <caesura></caesura>и҆ ро́ждшагосѧ ѿ тебѐ сн҃а твоего̀, хрⷭ҇та̀ бг҃а на́шего, <caesura></caesura>пода́ти на́мъ ѡ҆ставле́нїе прегрѣше́нїй, <caesura></caesura>мі́рови ми́ръ, бл҃гопло́дно и҆з̾ѻби́лїе, <caesura></caesura>па́стырємъ свѧты́ню, <caesura></caesura>и҆ всемꙋ̀ человѣ́чꙋ ро́дꙋ спасе́нїе. <caesura></caesura>Гра́ды на́ша и҆ стра̑ны рѡссі̑йскїѧ ѿ нахожде́нїѧ и҆ноплеме́нныхъ застꙋпѝ, <caesura></caesura>и҆ ѿ междоꙋсо́бныѧ бра́ни сохранѝ. <caesura></caesura>Ѽ мт҃и бг҃олюби́ваѧ дв҃о! <caesura></caesura>Ѽ цр҃и́це всепѣ́таѧ! <caesura></caesura>Ри́зою свое́ю покры́й на́съ ѿ всѧ́кагѡ ѕла̀, <caesura></caesura>ѿ ви́димыхъ и҆ неви́димыхъ вра̑гъ защитѝ, <caesura></caesura>и҆ спасѝ дꙋ́шы на́шѧ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>Д</red>в҃а дне́сь предстои́тъ сн҃ꙋ, <caesura></caesura>рꙋ́цѣ своѝ къ немꙋ́ простира́ющи, <caesura></caesura>ст҃ы́й кн҃зь а҆ндре́й ра́дꙋетсѧ, <caesura></caesura>и҆ съ ни́м рѡссі́йскаѧ страна̀ торжествꙋ́етъ, <caesura></caesura>на́съ бо ра́ди мо́литъ бцⷣа <caesura></caesura>превѣ́чнаго бг҃а.

{/fold}

{fold-h2:Въ ѳ҃і-й де́нь. Ст҃а́гѡ а҆по́стола і҆ꙋ́ды, бра́та гдⷭ҇нѧ.}

<rubric class="inline">Тропа́рь, гла́съ а҃:</rubric> <red>Х</red>рⷭ҇то́ва тѧ̀ сро́дника, ѽ і҆ꙋ́до, вѣ́дꙋще, и҆ мꙋ́ченика тве́рда, <caesura></caesura>свѧще́ннѡ восхвалѧ́емъ, пре́лесть попра́вша, и҆ вѣ́рꙋ соблю́дша: <caesura></caesura>тѣ́мже дне́сь всесвѧтꙋ́ю твою̀ па́мѧть пра́зднꙋюще, <caesura></caesura>грѣхѡ́въ разрѣше́нїе моли́твами твои́ми прїе́млемъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>Т</red>вє́рдыѧ:</incipit></podoben> <red>Т</red>ве́рдымъ ѹ҆мо́мъ и҆збра́нъ ѹ҆чени́къ ты̀ ꙗ҆ви́лсѧ є҆сѝ, <caesura></caesura>и҆ сто́лпъ неѡбори́мь цр҃кве хрⷭ҇то́вы, <caesura></caesura>ꙗ҆зы́кѡмъ проповѣ́далъ є҆сѝ сло́во хрⷭ҇то́во, <caesura></caesura>вѣ́ровати глаго́лѧ во є҆ди́но бжⷭ҇тво̀: <caesura></caesura>ѿ негѡ́же просла́вивсѧ, прїѧ́лъ є҆сѝ да́ръ и҆сцѣле́нїй, <caesura></caesura>цѣли́ти недꙋ́ги притека́ющымъ къ тебѣ̀, <caesura></caesura>а҆по́столе і҆ꙋ́до всехва́льне.

<rubric class="inline">И҆́нъ конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>П</red>а́ѵлꙋ ꙗ҆́вльсѧ собесѣ́дникъ, а҆пⷭ҇ле, <caesura></caesura>съ си́мъ на́мъ про́повѣдь возвѣсти́лъ є҆сѝ бжⷭ҇твенныѧ бл҃года́ти, <caesura></caesura>тайноглаго́льниче і҆ꙋ́до бл҃же́нне. <caesura></caesura>Сегѡ̀ ра́ди вопїе́мъ тѝ: <caesura></caesura>не преста́й молѧ́сѧ ѡ҆ всѣ́хъ на́съ.

{/fold}

{fold-h2:Въ к҃г-й де́нь. Срѣ́тенїе пречⷭ҇тыѧ бцⷣы, чꙋдотво́рныѧ і҆кѡ́ны влади́мїрскїѧ.}

<rubric class="inline">Тропа́рь, гла́съ д҃:</rubric> <red>Д</red>не́сь свѣ́тлѡ красꙋ́етсѧ сла́внѣйшїй гра́дъ москва̀, <caesura></caesura>ꙗ҆́кѡ зарю̀ со́лнечнꙋю воспрїе́мши, влⷣчце, <caesura></caesura>чꙋдотво́рнꙋю твою̀ і҆кѡ́нꙋ, <caesura></caesura>къ не́йже ны́нѣ мы̀ притека́юще, и҆ молѧ́щесѧ тебѣ̀, взыва́емъ си́це: <caesura></caesura>ѽ пречꙋ́днаѧ влⷣчце бцⷣе, <caesura></caesura>моли́сѧ и҆зъ тебє̀ воплоще́нномꙋ хрⷭ҇тꙋ̀ бг҃ꙋ на́шемꙋ, <caesura></caesura>да и҆зба́витъ гра́дъ се́й, и҆ всѧ̑ гра́ды и҆ страны̑ хрⷭ҇тїа̑нскїѧ <caesura></caesura>невреди̑мы ѿ всѣ́хъ навѣ̑тъ вра́жїихъ, <caesura></caesura>и҆ спасе́тъ дꙋ́шы на́шѧ, ꙗ҆́кѡ милосе́рдъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>В</red>збра́нной воево́дѣ побѣди́тєльнаѧ, <caesura></caesura>ꙗ҆́кѡ и҆зба́вльшесѧ ѿ ѕлы́хъ <caesura></caesura>прише́ствїемъ твоегѡ̀ чⷭ҇тна́гѡ ѻ҆́браза, влⷣчце бцⷣе, <caesura></caesura>свѣ́тлѡ сотворѧ́емъ празднество̀ срѣ́тенїѧ твоегѡ̀, и҆ ѻ҆бы́чнѡ зове́мъ тѝ: <caesura></caesura>ра́дꙋйсѧ, невѣ́сто неневѣ́стнаѧ.

{/fold}

{fold-h2:Въ к҃д-й де́нь. Рождество̀ честна́гѡ прⷪ҇ро́ка, предте́чи и҆ крести́телѧ і҆ѡа́нна.}

<rubric class="inline">Тропа́рь, гла́съ д҃:</rubric> <red>П</red>рⷪ҇ро́че и҆ предте́че прише́ствїѧ хрⷭ҇то́ва, <caesura></caesura>досто́йнѡ восхвали́ти тѧ̀ недоꙋмѣ́емъ мы̀ любо́вїю чтꙋ́щїи тѧ̀: <caesura></caesura>непло́дство бо ро́ждшїѧ и҆ ѻ҆́тчее безгла́сїе разрѣши́сѧ <caesura></caesura>сла́внымъ и҆ честны́мъ твои́мъ рождество́мъ, <caesura></caesura>и҆ воплоще́нїе сн҃а бж҃їѧ мі́рови проповѣ́дꙋетсѧ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>П</red>ре́жде непло́ды дне́сь хрⷭ҇то́ва предте́чꙋ ражда́етъ, <caesura></caesura>и҆ то́й є҆́сть и҆сполне́нїе всѧ́кагѡ прⷪ҇ро́чества: <caesura></caesura>є҆го́же бо проро́цы проповѣ́даша, <caesura></caesura>на сего̀ во і҆ѻрда́нѣ рꙋ́кꙋ положи́въ, <caesura></caesura>ꙗ҆ви́сѧ бж҃їѧ сло́ва прⷪ҇ро́къ, проповѣ́дникъ, вкꙋ́пѣ и҆ предте́ча.

{/fold}

{fold-h2:Въ к҃є-й де́нь. Ст҃ы́хъ чꙋдотво́рцєвъ мꙋ́ромскихъ, кнѧ́зѧ петра̀ и҆ кнѧги́ни феѵрѡ́нїи.}

<rubric class="inline">Тропа́рь, гла́съ и҃:</rubric> <red>Ꙗ҆́</red>кѡ благочести́вагѡ ко́рене пречестна́ѧ ѻ҆́трасль бы́лъ є҆сѝ, <caesura></caesura>до́брѣ во бл҃гоче́стїи пожи́въ, бл҃же́нне пе́тре: <caesura></caesura>та́кѡ и҆ съ сꙋпрꙋ́жницею твое́ю, премꙋ́дрою феѵрѡ́нїею, <caesura></caesura>въ мі́рѣ бг҃ꙋ ѹ҆годи́вше, и҆ прпⷣбныхъ житїю̀ сподо́бистесѧ: <caesura></caesura>съ ни́миже моли́тесѧ гдⷭ҇еви, сохрани́ти безъ вре́да ѻ҆те́чество ва́ше, <caesura></caesura>да ва́съ непреста́ннѡ почита́емъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>М</red>і́ра сегѡ̀ кнѧже́нїе, и҆ сла́вꙋ вре́меннꙋ помышлѧ́ѧ, <caesura></caesura>сегѡ̀ ра́ди благоче́стнѡ въ мі́рѣ пожи́лъ є҆сѝ, пе́тре, <caesura></caesura>кꙋ́пнѡ и҆ съ сꙋпрꙋ́жницею твое́ю премꙋ́дрою феѵрѡ́нїею, <caesura></caesura>ми́лостынею и҆ моли́твами бг҃ꙋ ѹ҆годи́вше. <caesura></caesura>Тѣ́мже и҆ по сме́рти неразлꙋ́чнѡ во гро́бѣ лежа́ще, <caesura></caesura>и҆сцѣле́нїе неви́димѡ подава́ете: <caesura></caesura>и҆ ны́нѣ хрⷭ҇тꙋ̀ моли́тесѧ, <caesura></caesura>сохрани́ти гра́дъ же и҆ лю́ди, и҆́же ва́съ сла́вѧщихъ.

{/fold}

{fold-h2:Въ к҃ѕ-й де́нь. Ꙗ҆вле́нїе і҆кѡ́ны прест҃ы́ѧ бцⷣы и҆ приснодв҃ы марі́и, тѵ́хфинскїѧ.}

<rubric class="inline">Тропа́рь, гла́съ д҃:</rubric> <red>Д</red>не́сь ꙗ҆́кѡ со́лнце пресвѣ́тлое, <caesura></caesura>возсїѧ̀ на́мъ на воздꙋ́сѣ, всечестна́ѧ і҆кѡ́на твоѧ̀, влⷣчце, <caesura></caesura>лꙋча́ми ми́лости мі́ръ просвѣща́ющи, <caesura></caesura>ю҆́же вели́каѧ рѡссі́а, <caesura></caesura>ꙗ҆́кѡ нѣ́кїй да́ръ бжⷭ҇твенный, свы́ше благоговѣ́йнѣ воспрїе́мши, <caesura></caesura>прославлѧ́етъ тѧ̀, бг҃ома́ти, всѣ́хъ влⷣчцꙋ, <caesura></caesura>и҆ ѿ тебє̀ ро́ждшагосѧ хрⷭ҇та̀ бг҃а на́шего велича́етъ ра́достнѡ: <caesura></caesura>є҆мꙋ́же моли́сѧ, ѽ гпⷭ҇жѐ цр҃и́це бцⷣе! <caesura></caesura>Да сохрани́тъ всѧ̑ гра́ды и҆ страны̑ хрⷭ҇тїа̑нскїѧ <caesura></caesura>невреди̑мы ѿ всѣ́хъ навѣ̑тъ вра́жїихъ, <caesura></caesura>и҆ спасе́тъ вѣ́рою покланѧ́ющихсѧ є҆гѡ̀ бжⷭ҇твенномꙋ, <caesura></caesura>и҆ твоемꙋ̀ пречⷭ҇томꙋ ѻ҆́бразꙋ, <caesura></caesura>дв҃о неискꙋсобра́чнаѧ.

<rubric class="inline">Конда́къ, гла́съ и҃:</rubric> <red>П</red>ритеце́мъ, лю́дїе, къ дв҃ѣй бцⷣѣ цр҃и́цѣ, <caesura></caesura>благодарѧ́ще хрⷭ҇та̀ бг҃а, <caesura></caesura>и҆ къ тоѧ̀ чꙋдотво́рнѣй і҆кѡ́нѣ ѹ҆ми́льнѡ взира́юще <caesura></caesura>припаде́мъ, и҆ возопїе́мъ є҆́й: <caesura></caesura>ѽ влⷣчце марі́е! <caesura></caesura>Присѣти́вши странꙋ̀ сїю̀, твоегѡ̀ честна́гѡ ѻ҆́браза ꙗ҆вле́нїемъ чꙋде́снѡ, <caesura></caesura>спаса́й въ ми́рѣ и҆ благовре́менствѣ ѻ҆те́чество на́ше, и҆ всѧ̑ хрⷭ҇тїа́ны, <caesura></caesura>наслѣ́дники показꙋ́ющи нбⷭ҇ныѧ жи́зни. <caesura></caesura>Тебѣ́ бо вѣ́рнѡ зове́мъ: <caesura></caesura>ра́дꙋйсѧ, дв҃о, мі́ра спасе́нїе.

{/fold}

{fold-h2:Въ к҃и-й де́нь. Прпⷣбныхъ ѻ҆тє́цъ, се́ргїа и҆ ге́рмана, валаа́мскихъ чꙋдотво́рцѡвъ.}

<rubric class="inline">Тропа́рь, гла́съ д҃:</rubric> <red>Є҆</red>ѵⷢ҇лїа хрⷭ҇то́ва и҆́стиннїи послꙋ̑шницы <caesura></caesura>ꙗ҆ви́стесѧ преподо́бнїи, <caesura></caesura>мі́ръ и҆ всѧ̑, ꙗ҆̀же въ не́мъ, ꙗ҆́кѡ не сꙋ̑щаѧ <caesura></caesura>преѡби́дѣвше любвѐ ра́ди хрⷭ҇то́вы, <caesura></caesura>и҆ въ морскі́й ѻ҆́стровъ всели́стесѧ, <caesura></caesura>и҆ трꙋдолю́бнѡ въ не́мъ проти́вꙋ неви́димыхъ врагѡ́въ ко́знемъ подвиза́стесѧ, <caesura></caesura>посто́мъ, бдѣ́нїемъ же и҆ всено́щнымъ стоѧ́нїемъ <caesura></caesura>плѡ́ти своѧ̑ дх҃ꙋ мꙋ́дрѣ повинꙋ́ли є҆стѐ. <caesura></caesura>Сегѡ̀ ра́ди ѿ вседержи́тельныѧ десни́цы достѡ́йныѧ вѣнцы̀ прїѧ́ли є҆стѐ, <caesura></caesura>и҆ ны́нѣ прест҃ѣ́й трⷪ҇цѣ предстоѧ́ще, моли́тесѧ <caesura></caesura>всебл҃же́ннїи ѻ҆ц҃ы̀ се́ргїе и҆ ге́рмане, <caesura></caesura>сохрани́тисѧ въ ми́рѣ ѻ҆те́чествꙋ на́шемꙋ, <caesura></caesura>и҆ спасти́сѧ дꙋша́мъ на́шымъ.

<rubric class="inline">И҆́нъ тропа́рь, гла́съ а҃:</rubric> <red>Ѿ</red> мїрскі́ѧ молвы̀ бѣ́гающе, <caesura></caesura>безмо́лвїѧ и҆ бл҃гоче́стїѧ рачи́тели, <caesura></caesura>въ ти́хое приста́нище валаа́ма, ѿ восто́ка прїидо́сте, <caesura></caesura>и҆ въ не́мъ є҆ѵⷢ҇льски хрⷭ҇тꙋ̀ добродѣ́тельми послѣ́дꙋюще, <caesura></caesura>на ве́рхъ соверше́нства востеклѝ є҆стѐ: <caesura></caesura>и҆ ны́нѣ въ торжествѣ̀ премі́рномъ бг҃озрѣ́нїемъ наслажда́ющесѧ, <caesura></caesura>всебл҃же́ннїи ѻ҆ц҃ы̀ се́ргїе и҆ ге́рмане, <caesura></caesura>чл҃вѣколю́бца бг҃а моли́те, <caesura></caesura>є҆́же спастѝ всѣ́хъ на́съ, <caesura></caesura>бл҃гоче́стнѡ ва́съ почита́ющихъ.

<rubric class="inline">Конда́къ, гла́съ д҃:</rubric> <red>Ѿ</red> мїрска́гѡ житїѧ̀ и҆зше́дше, <caesura></caesura>ѿверже́нїемъ же мі́ра хрⷭ҇тꙋ̀ послѣ́довасте, <caesura></caesura>и҆ достиго́сте вели́кагѡ нева̀ є҆́зера, <caesura></caesura>и҆ въ не́мъ на ѻ҆́стровѣ валаа́мѣ все́лшесѧ, <caesura></caesura>равноа́гг҃льское житїѐ пожи́ли є҆стѐ: <caesura></caesura>ѿѻнꙋ́дꙋже веселѧ́щесѧ прешлѝ є҆стѐ къ нбⷭ҇нымъ черто́гомъ: <caesura></caesura>и҆ ны́нѣ со а҆́гг҃лы влⷣчню прⷭ҇то́лꙋ предстоѧ́ще, <caesura></caesura>помина́йте на́съ ча̑дъ свои́хъ, <caesura></caesura>ꙗ҆̀же собра́ли є҆стѐ бг҃омꙋ́дрїи, <caesura></caesura>да ра́достнѡ ѿ дꙋшѝ вопїе́мъ: <caesura></caesura>ра́дꙋйтесѧ се́ргїе и҆ ге́рмане, ѻ҆ц҃ы̀ пребл҃же́ннїи.

{/fold}

{fold-h2:Въ к҃ѳ-й де́нь. Ст҃ы́хъ первоверхо́вныхъ а҆пⷭ҇лъ, петра̀ и҆ па́ѵла.}

<rubric class="inline">Тропа́рь, гла́съ д҃:</rubric> <red>А҆</red>пⷭ҇лѡвъ первопресто́льницы, <caesura></caesura>и҆ вселе́нныѧ ѹ҆чи́телїе, <caesura></caesura>влⷣкꙋ всѣ́хъ моли́те, <caesura></caesura>ми́ръ вселе́ннѣй дарова́ти, <caesura></caesura>и҆ дꙋша́мъ на́шымъ ве́лїю ми́лость.

<rubric class="inline">Конда́къ, гла́съ в҃:</rubric> <red>Т</red>вє́рдыѧ и҆ бг҃овѣща̑нныѧ проповѣ́датели, <caesura></caesura>ве́рхъ а҆пⷭ҇толѡвъ твои́хъ, гдⷭ҇и, <caesura></caesura>прїѧ́лъ є҆сѝ въ наслажде́нїе благи́хъ твои́хъ и҆ поко́й: <caesura></caesura>болѣ̑зни бо ѻ҆́нѣхъ и҆ сме́рть прїѧ́лъ є҆сѝ па́че всѧ́кагѡ всепло́дїѧ, <caesura></caesura>є҆ди́не свѣ́дый сердє́чнаѧ.

{/fold}

{fold-h2:Въ л҃-й де́нь. Собо́ръ ст҃ы́хъ а҆пⷭ҇тѡлъ в҃і.}

<rubric class="inline">Тропа́рь, гла́съ д҃:</rubric> <red>А҆</red>пⷭ҇лѡвъ первопресто́льницы, <caesura></caesura>и҆ вселе́нныѧ ѹ҆чи́телїе, <caesura></caesura>влⷣкꙋ всѣ́хъ моли́те, <caesura></caesura>ми́ръ вселе́ннѣй дарова́ти, <caesura></caesura>и҆ дꙋша́мъ на́шымъ ве́лїю ми́лость.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>К</red>а́мень хрⷭ҇то́съ, ка́менѧ вѣ́ры прославлѧ́етъ свѣ́тлѡ, <caesura></caesura>ѹ҆ченикѡ́въ преизрѧ́дна, <caesura></caesura>и҆ съ па́ѵломъ ве́сь дванадесѧточи́сленный собо́ръ дне́сь: <caesura></caesura>и҆́хже па́мѧть соверша́юще вѣ́рнѡ, <caesura></caesura>си́хъ просла́вльшаго прославлѧ́емъ.

{/fold}
