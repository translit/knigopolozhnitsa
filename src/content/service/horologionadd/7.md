---
title: "Тропарѝ и҆ кондакѝ пра́здникѡвъ, і҆аннꙋа́рїй"
navigation:
  key: service-horologionadd-7
  title: "Тропарѝ и҆ кондакѝ пра́здникѡвъ, і҆аннꙋа́рїй"
  parent: service-horologionadd
  order: 7
type: "service"
---

# Тропарѝ и҆ кондакѝ пра́здникѡвъ, і҆аннꙋа́рїй.

{fold-h2:Въ пе́рвый де́нь, є҆́же по пло́ти ѡ҆брѣ́занїе гдⷭ҇а на́шегѡ і҆и҃са хрⷭ҇та̀.}

<rubric class="inline">Тропа́рь, гла́съ а҃:</rubric> <red>Н</red>а прⷭ҇то́лѣ ѻ҆гнезра́чнѣмъ <caesura></caesura>въ вы́шнихъ сѣдѧ́й со ѻ҆ц҃е́мъ безнача́льнымъ и҆ бжⷭ҇твеннымъ твои́мъ дх҃омъ, <caesura></caesura>благоволи́лъ є҆сѝ роди́тисѧ на землѝ, <caesura></caesura>ѿ ѻ҆трокови́цы, неискꙋсомꙋ́жныѧ твоеѧ̀ мт҃ре, і҆и҃се: <caesura></caesura>сегѡ̀ ра́ди и҆ ѡ҆брѣ́занъ бы́лъ є҆сѝ, ꙗ҆́кѡ чл҃вѣ́къ ѻ҆смодне́вный. <caesura></caesura>Сла́ва всеблаго́мꙋ твоемꙋ̀ совѣ́тꙋ, <caesura></caesura>сла́ва смотре́нїю твоемꙋ̀, <caesura></caesura>сла́ва снизхожде́нїю твоемꙋ̀, є҆ди́не чл҃вѣколю́бче.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>В</red>сѣ́хъ гдⷭ҇ь ѡ҆брѣ́занїе терпи́тъ, <caesura></caesura>и҆ человѣ́чєскаѧ прегрѣшє́нїѧ, ꙗ҆́кѡ бл҃гъ ѡ҆брѣ́зꙋетъ, <caesura></caesura>дае́тъ спасе́нїе дне́сь мі́рꙋ: <caesura></caesura>ра́дꙋетсѧ же въ вы́шнихъ и҆ созда́телевъ і҆ера́рхъ <caesura></caesura>и҆ свѣтоно́сный бжⷭ҇твенный таи́нникъ хрⷭ҇то́въ васі́лїй.

{/fold}

{fold-h2:Въ то́йже де́нь, па́мѧть васі́лїа вели́кагѡ, а҆рхїепⷭ҇копа кесарі́и каппадокі́йскїѧ.}

<rubric class="inline">Тропа́рь, гла́съ а҃:</rubric> <red>В</red>о всю̀ зе́млю и҆зы́де вѣща́нїе твоѐ, <caesura></caesura>ꙗ҆́кѡ прїе́мшꙋю сло́во твоѐ, <caesura></caesura>и҆́мже бг҃олѣ́пнѡ наꙋчи́лъ є҆сѝ, <caesura></caesura>є҆стество̀ сꙋ́щихъ ѹ҆ѧсни́лъ є҆сѝ, <caesura></caesura>человѣ́чєскїѧ ѻ҆бы́чаи ѹ҆краси́лъ є҆сѝ, <caesura></caesura>црⷭ҇кое свѧще́нїе, ѻ҆́ч҃е прпⷣбне: <caesura></caesura>молѝ хрⷭ҇та̀ бг҃а <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>К</red>ви́лсѧ є҆сѝ дне́сь:</incipit></podoben> <red>Ꙗ҆</red>ви́лсѧ є҆сѝ ѡ҆снова́нїе непоколеби́мое цр҃кве, <caesura></caesura>подаѧ̀ всѣ̑мъ некра́домое гдⷭ҇ство человѣ́кѡмъ, <caesura></caesura>запечатлѣ́ѧ твои́ми велѣ́ньми, <caesura></caesura>небоѧвле́нне васі́лїе преподо́бне.

{/fold}

{fold-h2:Во в҃-й де́нь. Предпра́зднство просвѣще́нїѧ.}

<rubric class="inline">Тропа́рь, гла́съ д҃:</rubric> <red>Г</red>ото́висѧ, завꙋлѡ́не, <caesura></caesura>и҆ красꙋ́йсѧ, нефѳалі́ме, <caesura></caesura>і҆ѻрда́не рѣко̀, ста́ни, <caesura></caesura>под̾имѝ взыгра́ѧ крⷭ҇ти́тисѧ грѧдꙋ́ща влⷣкꙋ, <caesura></caesura>весели́сѧ, а҆да́ме, съ прама́терїю, <caesura></caesura>не кры́йта себѐ, ꙗ҆́коже въ раѝ пре́жде: <caesura></caesura>и҆́бо, на́ги ви́дѣвъ вы̀, ꙗ҆ви́сѧ, <caesura></caesura>да ѡ҆блече́тъ въ пе́рвꙋю ѻ҆де́ждꙋ. <caesura></caesura>Хрⷭ҇то́съ ꙗ҆ви́сѧ, всю̀ тва́рь хотѧ̀ ѡ҆бнови́ти.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь:</incipit></podoben> <red>В</red>о стрꙋѧ́хъ дне́сь і҆ѻрда́нскихъ бы́въ, гдⷭ҇ь <caesura></caesura>і҆ѡа́ннꙋ вопїе́тъ: <caesura></caesura>не ѹ҆бо́йсѧ крⷭ҇ти́ти мѧ̀, <caesura></caesura>спасти́ бо прїидо́хъ <caesura></caesura>а҆да́ма первозда́ннаго.

{/fold}

{fold-h2:Въ то́йже де́нь. Прпⷣбнагѡ серафі́ма саро́вскагѡ, чꙋдотво́рца.}

<rubric class="inline">Тропа́рь, гла́съ д҃:</rubric> <red>Ѿ</red> ю҆́ности хрⷭ҇та̀ возлюби́лъ є҆сѝ, бл҃же́нне, <caesura></caesura>и҆ томꙋ̀ є҆ди́номꙋ рабо́тати пла́меннѣ вожделѣ́въ, <caesura></caesura>непреста́нною моли́твою и҆ трꙋдо́мъ въ пꙋсты́ни подвиза́лсѧ є҆сѝ, <caesura></caesura>ѹ҆миле́ннымъ же се́рдцемъ любо́вь хрⷭ҇то́вꙋ стѧжа́въ, <caesura></caesura>и҆збра́нникъ возлю́бленъ бж҃їѧ мт҃ре ꙗ҆ви́лсѧ є҆сѝ. <caesura></caesura>Сегѡ̀ ра́ди вопїе́мъ тѝ: <caesura></caesura>сп҃са́й на́съ мл҃твами твои́ми, серафі́ме, прпⷣбне ѻ҆́тче на́шъ.

<rubric class="inline">Конда́къ, гла́съ в҃:</rubric> <red>М</red>і́ра красотꙋ̀ и҆ ꙗ҆̀же въ не́мъ тлѣ̑ннаѧ ѡ҆ста́вивъ, прпⷣбне, <caesura></caesura>въ саро́вскꙋю ѡ҆би́тель всели́лсѧ є҆сѝ: <caesura></caesura>и҆ та́мѡ а҆́гг҃льски пожи́въ, <caesura></caesura>мнѡ́гимъ пꙋ́ть бы́лъ є҆сѝ ко сп҃се́нїю: <caesura></caesura>сегѡ̀ ра́ди и҆ хрⷭ҇то́съ тебѐ, ѻ҆́тче серафі́ме, просла́ви, <caesura></caesura>и҆ да́ромъ и҆сцѣле́нїй и҆ чꙋде́съ ѡ҆богатѝ. <caesura></caesura>Тѣ́мже вопїе́мъ тѝ: <caesura></caesura>ра́дꙋйсѧ, серафі́ме, прпⷣбне ѻ҆́тче на́шъ.

{/fold}

{fold-h2:Въ є҃-й де́нь. Предпра́зднство просвѣще́нїѧ.}

<rubric class="inline">Тропа́рь, гла́съ д҃:</rubric> <red>В</red>озвраща́шесѧ и҆ногда̀ і҆ѻрда́нъ, рѣка̀, ми́лѡтїю є҆лїсе́евою, <caesura></caesura>возне́сшꙋсѧ и҆лїѝ, <caesura></caesura>и҆ раздѣлѧ́хꙋсѧ во́ды сю́дꙋ и҆ сю́дꙋ, <caesura></caesura>и҆ бы́сть є҆мꙋ̀ сꙋ́хъ пꙋ́ть, и҆́же мо́крый, <caesura></caesura>во ѻ҆́бразъ вои́стиннꙋ кр҃ще́нїѧ, <caesura></caesura>и҆́мже мы̀ текꙋ́щее житїѧ̀ прехо́димъ ше́ствїе: <caesura></caesura>хрⷭ҇то́съ ꙗ҆ви́сѧ во і҆ѻрда́нѣ ѡ҆свѧти́ти во́ды.

<rubric class="inline">Конда́къ, гла́съ д҃:</rubric> <red>В</red>о стрꙋѧ́хъ дне́сь і҆ѻрда́нскихъ бы́въ гдⷭ҇ь, <caesura></caesura>і҆ѡа́ннꙋ вопїе́тъ: <caesura></caesura>не ѹ҆бо́йсѧ крести́ти мѧ̀, <caesura></caesura>спасти́ бо прїидо́хъ <caesura></caesura>а҆да́ма первозда́ннаго.

<rubric class="inline">И҆́нъ конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>В</red>сѣ́хъ, хрⷭ҇тѐ, бл҃гоꙋтро́бнѣ ѿе́млѧй прегрѣше́нїй мно́жество, <caesura></caesura>ми́лости ра́ди безмѣ́рныѧ, <caesura></caesura>і҆ѻрда́нскими вода́ми крести́тисѧ грѧде́ши, ꙗ҆́кѡ человѣ́къ, <caesura></caesura>ѻ҆де́ждею мѧ̀ ѡ҆дѣва́ѧ, <caesura></caesura>сла́вы дре́внїѧ ѡ҆бнаже́нна лю́тѣ.

{/fold}

{fold-h2:Въ ѕ҃-й де́нь. Ст҃о́е бг҃оѧвле́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.}

<rubric class="inline">Тропа́рь, гла́съ а҃:</rubric> <red>В</red>о і҆ѻрда́нѣ креща́ющꙋсѧ тебѣ̀, гдⷭ҇и, <caesura></caesura>трⷪ҇ческое ꙗ҆ви́сѧ поклоне́нїе: <caesura></caesura>роди́телевъ бо гла́съ свидѣ́тельствоваше тебѣ̀, <caesura></caesura>возлю́бленнаго тѧ̀ сн҃а и҆менꙋ́ѧ, <caesura></caesura>и҆ дх҃ъ въ ви́дѣ голꙋби́нѣ, <caesura></caesura>и҆звѣ́ствоваше словесѐ ѹ҆твержде́нїе. <caesura></caesura>Ꙗ҆вле́йсѧ хрⷭ҇тѐ бж҃е, <caesura></caesura>и҆ мі́ръ просвѣще́й, сла́ва тебѣ̀.

<rubric class="inline">Конда́къ, гла́съ д҃:</rubric> <red>Ꙗ҆</red>ви́лсѧ є҆сѝ дне́сь вселе́ннѣй, <caesura></caesura>и҆ свѣ́тъ тво́й, гдⷭ҇и, зна́менасѧ на на́съ, <caesura></caesura>въ ра́зꙋмѣ пою́щихъ тѧ̀: <caesura></caesura>прише́лъ є҆сѝ, и҆ ꙗ҆ви́лсѧ є҆сѝ <caesura></caesura>свѣ́тъ непристꙋ́пный.

{/fold}

{fold-h2:Въ з҃-й де́нь. Собо́ръ ст҃а́гѡ прⷪ҇ро́ка, прⷣте́чи и҆ крⷭ҇ти́телѧ і҆ѡа́нна.}

<rubric class="inline">Тропа́рь, гла́съ в҃:</rubric> <red>П</red>а́мѧть пра́веднагѡ съ похвала́ми, <caesura></caesura>тебѣ́ же довлѣ́етъ свидѣ́тельство гдⷭ҇не, прⷣте́че, <caesura></caesura>показа́лбосѧ є҆сѝ вои́стиннꙋ и҆ прⷪ҇ро́кѡвъ честнѣ́йшїй, <caesura></caesura>ꙗ҆́кѡ и҆ въ стрꙋѧ́хъ крⷭ҇ти́ти сподо́билсѧ є҆сѝ проповѣ́даннаго. <caesura></caesura>Тѣ́мже за и҆́стинꙋ пострада́въ ра́дꙋѧсѧ, <caesura></caesura>бл҃говѣсти́лъ є҆сѝ и҆ сꙋ́щымъ во а҆́дѣ бг҃а ꙗ҆́вльшагосѧ пло́тїю, <caesura></caesura>взе́млющаго грѣ́хъ мі́ра <caesura></caesura>и҆ подаю́щаго на́мъ ве́лїю млⷭ҇ть.

<rubric class="inline">Конда́къ, гла́съ ѕ҃:</rubric> <red>П</red>лотска́гѡ твоегѡ̀ прише́ствїѧ ѹ҆боѧ́всѧ <caesura></caesura>і҆ѻрда́нъ, стра́хомъ возвраща́шесѧ: <caesura></caesura>прⷪ҇ро́ческое же слꙋже́нїе и҆сполнѧ́ѧ <caesura></caesura>і҆ѡа́ннъ, тре́петомъ спрѧ́ташесѧ: <caesura></caesura>а҆́гг҃льскїѧ чи́ни ѹ҆жаса́хꙋсѧ, <caesura></caesura>зрѧ́ше тѧ̀ во стрꙋѧ́хъ пло́тїю креща́ема: <caesura></caesura>и҆ всѝ сꙋ́щїи во тмѣ̀ ѡ҆зарѧ́хꙋсѧ, <caesura></caesura>воспѣва́юще тѧ̀ ꙗ҆́вльшагосѧ, и҆ просвѣти́вшаго всѧ̑.

{/fold}

{fold-h2:Въ ѳ҃-й де́нь. Ст҃и́телѧ фїлі́ппа, митрополі́та всеѧ̀ рѡссі́и.}

<rubric class="inline">Тропа́рь, гла́съ и҃:</rubric> <red>П</red>ервопресто́льникѡвъ прее́мниче, сто́лпе правосла́вїѧ, <caesura></caesura>и҆́стины побо́рниче, но́вый и҆сповѣ́дниче, <caesura></caesura>ст҃и́телю фїлі́ппе, положи́вый дꙋ́шꙋ за па́ствꙋ твою̀. <caesura></caesura>Тѣ́мже, ꙗ҆́кѡ и҆мѣ́ѧ дерзнове́нїе ко хрⷭ҇тꙋ̀, <caesura></caesura>молѝ за гра́дъ же и҆ лю́ди, <caesura></caesura>чтꙋ́щыѧ досто́йнѡ ст҃ꙋ́ю па́мѧть твою̀.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>П</red>равосла́вїѧ наста́вника, и҆ и҆́стины провозвѣ́стника, <caesura></caesura>златоꙋ́стаго ревни́телѧ, <caesura></caesura>рѡссі́йскаго свѣти́льника, фїлі́ппа премꙋ́драго восхва́лимъ, <caesura></caesura>пи́щею слове́съ свои́хъ разꙋ́мнѡ ча̑да своѧ̑ пита́юща: <caesura></caesura>то́й бо ѧ҆зы́комъ хвале́нїе поѧ́ше, <caesura></caesura>ѹ҆стна́ма же пѣ́нїе вѣща́ше, <caesura></caesura>ꙗ҆́кѡ таи́нникъ бж҃їѧ бл҃года́ти.

{/fold}

{fold-h2:Въ а҃і-й де́нь. Прпⷣбнагѡ ѳеодо́сїа, ѻ҆́бщихъ жи́тїй нача́льника.}

<rubric class="inline">Тропа́рь, гла́съ и҃:</rubric> <red>С</red>ле́зъ твои́хъ тече́ньми, пꙋсты́ни безпло́дное воздѣ́лалъ є҆сѝ, <caesura></caesura>и҆ и҆̀же и҆з̾ глꙋбины̀ воздыха́ньми во сто̀ трꙋдѡ́въ ѹ҆плодоноси́лъ є҆сѝ, <caesura></caesura>и҆ бы́лъ є҆сѝ свѣти́льникъ вселе́ннѣй, сїѧ́ѧ чꙋдесы̀: ѳеодо́сїе ѻ҆́ч҃е на́шъ, <caesura></caesura>молѝ хрⷭ҇та̀ бг҃а, спасти́сѧ дꙋша́мъ на́шымъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Н</red>асажде́нъ во дво́рѣхъ гдⷭ҇а твоегѡ̀, <caesura></caesura>прпⷣбными твои́ми добродѣ́тельми краснѡ̀ процвѣ́лъ є҆сѝ, <caesura></caesura>и҆ ѹ҆мно́жилъ є҆сѝ ча̑да твоѧ̑ въ пꙋсты́ни, <caesura></caesura>сле́зъ твои́хъ тꙋ́чами напаѧ́ємаѧ, <caesura></caesura>стадонача́льниче бж҃їи бжⷭ҇твенныхъ дворѡ́въ. <caesura></caesura>Тѣ́мже зове́мъ: ра́дꙋйсѧ, ѻ҆́ч҃е ѳеодо́сїе.

{/fold}

{fold-h2:Въ в҃і-й де́нь. Ст҃а́гѡ ѻ҆ц҃а̀ са́ввы, а҆рхїепⷭ҇копа се́рбскагѡ.}

<rubric class="inline">Тропа́рь, гла́съ и҃:</rubric> <red>П</red>равосла́вїѧ наста́вниче, <caesura></caesura>бл҃гоче́стїѧ ѹ҆чи́телю и҆ чистоты̀, <caesura></caesura>вселе́нныѧ свѣти́льниче, <caesura></caesura>а҆рхїере́євъ бг҃одꙋхнове́нное ѹ҆добре́нїе, <caesura></caesura>са́вво премꙋ́дре, <caesura></caesura>ѹ҆че́ньми твои́ми всѧ̑ просвѣти́лъ є҆сѝ, цѣвни́це дх҃о́внаѧ, <caesura></caesura>молѝ хрⷭ҇та̀ бг҃а, спасти́сѧ дꙋша́мъ на́шымъ.

<rubric class="inline">И҆́нъ тропа́рь, гла́съ г҃:</rubric> <red>П</red>ꙋтѝ, вводѧ́щагѡ въ жи́знь, <caesura></caesura>наста́вникъ и҆ первопресто́льникъ и҆ ѹ҆чи́тель бы́лъ є҆сѝ: <caesura></caesura>пе́рвѣе бо прише́дъ, свѧти́телю са́вво, <caesura></caesura>ѻ҆те́чество твоѐ просвѣти́лъ є҆сѝ, <caesura></caesura>и҆ породи́въ то́е дх҃омъ ст҃ы́мъ, <caesura></caesura>ꙗ҆́кѡ древа̀ ма̑слиннаѧ <caesura></caesura>въ мы́сленнѣмъ раѝ насади́лъ є҆сѝ всеѡсвѧщє́ннаѧ твоѧ̑ ча̑да. <caesura></caesura>Тѣ́мъ ꙗ҆́кѡ а҆пⷭ҇лѡмъ и҆ ст҃и́телємъ сопресто́льна, <caesura></caesura>чтꙋ́ще тѧ̀ мо́лимъ: <caesura></caesura>молѝ хрⷭ҇та̀ бг҃а, <caesura></caesura>дарова́ти на́мъ ве́лїю млⷭ҇ть.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Ꙗ҆́</red>кѡ первосвѧти́телѧ вели́каго и҆ а҆пⷭ҇лѡвъ соѻ́бщника, <caesura></caesura>цр҃ковь прославлѧ́етъ тѧ̀ люде́й твои́хъ, преподо́бне: <caesura></caesura>но ꙗ҆́кѡ и҆мѣ́ѧ дерзнове́нїе ко хрⷭ҇тꙋ̀ бг҃ꙋ, <caesura></caesura>моли́твами твои́ми ѿ всѧ́кихъ на́съ бѣ́дъ спаса́й, да зове́мъ тѝ: <caesura></caesura>ра́дꙋйсѧ, ѻ҆́ч҃е са́вво бг҃омꙋ́дре.

{/fold}

{fold-h2:Въ д҃і-й де́нь. Свѧты́ѧ равноапⷭ҇льныѧ ні́ны просвѣти́тельницы грꙋ́зїи.}

<rubric class="inline">Тропа́рь, гла́съ д҃:</rubric> <red>С</red>ло́ва бж҃їѧ слꙋжи́тельнице, <caesura></caesura>во а҆пⷭ҇льстѣй про́повѣди первозва́нномꙋ а҆ндре́ю <caesura></caesura>и҆ про́чымъ а҆пⷭ҇лѡмъ подража́вшаѧ, <caesura></caesura>просвѣти́тельнице і҆ве́рїи, и҆ дх҃а ст҃а́гѡ цѣвни́це, <caesura></caesura>ст҃а́ѧ равноапⷭ҇льнаѧ ні́но, <caesura></caesura>молѝ хрⷭ҇та̀ бг҃а <caesura></caesura>сп҃сти́сѧ дꙋша́мъ на́шымъ.

<rubric class="inline">Конда́къ, гла́съ в҃:</rubric> <red>П</red>рїиди́те дне́сь всѝ, <caesura></caesura>воспои́мъ и҆збра́ннꙋю ѿ хрⷭ҇та̀ <caesura></caesura>равноапⷭ҇льнꙋю проповѣ́дницꙋ бж҃їѧ сло́ва, <caesura></caesura>мꙋ́дрꙋю бл҃говѣ́стницꙋ, <caesura></caesura>лю́ди картали́нїи приве́дшꙋ на пꙋ́ть живота̀ и҆ и҆́стины, <caesura></caesura>бг҃ома́тере ѹ҆чени́цꙋ, <caesura></caesura>ѹ҆се́рднꙋю застꙋ́пницꙋ и҆ неꙋсыпа́ющꙋю храни́тельницꙋ на́шꙋ, <caesura></caesura>ні́нꙋ прехва́льнꙋю.

{/fold}

{fold-h2:Въ з҃і-й де́нь. Прпⷣбнагѡ а҆нтѡ́нїа вели́кагѡ.}

<rubric class="inline">Тропа́рь, гла́съ д҃:</rubric> <red>Р</red>евни́телѧ и҆лїю̀ нра́вы подража́ѧ, <caesura></caesura>крⷭ҇ти́телю пра́выми стезѧ́ми послѣ́дꙋѧ, <caesura></caesura>ѻ҆́ч҃е а҆нтѡ́нїе, <caesura></caesura>пꙋсты́ни бы́лъ є҆сѝ жи́тель, <caesura></caesura>и҆ вселе́ннꙋю ѹ҆тверди́лъ є҆сѝ моли́твами твои́ми: <caesura></caesura>тѣ́мже молѝ хрⷭ҇та̀ бг҃а, <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben> <red>Ж</red>итє́йскїѧ молвы̑ ѿри́нꙋвъ, <caesura></caesura>безмо́лвно житїѐ сконча́лъ є҆сѝ, <caesura></caesura>крⷭ҇ти́телѧ подража́ѧй всѧ́кимъ ѻ҆́бразомъ преподо́бнѣйшїй: <caesura></caesura>съ ни́мъ ѹ҆́бѡ тѧ̀ почита́емъ, <caesura></caesura>ѻ҆ц҃є́въ нача́льниче а҆нтѡ́нїе.

{/fold}

{fold-h2:Въ и҃і-й де́нь. А҆рхїепⷭ҇копѡвъ а҆леѯандрі́йскихъ, а҆ѳана́сїа и҆ кѷрі́лла.}

<rubric class="inline">Тропа́рь, гла́съ д҃:</rubric> <red>Б</red>ж҃е ѻ҆ц҃ъ на́шихъ, <caesura></caesura>творѧ́й при́снѡ съ на́ми по твое́й кро́тости, <caesura></caesura>не ѿста́ви ми́лость твою̀ ѿ на́съ: <caesura></caesura>но моли́твами и҆́хъ <caesura></caesura>въ ми́рѣ ѹ҆пра́ви живо́тъ на́шъ.

<rubric class="inline">И҆́нъ тропа́рь, гла́съ г҃:</rubric> <red>Д</red>ѣ́лы возсїѧ́вше правосла́вїѧ, <caesura></caesura>всѐ погаси́вше ѕлосла́вїе, <caesura></caesura>побѣди́телїе побѣдоно́сцы бы́сте, <caesura></caesura>бл҃гоче́стїемъ всѧ̑ ѡ҆богати́вше, <caesura></caesura>цр҃ковь вельмѝ ѹ҆краси́вше, <caesura></caesura>досто́йнѡ ѡ҆брѣто́сте хрⷭ҇та̀ бг҃а, <caesura></caesura>да́рꙋющаго на́мъ ве́лїю ми́лость.

<rubric class="inline">Конда́къ ст҃а́гѡ а҆ѳана́сїа, гла́съ в҃.</rubric> <podoben>Подо́бенъ: <incipit><red>К</red>рове́й твои́хъ:</incipit></podoben> <red>П</red>равосла́вїѧ насади́въ ѹ҆чє́нїѧ, <caesura></caesura>ѕлосла́вїѧ те́рнїе и҆зсѣ́клъ є҆сѝ, ѹ҆мно́живъ сѣ́мѧ вѣ́ры ѡ҆дожде́нїемъ дх҃а, преподо́бне: <caesura></caesura>тѣ́мже тѧ̀ пое́мъ, а҆ѳана́сїе.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ:</incipit></podoben> <red>С</red>вѧщеннонача̑льницы велича́йшїи благоче́стїѧ, <caesura></caesura>и҆ до́блїи побѡ́рницы цр҃кве хрⷭ҇то́вы, <caesura></caesura>всѧ̑ соблюди́те пою́щыѧ: <caesura></caesura>спасѝ, ще́дре, <caesura></caesura>вѣ́рою чтꙋ́щыѧ тѧ̀.

{/fold}

{fold-h2:Въ к҃-й де́нь. Прпⷣбнагѡ є҆ѵѳѵ́мїа вели́кагѡ.}

<rubric class="inline">Тропа́рь, гла́съ д҃:</rubric> <red>В</red>есели́сѧ, пꙋсты́нѧ неражда́ющаѧ, <caesura></caesura>благодꙋ́шствꙋй, неболѧ́щаѧ, <caesura></caesura>ꙗ҆́кѡ ѹ҆мно́жи тебѣ̀ ча̑да мꙋ́жъ жела́нїй дх҃о́вныхъ, <caesura></caesura>бл҃гоче́стїемъ насади́въ, <caesura></caesura>воздержа́нїемъ воспита́въ добродѣ́телей въ соверше́нство. <caesura></caesura>Тогѡ̀ моли́твами, хрⷭ҇тѐ бж҃е, <caesura></caesura>ѹ҆мирѝ живо́тъ на́шъ.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>Ꙗ҆́</red>кѡ нача́тки:</incipit></podoben> <red>В</red>ъ честнѣ́мъ рождествѣ̀ твое́мъ ра́дость тва́рь ѡ҆брѣ́те, <caesura></caesura>и҆ въ бж҃е́ственнѣй па́мѧти твое́й, преподо́бне, <caesura></caesura>благодꙋ́шїе прїѧ́тъ мно́гихъ твои́хъ чꙋде́съ: <caesura></caesura>ѿ ни́хже пода́ждь бога́тнѡ въ дꙋ́шы на́шѧ, <caesura></caesura>и҆ ѡ҆чи́сти грѣхѡ́въ сквє́рны, <caesura></caesura>ꙗ҆́кѡ да пое́мъ: а҆ллилꙋ́їа.

{/fold}

{fold-h2:Въ к҃а-й де́нь. Прпⷣбнагѡ маѯі́ма и҆сповѣ́дника.}

<rubric class="inline">Тропа́рь, гла́съ и҃:</rubric> <red>П</red>равосла́вїѧ наста́вниче, бл҃гоче́стїѧ ѹ҆чи́телю и҆ чистоты̀, <caesura></caesura>вселе́нныѧ свѣти́льниче, мона́шествꙋющихъ бг҃одꙋхнове́нное ѹ҆добре́нїе, <caesura></caesura>маѯі́ме премꙋ́дре, ѹ҆че́ньми твои́ми всѧ̑ просвѣти́лъ є҆сѝ, цѣвни́це дх҃о́внаѧ, <caesura></caesura>молѝ хрⷭ҇та̀ бг҃а, спасти́сѧ дꙋша́мъ на́шымъ.

<rubric class="inline">Конда́къ, гла́съ ѕ҃.</rubric> <podoben>Подо́бенъ: <incipit><red>Є҆́</red>же ѡ҆ на́съ и҆спо́лнивъ:</incipit></podoben> <red>С</red>вѣ́тъ трисїѧ́нный, все́льшїйсѧ въ дꙋ́шꙋ твою̀, <caesura></caesura>сосꙋ́дъ и҆збра́нъ показа́ тѧ, всебл҃же́нне, <caesura></caesura>ꙗ҆влѧ́юща бж҃е́ствєннаѧ концє́мъ, <caesura></caesura>неꙋдобопости́жныхъ разꙋмѣ́нїй ты̀ сказꙋ́ѧй, бл҃же́нне, <caesura></caesura>и҆ трⷪ҇цꙋ всѣ̑мъ, маѯі́ме, возпроповѣ́дꙋѧй ꙗ҆́снѡ, <caesura></caesura>пресꙋ́щнꙋю безнача́льнꙋю.

<rubric class="inline">И҆́нъ конда́къ, гла́съ и҃.</rubric> <podoben>Подо́бенъ: <incipit><red>В</red>збра́нной:</incipit></podoben> <red>Т</red>рⷪ҇цы рачи́телѧ и҆ вели́каго маѯі́ма, наꙋча́юща ꙗ҆́снѡ вѣ́рѣ бжⷭ҇твеннѣй, <caesura></caesura>є҆́же сла́вити хрⷭ҇та̀ во двꙋ̀ є҆стества́хъ, во́лѧхъ же и҆ дѣ́йствахъ сꙋ́ща, <caesura></caesura>въ пѣ́снехъ досто́йныхъ, вѣ́рнїи, почти́мъ взыва́юще: <caesura></caesura>ра́дꙋйсѧ, проповѣ́дниче вѣ́ры.

{/fold}

{fold-h2:Въ то́йже де́нь, прпⷣбнагѡ маѯі́ма гре́ка.}

<rubric class="inline">Тропа́рь, гла́съ и҃:</rubric> <red>З</red>аре́ю дх҃а ѡ҆блиста́емь, <caesura></caesura>виті́йствꙋющихъ бг҃омꙋ́дреннѡ сподо́билсѧ є҆сѝ разꙋмѣ́нїѧ, <caesura></caesura>невѣ́дѣнїемъ ѡ҆мрачє́ннаѧ сердца̀ человѣ́кѡвъ свѣ́томъ бл҃гоче́стїѧ просвѣща́ѧ, <caesura></caesura>пресвѣ́телъ ꙗ҆ви́лсѧ є҆сѝ правосла́вїѧ свѣти́льникъ, маѯі́ме прпⷣбне, <caesura></caesura>ѿѻнꙋ́дꙋже ре́вности ра́ди всеви́дѧщагѡ <caesura></caesura>ѻ҆те́чества чꙋ́ждъ и҆ стра́ненъ, рѡссі́йскїѧ страны̀ бы́лъ є҆сѝ пресе́льникъ, <caesura></caesura>страда̑нїѧ темни́цъ и҆ заточе́нїѧ ѿ самодержа́внагѡ претерпѣ́въ, <caesura></caesura>десни́цею вы́шнѧгѡ вѣнча́ешисѧ и҆ чꙋдодѣ́йствꙋеши пресла̑внаѧ. <caesura></caesura>И҆ ѡ҆ на́съ хода́тай бꙋ́ди непрело́женъ, <caesura></caesura>чтꙋ́щихъ любо́вїю ст҃ꙋ́ю па́мѧть твою̀.

<rubric class="inline">Конда́къ, гла́съ и҃.</rubric> <podoben>Подо́бенъ: <incipit><red>П</red>ремꙋ́дрости:</incipit></podoben> <red>Б</red>г҃одꙋхнове́ннымъ писа́нїемъ и҆ бг҃осло́вїѧ проповѣ́данїемъ <caesura></caesura>невѣ́рствꙋющихъ сꙋемꙋ́дрїе ѡ҆бличи́лъ є҆сѝ, всебога́те, <caesura></caesura>па́че же, въ правосла́вїи и҆справлѧ́ѧ, <caesura></caesura>на стезю̀ и҆́стиннагѡ позна́нїѧ наста́вилъ є҆сѝ, <caesura></caesura>ꙗ҆́коже свирѣ́ль бг҃огла́снаѧ, <caesura></caesura>ѹ҆слажда́ѧ слы́шащихъ ра́зꙋмы, <caesura></caesura>непреста́ннѡ весели́ши, маѯі́ме досточꙋ́дне, <caesura></caesura>сегѡ̀ ра́ди мо́лимъ тѧ̀: <caesura></caesura>молѝ хрⷭ҇та̀ бг҃а грѣхѡ́въ ѡ҆ставле́нїе низпосла́ти <caesura></caesura>вѣ́рою пою́щымъ всест҃о́е твоѐ ѹ҆спе́нїе, маѯі́ме, ѻ҆́тче на́шъ.

{/fold}

{fold-h2:Въ к҃є-й де́нь. Ст҃и́телѧ григо́рїа бг҃осло́ва.}

<rubric class="inline">Тропа́рь, гла́съ а҃:</rubric> <red>П</red>а́стырскаѧ свирѣ́ль бг҃осло́вїѧ твоегѡ̀ <caesura></caesura>ри́торѡвъ побѣдѝ трꙋбы̑: <caesura></caesura>ꙗ҆́коже бо глꙋбины̑ дх҃а и҆зыска́вшꙋ, <caesura></caesura>и҆ добрѡ́ты вѣща́нїѧ приложи́шасѧ тебѣ̀. <caesura></caesura>Но молѝ хрⷭ҇та̀ бг҃а, ѻ҆́ч҃е григо́рїе, <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>Б</red>г҃осло́внымъ ѧ҆зы́комъ твои́мъ сплетє́нїѧ ри́тѡрскаѧ разрꙋши́вый, сла́вне, <caesura></caesura>правосла́вїѧ ѻ҆де́ждею свы́ше и҆стка́нною цр҃ковь ѹ҆краси́лъ є҆сѝ: <caesura></caesura>ю҆́же и҆ носѧ́щи съ на́ми зове́тъ твои́ми ча́ды, <caesura></caesura>ра́дꙋйсѧ, ѻ҆́ч҃е, <caesura></caesura>бг҃осло́вїѧ ѹ҆́ме кра́йнѣйшїй.

{/fold}

{fold-h2:Въ к҃з-й де́нь. Пренесе́нїе моще́й ст҃и́телѧ і҆ѡа́нна златоꙋ́стагѡ.}

<rubric class="inline">Тропа́рь, гла́съ и҃:</rubric> <red>Ѹ҆́</red>стъ твои́хъ ꙗ҆́коже свѣ́тлость ѻ҆гнѧ̀ возсїѧ́вши благода́ть, <caesura></caesura>вселе́ннꙋю просвѣтѝ: <caesura></caesura>не сребролю́бїѧ мі́рови сокрѡ́вища сниска̀, <caesura></caesura>высотꙋ̀ на́мъ смиренномꙋ́дрїѧ показа̀. <caesura></caesura>Но твои́ми словесы̀ наказꙋ́ѧ, ѻ҆́ч҃е і҆ѡа́нне златоꙋ́сте. <caesura></caesura>Молѝ сло́ва хрⷭ҇та̀ бг҃а, спасти́сѧ дꙋша́мъ на́шымъ.

<rubric class="inline">Конда́къ, гла́съ а҃.</rubric> <podoben>Подо́бенъ: <incipit><red>Л</red>и́къ а҆́гг҃льскїй.</incipit></podoben> <red>В</red>озвесели́сѧ та́инственнѡ честна́ѧ це́рковь, <caesura></caesura>возвраще́нїемъ честны́хъ твои́хъ моще́й, <caesura></caesura>и҆ сїѧ̑ сокры́вши, ꙗ҆́кѡ зла́то многоцѣ́нное, <caesura></caesura>пою́щымъ тѧ̀ неѡскꙋ́днѡ подава́етъ <caesura></caesura>моли́твами твои́ми и҆сцѣле́нїй благода́ть, <caesura></caesura>і҆ѡа́нне златоꙋ́сте.

{/fold}

{fold-h2:Въ к҃ѳ-й де́нь. Пренесе́нїе моще́й сщ҃енномꙋ́ченика і҆гна́тїа бг҃оно́сца.}

<rubric class="inline">Тропа́рь, гла́съ д҃:</rubric> <red>И҆</red> нра́вѡмъ прича́стникъ, <caesura></caesura>и҆ прⷭ҇то́лѡмъ намѣ́стникъ а҆по́столѡмъ бы́въ, <caesura></caesura>дѣѧ́нїе ѡ҆брѣ́лъ є҆сѝ, бг҃одохнове́нне, <caesura></caesura>въ видѣ́нїѧ восхо́дъ: <caesura></caesura>сегѡ̀ ра́ди сло́во и҆́стины и҆справлѧ́ѧ, <caesura></caesura>и҆ вѣ́ры ра́ди пострада́лъ є҆сѝ да́же до кро́ве, <caesura></caesura>сщ҃енномч҃ниче і҆гна́тїе, <caesura></caesura>молѝ хрⷭ҇та̀ бг҃а, <caesura></caesura>спасти́сѧ дꙋша́мъ на́шымъ.

<rubric class="inline">Конда́къ, гла́съ д҃.</rubric> <podoben>Подо́бенъ: <incipit><red>Ꙗ҆</red>ви́лсѧ є҆сѝ дне́сь.</incipit></podoben> <red>Ѿ</red> восто́ка дне́сь возсїѧ́вый, <caesura></caesura>и҆ тва́рь всю̀ просвѣти́вый ѹ҆че́ньми, <caesura></caesura>мꙋ́ченичествомъ ѹ҆краси́сѧ, бг҃оно́сный и҆ бж҃е́ственный і҆гна́тїй.

{/fold}

{fold-h2:Въ л҃-й де́нь. Ст҃и́телей васі́лїа вели́кагѡ, григо́рїа бг҃осло́ва и҆ і҆ѡа́нна златоꙋ́стагѡ.}

<rubric class="inline">Тропа́рь, гла́съ д҃:</rubric> <red>Ꙗ҆́</red>кѡ а҆пⷭ҇лѡвъ є҆динонра́внїи, <caesura></caesura>и҆ вселе́нныѧ ѹ҆чи́телїе, <caesura></caesura>влⷣкꙋ всѣ́хъ моли́те, <caesura></caesura>ми́ръ вселе́ннѣй дарова́ти, <caesura></caesura>и҆ дꙋша́мъ на́шымъ ве́лїю ми́лость.

<rubric class="inline">Конда́къ, гла́съ в҃.</rubric> <podoben>Подо́бенъ: <incipit><red>Т</red>вє́рдыѧ:</incipit></podoben> <red>С</red>вѧщє́нныѧ и҆ бг҃овѣща̑нныѧ проповѣ́дники, <caesura></caesura>ве́рхъ ѹ҆чи́телей, гдⷭ҇и, <caesura></caesura>прїѧ́лъ є҆сѝ въ наслажде́нїе благи́хъ твои́хъ и҆ ѹ҆покое́нїе: <caesura></caesura>трꙋды́ бо ѻ҆́нѣхъ и҆ сме́рть прїѧ́лъ є҆сѝ па́че всѧ́кагѡ всепло́дїѧ, <caesura></caesura>є҆ди́не прославлѧ́ѧй ст҃ы̑ѧ твоѧ̑.

{/fold}

{fold-h2:Въ л҃а-й де́нь. Ст҃ы́хъ безсре́бренникѡвъ, кѵ́ра и҆ и҆ і҆ѡа́нна.}

<rubric class="inline">Тропа́рь, гла́съ є҃:</rubric> <red>Ч</red>ꙋдеса̀ ст҃ы́хъ твои́хъ мч҃никъ, <caesura></caesura>стѣ́нꙋ неѡбори́мꙋ на́мъ дарова́вый, хрⷭ҇тѐ бж҃е: <caesura></caesura>тѣ́хъ моли́твами совѣ́ты ꙗ҆зы́кѡвъ разорѝ, <caesura></caesura>цр҃ковь ст҃ꙋ́ю ѹ҆крѣпѝ, <caesura></caesura>ꙗ҆́кѡ є҆ди́нъ бл҃гъ и҆ чл҃вѣколю́бецъ.

<rubric class="inline">Конда́къ, гла́съ г҃.</rubric> <podoben>Подо́бенъ: <incipit><red>Д</red>в҃а дне́сь:</incipit></podoben> <red>Ѿ</red> бж҃е́ственныѧ благода́ти да́ръ чꙋде́съ прїе́мше, ст҃і́и, <caesura></caesura>чꙋдодѣ́йствꙋете непреста́ннѡ, <caesura></caesura>всѧ̑ на́шѧ стра̑сти рꙋкодѣ́йствомъ сѣкꙋ́ще неви́димымъ, <caesura></caesura>кѵ́ре бг҃омꙋ́дре со і҆ѡа́нномъ сла́внымъ: <caesura></caesura>вы́ бо бж҃е́ственнїи вра́чеве є҆стѐ.

{/fold}
