---
title: "Ѹ҆ка́зъ ѡ҆ ѿда́нїи благовѣ́щенїѧ прест҃ы́ѧ бцⷣы"
navigation:
  key: service-menaionmar-32
  title: "Ѹ҆ка́зъ ѡ҆ ѿда́нїи благовѣ́щенїѧ прест҃ы́ѧ бцⷣы"
  parent: service-menaionmar
  order: 32
type: "service"
---

# Ѹ҆ка́зъ ѡ҆ ѿда́нїи благовѣ́щенїѧ прест҃ы́ѧ бцⷣы.

<rubric>(Зрѝ) Подоба́етъ вѣ́дати, а҆́ще слꙋчи́тсѧ благовѣ́щенїе въ пѧто́къ г҃, и҆лѝ д҃ недѣ́ли постѡ́въ.</rubric>

<rubric>Пое́мъ всю̀ слꙋ́жбꙋ пра́здника съ трїѡ́дїю по ѹ҆ста́вꙋ, ꙗ҆́коже пре́жде ѹ҆каза́сѧ въ рѧдꙋ̀.</rubric>

<rubric class="inline">На ѹ҆́трени въ сꙋббѡ́тꙋ г҃-ю:</rubric> <red>Ѿ</red>да́нїе пое́мъ пра́здника. На <red>Б</red>г҃ъ гдⷭ҇ь, тропа́рь пра́здника, два́жды: <red>С</red>ла́ва: а҆рха́гг҃ла: <red>И҆</red> ны́нѣ, пра́здника. По каѳі́смахъ, сѣда́льны пра́здника, и҆ чте́нїе пра́здника. Канѡ́нъ пра́здника, со і҆рмосо́мъ на и҃: и҆ а҆рха́гг҃ла на ѕ҃. Катава́сїа пра́здника. <rubric class="inline">(Зрѝ)</rubric> <red>Ч</red>етверопѣ́снца же здѣ̀ не пое́мъ: но пое́мъ напредѝ на повече́рїи. По г҃-й пѣ́сни, конда́къ а҆рха́гг҃ла и҆ сѣда́ленъ, два́жды. <red>С</red>ла́ва, и҆ ны́нѣ, пра́здника, и҆ чтє́нїѧ. По ѕ҃-й пѣ́сни, конда́къ пра́здника и҆ і҆́косъ. На ѳ҃-й пѣ́сни, Честнѣ́йшꙋю не пое́мъ, но пое́мъ припѣ́въ пра́здника, та́же і҆рмо́съ: и҆ на кі́йждо тропа́рь пра́здника, пое́мъ припѣ́въ то́йже: и҆ послѣдѝ і҆рмо́съ. Свѣти́ленъ пра́здника: <red>С</red>ла́ва, а҆рха́гг҃ла. <red>И҆</red> ны́нѣ, пра́здника. На хвали́техъ стїхи̑ры на ѕ҃: пра́здника г҃, и҆ а҆рха́гг҃ла г҃. <red>С</red>ла́ва, и҆ ны́нѣ, пра́здника. Славосло́вїе вели́кое: По <red>Т</red>рист҃о́мъ тропа́рь а҆рха́гг҃ла: <red>С</red>ла́ва, и҆ ны́нѣ, пра́здника. Є҆ктенїѝ и҆ ѿпꙋ́стъ: и҆ ча́съ а҃-й. На а҃-мъ часѣ̀ тропа́рь пра́здника и҆ а҆рха́гг҃ла, и҆ конда́къ пра́здника, и҆ прѡ́чаѧ, и҆ соверше́нный ѿпꙋ́стъ.

<rubric class="inline">На лїтꙋргі́и:</rubric> <red>Б</red>лажє́нна пра́здника, пѣ́снь г҃-ѧ, и҆ ѕ҃-ѧ. По вхо́дѣ, тропа́рь пра́здника и҆ а҆рха́гг҃ла: <red>С</red>ла́ва, конда́къ а҆рха́гг҃ла: <red>И҆</red> ны́нѣ, пра́здника. Прокі́менъ пра́здника. А҆пⷭ҇лъ, <red>А҆</red>ллилꙋ́їа и҆ є҆ѵⷢ҇лїе днѐ и҆ пра́здника. Вмѣ́стѡ Досто́йна, пое́мъ і҆рмо́съ пра́здника. Прича́стенъ пра́здника.



<rubric>(Зрѝ) А҆́ще ли слꙋчи́тсѧ ѿда́нїе благовѣ́щенїѧ въ недѣ́лю г҃-ю постѡ́въ.</rubric>

<rubric class="inline">Въ сꙋббѡ́тꙋ на ма́лѣй вече́рни:</rubric> <red>Ѻ҆</red>бы́чно трїѡ́ди.

<rubric class="inline">На вели́цѣй вече́рни:</rubric> <red>Н</red>а <red>Г</red>дⷭ҇и, воззва́хъ, стїхи̑ры воскрє́сны г҃, и҆ креста̀, д҃, и҆ пра́здника г҃. <red>С</red>ла́ва, креста̀: <red>И҆</red> ны́нѣ, пра́здника, и҆лѝ бг҃оро́диченъ а҃-й гла́са. Вхо́дъ. Прокі́менъ днѐ, и҆ є҆ктенїи̑. На лїті́и стїхи̑ры пра́здника, гла́съ а҃. <red>С</red>ла́ва, крⷭ҇та̀: <red>И҆</red> ны́нѣ, пра́здника. На стїхо́внѣ стїхи̑ры воскрє́сны: <red>С</red>ла́ва, крⷭ҇та̀: <red>И҆</red> ны́нѣ, пра́здника. На благослове́нїи хлѣ́бѡвъ, тропа́рь пра́здника, два́жды: и҆ крⷭ҇та̀ є҆ди́ножды: и҆ чте́нїе.

<rubric class="inline">На ѹ҆́трени:</rubric> <red>Н</red>а <red>Б</red>г҃ъ гдⷭ҇ь, тропа́рь воскре́сенъ два́жды. <red>С</red>ла́ва, крⷭ҇та̀: <red>И҆</red> ны́нѣ, пра́здника. По каѳі́смахъ, сѣда́льны воскрⷭ҇ны, и҆ бг҃орѡ́дичны и҆́хъ. И҆ чте́нїе бо є҆ѵⷢ҇лїи толково́мъ. По непоро́чныхъ ѵ҆пакоѝ гла́са: и҆ чте́нїе во є҆ѵⷢ҇лїи. Степє́нна, и҆ прокі́менъ гла́са. <incipit><red>В</red>сѧ́кое дыха́нїе:</incipit> Є҆ѵⷢ҇лїе воскре́сно. Ѱало́мъ н҃. Стїхи́ра, гла́съ и҃: <incipit><red>П</red>окаѧ́нїѧ ѿве́рзи мѝ двє́ри:</incipit> и҆ про́чее воскре́сно. Канѡ́нъ воскре́сенъ со і҆рмосо́мъ на д҃: и҆ пра́здника на д҃: и҆ крⷭ҇та̀ на ѕ҃. Катава́сїа креста̀, ѻ҆́ба ли̑ка вкꙋ́пѣ. По г҃-й пѣ́сни, конда́къ пра́здника: и҆ сѣда́ленъ крⷭ҇та̀, и҆ чте́нїе пра́здника. По ѕ҃-й пѣ́сни, конда́къ крⷭ҇та̀ и҆ і҆́косъ: и҆ чте́нїе: На ѳ҃-й пѣ́сни, пое́мъ <incipit><red>Ч</red>естнѣ́йшꙋю:</incipit> Свѣти́ленъ воскре́сенъ: <red>С</red>ла́ва, крⷭ҇та̀: <red>И҆</red> ны́нѣ, пра́здника. На хвали́техъ стїхи̑ры воскрⷭ҇ны г҃: и҆ крⷭ҇та̀ в҃: и҆ пра́здника г҃, съ припѣ́вы и҆́хъ. И҆ пото́мъ припѣ́въ: <red>В</red>оскрⷭ҇нѝ, гдⷭ҇и бж҃е мо́й: И҆ пое́мъ самогла́снꙋ стїхи́рꙋ трїѡ́ди: <red>С</red>ла́ва, тꙋ́южде: <red>И҆</red> ны́нѣ, <red>П</red>реблагослове́нна є҆сѝ: Славосло́вїе вели́кое. По <red>Т</red>рист҃о́мъ вхо́дъ, и҆ пое́мъ тропа́рь крⷭ҇та̀: <incipit><red>С</red>пасѝ, гдⷭ҇и, лю́ди твоѧ̑:</incipit> три́жды. И҆ быва́етъ поклоне́нїе чⷭ҇тно́мꙋ крⷭ҇тꙋ̀, по ѻ҆бы́чаю. Та́же, є҆ктенїа̀: и҆ ѡ҆глаше́нїе стꙋді́тово. И҆ ѿпꙋ́стъ. И҆ и҆схожде́нїе: <red>С</red>ла́ва, и҆ ны́нѣ, стїхи́ра є҆ѵⷢ҇льскаѧ. И҆ ча́съ а҃-й въ притво́рѣ. На часѣ́хъ тропа́рь воскре́сенъ: <red>С</red>ла́ва, крⷭ҇та̀: <red>И҆</red> ны́нѣ, бг҃оро́диченъ часѡ́въ. По <red>Ѻ҆́</red>ч҃е на́шъ, конда́къ крⷭ҇та̀. На г҃-мъ часѣ̀ тропа́рь воскре́сенъ: <red>С</red>ла́ва, пра́здника: <red>И҆</red> ны́нѣ, бг҃оро́диченъ часѡ́въ. По <red>Ѻ҆́</red>ч҃е на́шъ, конда́къ пра́здника и҆ крⷭ҇та̀, премѣнѧ́емъ.

<rubric class="inline">На лїтꙋргі́и:</rubric> <red>Б</red>лажє́нна гла́са, на д҃: и҆ крⷭ҇та̀ пѣ́снь г҃, на д҃: и҆ пра́здника пѣ́снь д҃, на д҃. По вхо́дѣ тропа́рь воскрⷭ҇нъ, крⷭ҇та̀ и҆ пра́здника. <red>С</red>ла́ва, конда́къ крⷭ҇та̀: <red>И҆</red> ны́нѣ, пра́здника. Прокі́менъ, а҆пⷭ҇лъ, <red>А҆</red>ллилꙋ́їа, є҆ѵⷢ҇лїе и҆ прича́стенъ, пре́жде крⷭ҇та̀, и҆ пото́мъ пра́здника бцⷣы. За <red>Д</red>осто́йно, <red>Ѡ҆</red> тебѣ̀ ра́дꙋетсѧ:

<rubric class="inline">(Зрѝ)</rubric> <red>А҆</red>рха́гг҃ла гаврїи́ла пое́мъ слꙋ́жбꙋ въ понедѣ́льникъ.



<rubric>(Зрѝ) А҆́ще слꙋчи́тсѧ ѿда́нїе бл҃говѣ́щенїѧ, и҆ собо́ръ а҆рхїстрати́га гаврїи́ла, въ недѣ́лю г҃-ю поста̀, и҆ а҆́ще є҆́сть хра́мъ є҆гѡ̀:</rubric>

<rubric class="inline">На вели́цѣй вече́рни:</rubric> <red>Б</red>лаже́нъ мꙋ́жъ, каѳі́сма всѧ̀. На <red>Г</red>дⷭ҇и, воззва́хъ, стїхи̑ры воскрє́сны г҃: и҆ крⷭ҇та̀ подѡ́бны г҃: и҆ пра́здника подѡ́бны в҃: а҆рха́гг҃ла подѡ́бны в҃, ѻ҆боѝ на д҃. <red>С</red>ла́ва, крⷭ҇та̀: <red>И҆</red> ны́нѣ, пра́здника, и҆лѝ бг҃оро́диченъ настоѧ́щагѡ гла́са. Вхо́дъ. Прокі́менъ днѐ. На лїті́и стїхи̑ры пра́здника. <red>С</red>ла́ва, пра́здника: <red>И҆</red> ны́нѣ, крⷭ҇та̀. На стїхо́внѣ стїхи̑ры воскрє́сны. <red>С</red>ла́ва, крⷭ҇та̀: <red>И҆</red> ны́нѣ, пра́здника. На благослове́нїи хлѣ́бѡвъ тропа́рь пра́здника, два́жды, и҆ крⷭ҇та̀ є҆ди́ножды. И҆ чте́нїе во а҆пⷭ҇льскихъ посла́нїихъ.

<rubric class="inline">На ѹ҆́трени:</rubric> <red>Н</red>а <red>Б</red>г҃ъ гдⷭ҇ь, тропа́рь воскрⷭ҇нъ, є҆ди́ножды: и҆ крⷭ҇та̀ є҆ди́ножды. <red>С</red>ла́ва, а҆рха́гг҃ла: <red>И҆</red> ны́нѣ, пра́здника. По каѳі́смахъ, сѣда́льны воскрє́сны, и҆ бг҃орѡ́дичны и҆́хъ. И҆ чте́нїе во є҆ѵⷢ҇лїи толково́мъ. По непоро́чныхъ ѵ҆пакоѝ гла́са, и҆ чте́нїе. Степє́нна и҆ прокі́менъ гла́са. Є҆ѵⷢ҇лїе воскре́сно. <incipit><red>В</red>оскресе́нїе хрⷭ҇то́во:</incipit> Ѱало́мъ н҃. Стїхи́ра, гла́съ и҃: <red>П</red>окаѧ́нїѧ ѿве́рзи мѝ: и҆ прѡ́чаѧ. Канѡ́нъ воскре́сенъ со і҆рмосо́мъ на д҃: и҆ пра́здника г҃: и҆ а҆рха́гг҃ла г҃: и҆ креста̀ на д҃. Катава́сїа крⷭ҇та̀. По г҃-й пѣ́сни конда́къ, пра́здника и҆ а҆рха́гг҃ла, и҆ сѣда́ленъ а҆рха́гг҃ла: <red>С</red>ла́ва, крⷭ҇та̀: <red>И҆</red> ны́нѣ, пра́здника. По ѕ҃-й пѣ́сни, конда́къ крⷭ҇та̀ и҆ і҆́косъ. На ѳ҃-й пѣ́сни пое́мъ, <incipit><red>Ч</red>естнѣ́йшꙋю:</incipit> Свѣти́ленъ воскре́сенъ: <red>С</red>ла́ва, крⷭ҇та̀: <red>И҆</red> ны́нѣ, пра́здника. На хвали́техъ стїхи̑ры воскрⷭ҇ны г҃, и҆ крⷭ҇та̀ в҃, и҆ а҆рха́гг҃ла со <red>С</red>ла́вою г҃, съ припѣ́вы є҆гѡ̀. Та́же припѣ́въ, <red>В</red>оскрⷭ҇нѝ, гдⷭ҇и бж҃е мо́й: и҆ пое́мъ самогла́снꙋ стїхи́рꙋ трїѡ́ди. <red>С</red>ла́ва, тꙋ́южде: <red>И҆</red> ны́нѣ, <red>П</red>реблагослове́нна є҆сѝ: Славосло́вїе вели́кое. По <red>Т</red>рист҃о́мъ, вхо́дъ и҆ крⷭ҇та̀ поклоне́нїе, по ѻ҆бы́чаю, и҆ є҆ктєнїѝ, и҆ ѿпꙋ́стъ. <red>С</red>ла́ва, и҆ ны́нѣ, стїхи́ра є҆ѵⷢ҇льскаѧ, и҆ ѡ҆глаше́нїе стꙋді́тово. И҆ ча́съ а҃-й въ притво́рѣ. На а҃-мъ часѣ̀ тропа́рь воскре́сенъ: <red>С</red>ла́ва, крⷭ҇та̀: <red>И҆</red> ны́нѣ, бг҃оро́диченъ часѡ́въ. По <red>Т</red>рист҃о́мъ конда́къ крⷭ҇та̀. На г҃-мъ часѣ̀ тропа́рь воскрⷭ҇нъ: <red>С</red>ла́ва, пра́здника: <red>И҆</red> ны́нѣ, бг҃оро́диченъ часѡ́въ. По <red>Т</red>рист҃о́мъ конда́къ пра́здника, и҆ крⷭ҇та̀, и҆ а҆рха́гг҃ла, глаго́лемъ премѣнѧ́юще. Блажє́нна гла́са, на д҃. И҆ крⷭ҇та̀ пѣ́снь г҃-ѧ, на д҃: и҆ а҆рха́гг҃ла пѣ́снь ѕ҃, на д҃. По вхо́дѣ тропа́рь воскре́сенъ, и҆ крⷭ҇та̀, и҆ пра́здника, и҆ а҆рха́гг҃ла: Конда́къ крⷭ҇та̀. <red>С</red>ла́ва, а҆рха́гг҃ла: <red>И҆</red> ны́нѣ, пра́здника. Прокі́менъ крⷭ҇та̀ и҆ а҆рха́гг҃ла. <red>А҆</red>пⷭ҇лъ, а҆ллилꙋ́їа, и҆ є҆ѵⷢ҇лїе, пре́жде крⷭ҇та̀, и҆ а҆рха́гг҃ла. За <red>Д</red>осто́йно пое́мъ, <red>Ѡ҆</red> тебѣ̀ ра́дꙋетсѧ: прича́стенъ крⷭ҇та̀ и҆ а҆рха́гг҃ла.



<rubric>(Зрѝ) А҆́ще слꙋчи́тсѧ благовѣ́щенїѧ ѿда́нїе въ недѣ́лю д҃-ю, и҆лѝ пѧ́тꙋю постѡ́въ:</rubric>

<rubric class="inline">Въ сꙋббѡ́тꙋ на ма́лѣй вече́рни:</rubric> <red>С</red>тїхи̑ры по ѻ҆бы́чаю.

<rubric class="inline">На вели́цѣй вече́рни:</rubric> <red>Н</red>а <red>Г</red>дⷭ҇и, воззва́хъ, стїхи̑ры воскрⷭ҇ны г҃: и҆ восто́ченъ є҆ди́нъ, и҆ пра́здника г҃, и҆ а҆рха́гг҃ла г҃. <red>С</red>ла́ва, пра́здника: <red>И҆</red> ны́нѣ, бг҃оро́диченъ пе́рвый гла́са, Вхо́дъ. Прокі́менъ днѐ. На лїті́и стїхи̑ры пра́здника г҃, самогла́сны, гла́съ д҃, стїхѡ́вны. <red>С</red>ла́ва, и҆ ны́нѣ, пра́здника. На стїхо́внѣ стїхи̑ры воскрⷭ҇ны по а҆лфави́тꙋ. <red>С</red>ла́ва, и҆ ны́нѣ, пра́здника. На благослове́нїи хлѣ́бѡвъ тропа́рь, <incipit><red>Б</red>цⷣе дв҃о:</incipit> три́жды. И҆ чте́нїе.

<rubric class="inline">На ѹ҆́трени:</rubric> <red>Н</red>а <red>Б</red>г҃ъ гдⷭ҇ь, тропа́рь воскре́сенъ, два́жды: <red>С</red>ла́ва, а҆рха́гг҃ла: <red>И҆</red> ны́нѣ, пра́здника. По каѳі́смахъ, сѣда́льны воскрⷭ҇ны, съ бг҃орѡ́дичны и҆́хъ, и҆ чте́нїе во є҆ѵⷢ҇лїи толково́мъ. И҆ про́чее воскрⷭ҇но. Канѡ́нъ воскрⷭ҇нъ со і҆рмосо́мъ на д҃: и҆ трїѡ́ди на д҃: и҆ пра́здника, и҆ а҆рха́гг҃ла на ѕ҃. Катава́сїа пра́здника. По г҃-й пѣ́сни, конда́къ а҆рха́гг҃ла и҆ сѣда́ленъ. <red>С</red>ла́ва, и҆ ны́нѣ, пра́здника. По ѕ҃-й пѣ́сни, конда́къ пра́здника и҆ і҆́косъ. На ѳ҃-й пѣ́сни пое́мъ, <incipit><red>Ч</red>естнѣ́йшꙋю:</incipit> Свѣти́ленъ воскрⷭ҇нъ. <red>С</red>ла́ва, а҆рха́гг҃ла: <red>И҆</red> ны́нѣ, пра́здника. На хвали́техъ стїхи̑ры воскрⷭ҇ны д҃, и҆ пра́здника г҃: и҆ самогла́сенъ пра́здника, съ припѣ́вомъ є҆гѡ̀. Та́же припѣ́въ: <red>В</red>оскрⷭ҇нѝ, гдⷭ҇и бж҃е мо́й: и҆ самогла́сенъ трїѡ́ди. <red>С</red>ла́ва, то́йже: <red>И҆</red> ны́нѣ, <red>П</red>реблагослове́нна є҆сѝ: Славосло́вїе вели́кое, тропа́рь воскрⷭ҇нъ, є҆ктєнїѝ, и҆ ѿпꙋ́стъ, и҆ ѡ҆глаше́нїе стꙋді́тово, и҆ ѻ҆бы́чное и҆схожде́нїе. <red>С</red>ла́ва, и҆ ны́нѣ, стїхи́ра є҆ѵⷢ҇льскаѧ, и҆ ча́съ а҃-й въ притво́рѣ. На часѣ́хъ тропа́рь воскрⷭ҇нъ. <red>С</red>ла́ва, пра́здника: <red>И҆</red> ны́нѣ, бг҃оро́диченъ часѡ́въ. По <red>Ѻ҆́</red>ч҃е на́шъ, конда́къ пра́здника.

<rubric class="inline">На лїтꙋргі́и:</rubric> <red>Б</red>лажє́нна гла́са, на ѕ҃: и҆ пра́здника пѣ́снь ѳ҃-ѧ, на д҃. По вхо́дѣ, тропа́рь воскрⷭ҇нъ, и҆ пра́здника, и҆ а҆рха́гг҃ла. Конда́къ воскрⷭ҇нъ. <red>С</red>ла́ва, а҆рха́гг҃ла: <red>И҆</red> ны́нѣ, пра́здника. Прокі́менъ, а҆пⷭ҇лъ, <red>А҆</red>ллилꙋ́їа, є҆ѵⷢ҇лїе и҆ прича́стенъ днѐ, и҆ пра́здника. Вмѣ́стѡ Досто́йно пое́мъ: <red>Ѡ҆</red> тебѣ̀ ра́дꙋетсѧ:



<rubric>А҆́ще слꙋчи́тсѧ ѿда́нїе благовѣ́щенїѧ прест҃ы́ѧ бцⷣы, въ понедѣ́льникъ д҃, и҆лѝ є҃, и҆лѝ ѕ҃-ѧ недѣ́ли постѡ́въ:</rubric>

<rubric class="inline">Въ недѣ́лю ве́чера:</rubric> <red>Н</red>а <red>Г</red>дⷭ҇и, воззва́хъ, стїхи̑ры трїѡ́ди г҃: и҆ пра́здника д҃. И҆ а҆рха́гг҃ла г҃. <red>С</red>ла́ва, и҆ ны́нѣ, пра́здника. Вхо́дъ. Прокі́менъ вели́кїй: є҆ктенїа̀, <incipit><red>И҆</red>спо́лнимъ вече́рнюю:</incipit> На стїхо́внѣ стїхи̑ры трїѡ́ди. Самогла́сенъ днѐ, два́жды, и҆ мꙋ́чениченъ. <red>С</red>ла́ва, и҆ ны́нѣ, пра́здника. По <red>Т</red>рист҃о́мъ тропарѝ по чи́нꙋ по́стномꙋ, и҆ покло́ны г҃ вели̑кїѧ, и҆ ѿпꙋ́стъ. Повече́рїе ма́лое безъ покло́нѡвъ: покло́ны ѿ <red>С</red>ла́ва въ вы́шнихъ: на не́мже глаго́лемъ канѡ́нъ рѧдовы́й мине́и.

<rubric class="inline">Въ понедѣ́льникъ на ѹ҆́трени:</rubric> <red>П</red>ое́мъ всю̀ слꙋ́жбꙋ ꙗ҆́коже на рѧдꙋ̀ к҃ѕ числа̀ пи́сано.



<rubric>А҆́ще ѿда́нїе благовѣ́щенїѧ слꙋчи́тсѧ въ сре́дꙋ д҃-ѧ недѣ́ли постѡ́въ, є҆́же є҆́сть крⷭ҇топокло́ннꙋю:</rubric>

<rubric class="inline">Во вто́рникъ ве́чера:</rubric> <red>Н</red>а <red>Г</red>дⷭ҇и, воззва́хъ, стїхи̑ры на і҃: трїѡ́ди самогла́сенъ днѐ два́жды, и҆ мꙋ́чениченъ: и҆ подѡ́бны днѐ г҃: и҆ пра́здника д҃. <red>С</red>ла́ва, крⷭ҇та̀: <red>И҆</red> ны́нѣ, пра́здника. Вхо́дъ. Прокі́менъ, и҆ чте́нїе днѐ, и҆ пра́здника, и҆ по рѧ́дꙋ бж҃е́ственнаѧ лїтꙋргі́а златоꙋ́стагѡ.

<rubric class="inline">(Зрѝ)</rubric> <red>А҆</red>рха́гг҃ла же слꙋ́жбꙋ пое́мъ во и҆́нъ де́нь, и҆лѝ на повече́рїи. Повече́рїе же и҆ ѹ҆́треню пое́мъ, ꙗ҆́коже предписа́сѧ.

<rubric class="inline">На ѹ҆́трени:</rubric> <red>К</red>анѡ́нъ пра́здника со і҆рмосо́мъ на ѕ҃: и҆ крⷭ҇та̀ на д҃. А҆ и҆дѣ́же трипѣ́снецъ, и҆ пое́мъ канѡ́нъ пра́здника со і҆рмосо́мъ на д҃: и҆ крⷭ҇та̀ на в҃. Трипѣ́снецъ же пое́мъ по чинꙋ̀ и҆́хъ на и҃: послѣдѝ і҆рмо́съ трипѣ́сница. По г҃-й пѣ́сни, конда́къ и҆ і҆́косъ пра́здника, и҆ сѣда́ленъ трїѡ́ди: <red>С</red>ла́ва, и҆ ны́нѣ, пра́здника. По ѕ҃-й пѣ́сни конда́къ и҆ і҆́косъ крⷭ҇та̀. На ѳ҃-й пѣ́сни пое́мъ <incipit><red>Ч</red>естнѣ́йшꙋю:</incipit> Свѣти́ленъ трⷪ҇ченъ. На хвали́техъ стїхи̑ры крⷭ҇та̀ на д҃. Пи̑саны во вто́рникъ ве́чера, на <red>Г</red>дⷭ҇и, воззва́хъ. <red>С</red>ла́ва, и҆ ны́нѣ, пра́здника. На стїхо́внѣ трїѡ́ди. <red>С</red>ла́ва, самогла́сенъ трїѡ́ди: <red>И҆</red> ны́нѣ, па́ки то́йже. На а҃-мъ часѣ̀ поклоне́нїе крⷭ҇та̀, часы̀ съ покло́ны по по́стномꙋ.



<rubric>(Зрѝ) А҆́ще слꙋчи́тсѧ ѿда́нїе благовѣ́щенїѧ въ четверто́къ є҃-ѧ недѣ́ли постѡ́въ:</rubric>

<rubric>Въ сре́дꙋ ве́чера, и҆ въ четверто́къ на ѹ҆́трени, пое́мъ всю̀ слꙋ́жбꙋ пра́здника, съ трїѡ́дїю, ꙗ҆́коже ѹ҆каза́сѧ въ де́нь по́стенъ. А҆ ѿда́нїе пое́мъ благовѣ́щенїѧ въ четверто́къ на ѹ҆́трени съ трипѣ́снцемъ а҆по́стольскимъ. Вели́кїй бо канѡ́нъ прелага́етсѧ, и҆ предпѣ́тъ є҆́сть сеѧ́же седми́цы во вто́рникъ.</rubric>



<rubric>А҆́ще слꙋчи́тсѧ ѿда́нїе пра́здника благовѣ́щенїѧ въ сꙋббѡ́тꙋ а҆ка́ѳїста.</rubric>

<rubric class="inline">Въ пѧто́къ ве́чера:</rubric> <red>П</red>ое́мъ стїхи̑ры на і҃: трїѡ́ди самогла́сенъ днѐ два́жды, и҆ пра́здника бцⷣы на и҃. <red>С</red>ла́ва, трїѡ́ди: <red>Є҆́</red>же ѿ вѣ́ка та́инство: <red>И҆</red> ны́нѣ, пра́здника: <red>П</red>о́сланъ бы́сть: Вхо́дъ. И҆ чте́нїе днѐ, и҆ пра́здника два̀: є҆ктенїа̀ ма́лаѧ, и҆ возгла́съ трист҃а́гѡ: <red>Ꙗ҆́</red>кѡ свѧ́тъ є҆сѝ, бж҃е: Та́же пое́мъ, <incipit><red>С</red>т҃ы́й бж҃е:</incipit> Прокі́менъ, а҆пⷭ҇лъ, <red>А҆</red>ллилꙋ́їа, є҆ѵⷢ҇лїе и҆ прича́стенъ пра́здника, и҆ про́чаѧ лїтꙋргі́а златоꙋ́стагѡ.

<rubric class="inline">На ѹ҆́трени:</rubric> <red>Н</red>а <red>Б</red>г҃ъ гдⷭ҇ь, тропа́рь а҆ка́ѳїста три́жды. По а҃-й каѳі́смѣ, кондакѝ г҃, и҆ і҆́косы г҃: и҆ па́ки конда́къ а҃-й, и҆ чте́нїе а҆ка́ѳїста. По в҃-й каѳі́смѣ, кондакѝ г҃, и҆ і҆́косы г҃: и҆ па́ки конда́къ а҃-й. И҆ чте́нїе. Ѱало́мъ н҃. Канѡ́нъ пра́здника со і҆рмосо́мъ на ѕ҃. И҆ а҆ка́ѳїста на и҃. Катава́сїа, <incipit><red>Ѿ</red>ве́рзꙋ ѹ҆ста̀ моѧ̑:</incipit> ѻ҆́ба ли̑ка вкꙋ́пѣ. Четверопѣ́снца же здѣ̀ не пое́мъ: но напре́дъ пое́мъ на повече́рїи. По г҃-й пѣ́сни, кондакѝ г҃, и҆ і҆́косы г҃: и҆ па́ки конда́къ а҃-й, а҆ пото́мъ сѣда́ленъ пра́здника, и҆ чте́нїе пра́здника. По ѕ҃-й пѣ́сни, кондакѝ г҃, и҆ і҆́косы г҃: та́же конда́къ, <red>Ѽ</red> всепѣ́таѧ мт҃и: три́жды. И҆ па́ки і҆́косъ и҆ конда́къ пе́рвый, и҆ чте́нїе. На ѳ҃-й пѣ́сни, Честнѣ́йшꙋю не пое́мъ, но пое́мъ припѣ́въ пра́здника. Та́же і҆рмо́съ, <red>Ꙗ҆́</red>кѡ ѡ҆дꙋшевле́нномꙋ: Свѣти́ленъ пра́здника два́жды. На хвали́техъ стїхи̑ры трїѡ́ди на д҃: <red>С</red>ла́ва, и҆ ны́нѣ, пра́здника. Славосло́вїе вели́кое. По <red>Т</red>рист҃о́мъ, тропа́рь пра́здника, є҆ктєнїѝ и҆ ѿпꙋ́стъ, и҆ ча́съ а҃- й. На а҃-мъ часѣ̀ тропа́рь пра́здника. По <red>Т</red>рист҃о́мъ, конда́къ пра́здника, и҆ прѡ́чаѧ: и҆ соверше́нный ѿпꙋ́стъ.

<rubric class="inline">На лїтꙋргі́и:</rubric> <red>Б</red>л҃жє́нна а҆ка́ѳїста, пѣ́снь г҃-ѧ, и҆ ѕ҃-ѧ. Прокі́менъ, <red>В</red>ели́читъ дꙋша̀ моѧ̑ гдⷭ҇а: А҆пⷭ҇лъ днѐ, та́же бцⷣы: <red>А҆</red>ллилꙋ́їа бцⷣы. Є҆ѵⷢ҇лїе днѐ, та́же бцⷣы. За <red>Д</red>осто́йно, і҆рмо́съ: <red>Ꙗ҆́</red>кѡ ѡ҆дꙋшевле́нномꙋ: <red>П</red>рича́стенъ, <incipit><red>Ч</red>а́шꙋ спасе́нїѧ:</incipit>



<rubric>А҆́ще слꙋчи́тсѧ ѿда́нїе благовѣ́щенїѧ прест҃ы́ѧ бцⷣы въ сꙋббѡ́тꙋ ла́заревꙋ, и҆лѝ въ недѣ́лю ва́їй, и҆лѝ во є҆ди́нъ ѿ дне́й страстны́ѧ седми́цы, и҆лѝ свѣ́тлыѧ.</rubric>

<rubric>И҆ ѿда́нїѧ благовѣ́щенїѧ нѣ́сть, и҆ пою́тсѧ стїхи̑ры, и҆ канѡ́нъ попра́зднства, и҆ а҆рха́гг҃ла, на повече́рїи въ мимоше́дшихъ дне́хъ ѕ҃-ѧ недѣ́ли.</rubric>
