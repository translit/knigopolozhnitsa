---
title: "Въ понедѣ́льникъ ве́чера и҆ во вто́рникъ ѹ҆́тра"
navigation:
  key: service-tropariadaily-2
  title: "Въ понедѣ́льникъ ве́чера и҆ во вто́рникъ ѹ҆́тра"
  parent: service-tropariadaily
  order: 2
type: "prayer"
---

# Въ понедѣ́льникъ ве́чера и҆ во вто́рникъ ѹ҆́тра.

## Прⷪ҇ро́кꙋ і҆ѡа́ннꙋ прⷣте́чи.



## Тропа́рь, гла́съ в҃:

<red>П</red>а́мѧть првⷣнагѡ съ похвала́ми, тебѣ́ же довлѣ́етъ свидѣ́тельство гдⷭ҇не, прⷣте́че: показа́лъ бо сѧ є҆сѝ вои́стиннꙋ и҆ прⷪ҇ро́кѡвъ чⷭ҇тнѣ́йшїй, ꙗ҆́кѡ и҆ въ стрꙋѧ́хъ крⷭ҇ти́ти сподо́билсѧ є҆сѝ проповѣ́даннаго. Тѣ́мже за и҆́стинꙋ пострада́въ ра́дꙋѧсѧ, бл҃говѣсти́лъ є҆сѝ и҆ сꙋ́щымъ во а҆́дѣ бг҃а ꙗ҆́вльшагосѧ пло́тїю, взе́млющаго грѣ́хъ мі́ра, и҆ подаю́щаго на́мъ ве́лїю млⷭ҇ть.

## Конда́къ, гла́съ то́йже:

<red>П</red>рⷪ҇ро́че бж҃їй, и҆ прⷣте́че бл҃года́ти, главꙋ̀ твою̀ ꙗ҆́кѡ ши́покъ сщ҃е́ннѣйшїй ѿ землѝ ѡ҆брѣ́тше, и҆сцѣлє́нїѧ всегда̀ прїе́млемъ: и҆́бо па́ки ꙗ҆́коже пре́жде въ мі́рѣ проповѣ́дꙋеши покаѧ́нїе.
