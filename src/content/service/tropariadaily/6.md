---
title: "Въ пѧто́къ ве́чера и҆ въ сꙋббѡ́тꙋ ѹ҆́тра"
navigation:
  key: service-tropariadaily-6
  title: "Въ пѧто́къ ве́чера и҆ въ сꙋббѡ́тꙋ ѹ҆́тра"
  parent: service-tropariadaily
  order: 6
type: "prayer"
---

# Въ пѧто́къ ве́чера и҆ въ сꙋббѡ́тꙋ ѹ҆́тра.

## Всѣ̑мъ ст҃ы̑мъ и҆ за ѹ҆поко́й.



## Тропа́рь ст҃ы̑мъ, гла́съ в҃:

<red>А҆</red>пⷭ҇ли, мч҃нцы и҆ прⷪ҇ро́цы, ст҃и́телїе, прпⷣбнїи и҆ првⷣнїи, до́брѣ по́двигъ соверши́вшїи, и҆ вѣ́рꙋ соблю́дшїи, дерзнове́нїе и҆мꙋ́ще ко сп҃сꙋ, ѡ҆ на́съ того̀ ꙗ҆́кѡ бл҃га моли́те сп҃сти́сѧ, мо́лимсѧ, дꙋша́мъ на́шымъ.

## Дрꙋгі́й за ѹ҆поко́й, гла́съ то́йже:

<red>П</red>омѧнѝ гдⷭ҇и, ꙗ҆́кѡ бл҃гъ, рабы̑ твоѧ̑, и҆ є҆ли̑ка въ житїѝ согрѣши́ша, простѝ: никто́же бо безгрѣ́шенъ, то́кмѡ ты̀ могі́й и҆ преста́влєннымъ да́ти поко́й.

## Конда́къ, гла́съ и҃:

<red>С</red>о ст҃ы́ми ѹ҆поко́й хрⷭ҇тѐ дꙋ́шы ра̑бъ твои́хъ, и҆дѣ́же нѣ́сть болѣ́знь, ни печа́ль, ни воздыха́нїе, но жи́знь безконе́чнаѧ.

## Мч҃нченъ, гла́съ то́йже:

<red>Ꙗ҆́</red>кѡ нача́тки є҆стества̀, насади́телю тва́ри, вселе́ннаѧ прино́ситъ тѝ гдⷭ҇и бг҃онѡ́сныѧ мч҃нки: тѣ́хъ мл҃твами въ ми́рѣ глꙋбо́цѣ, цр҃ковь твою̀, жи́тельство твоѐ бцⷣею соблюдѝ, многомлⷭ҇тиве.
