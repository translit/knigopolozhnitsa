---
title: "Въ недѣ́лю, гла́съ в҃"
navigation:
  key: service-tropariadaily-8
  title: "Въ недѣ́лю, гла́съ в҃"
  parent: service-tropariadaily
  order: 8
type: "prayer"
---

# Въ недѣ́лю, гла́съ в҃.

## Тропа́рь:

<red>Є҆</red>гда̀ снизше́лъ є҆сѝ къ сме́рти, животѐ безсме́ртный, тогда̀ а҆́дъ ѹ҆мертви́лъ є҆сѝ блиста́нїемъ бж҃ества̀. Є҆гда́ же и҆ ѹ҆ме́ршыѧ ѿ преиспо́днихъ воскр҃си́лъ є҆сѝ, всѧ̑ си̑лы нбⷭ҇ныѧ взыва́хꙋ: жизнода́вче хрⷭ҇тѐ бж҃е на́шъ, сла́ва тебѣ̀.

## Конда́къ:

<red>В</red>оскрⷭ҇лъ є҆сѝ ѿ гро́ба всеси́льне сп҃се, и҆ а҆́дъ ви́дѣвъ чꙋ́до, ѹ҆жасе́сѧ, и҆ ме́ртвїи воста́ша: тва́рь же ви́дѧщи сра́дꙋетсѧ тебѣ̀, и҆ а҆да́мъ свесели́тсѧ, и҆ мі́ръ сп҃се мо́й воспѣва́етъ тѧ̀ при́снѡ.
