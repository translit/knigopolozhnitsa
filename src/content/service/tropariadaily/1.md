---
title: "Въ недѣ́лю ве́чера и҆ въ понедѣ́льникъ ѹ҆́тра"
navigation:
  key: service-tropariadaily-1
  title: "Въ недѣ́лю ве́чера и҆ въ понедѣ́льникъ ѹ҆́тра"
  parent: service-tropariadaily
  order: 1
type: "prayer"
---

# Въ недѣ́лю ве́чера и҆ въ понедѣ́льникъ ѹ҆́тра.

## Нбⷭ҇нымъ чинѡ́мъ безплѡ́тнымъ.



## Тропа́рь, гла́съ д҃:

<red>Н</red>бⷭ҇ныхъ во́инствъ а҆рхїстрати́зи, мо́лимъ ва́съ при́снѡ мы̀ недосто́йнїи, да ва́шими мл҃твами ѡ҆градитѐ на́съ кро́вомъ кри́лъ невеще́ственныѧ ва́шеѧ сла́вы, сохранѧ́юще на́съ припа́дающихъ прилѣ́жнѡ, и҆ вопїю́щихъ: ѿ бѣ́дъ и҆зба́вите на́съ, ꙗ҆́кѡ чинонача̑льницы вы́шнихъ си́лъ.

## Конда́къ, гла́съ в҃:

<red>А҆</red>рхїстрати́зи бж҃їи, слꙋжи́телїе бжⷭ҇твенныѧ сла́вы, а҆́гг҃лѡвъ нача̑льницы, и҆ человѣ́кѡмъ наста̑вницы, поле́зное на́мъ проси́те, и҆ ве́лїю млⷭ҇ть, ꙗ҆́кѡ безпло́тныхъ а҆рхїстрати́зи.
