---
title: "Въ сре́дꙋ ве́чера и҆ въ четверто́къ ѹ҆́тра"
navigation:
  key: service-tropariadaily-4
  title: "Въ сре́дꙋ ве́чера и҆ въ четверто́къ ѹ҆́тра"
  parent: service-tropariadaily
  order: 4
type: "prayer"
---

# Въ сре́дꙋ ве́чера и҆ въ четверто́къ ѹ҆́тра.

## А҆пⷭ҇лѡмъ и҆ ст҃и́телю нїкола́ю.



## Тропа́рь а҆пⷭ҇лѡмъ, гла́съ г҃:

<red>А҆</red>пⷭ҇ли ст҃і́и, моли́те млⷭ҇тиваго бг҃а, да прегрѣше́нїй ѡ҆ставле́нїе пода́стъ дꙋша́мъ на́шымъ.

## Тропа́рь ст҃и́телю нїкола́ю, гла́съ д҃:

<red>П</red>ра́вило вѣ́ры, и҆ ѡ҆́бразъ кро́тости, воздержа́нїѧ ѹ҆чи́телѧ, ꙗ҆ви́ тѧ ста́дꙋ твоемꙋ̀, ꙗ҆́же веще́й и҆́стина: сегѡ̀ ра́ди стѧжа́лъ є҆сѝ смире́нїемъ высѡ́каѧ, нището́ю бога̑таѧ. Ѻ҆́тче сщ҃еннонача́льниче нїко́лае, молѝ хрⷭ҇та̀ бг҃а, сп҃сти́сѧ дꙋша́мъ на́шымъ.

## Конда́къ а҆пⷭ҇лѡмъ, гла́съ в҃:

<red>Т</red>вє́рдыѧ и҆ бг҃овѣща̑нныѧ проповѣ́датели, ве́рхъ ѹ҆ч҃нкъ твои́хъ гдⷭ҇и, прїѧ́лъ є҆сѝ въ наслажде́нїе бл҃ги́хъ твои́хъ и҆ поко́й: болѣ̑зни бо ѻ҆́нѣхъ, и҆ сме́рть прїѧ́лъ є҆сѝ па́че всѧ́кагѡ всепло́дїѧ, є҆ди́не свѣ́дый сердє́чнаѧ.

## Конда́къ ст҃и́телю нїкола́ю:

<red>В</red>ъ мѵ́рѣхъ, ст҃е, сщ҃еннодѣ́йствитель показа́лсѧ є҆сѝ, хрⷭ҇то́во бо, прпⷣбне, є҆ѵⷢ҇лїе и҆спо́лнивъ: положи́лъ є҆сѝ дꙋ́шꙋ твою̀ ѡ҆ лю́дехъ твои́хъ, и҆ сп҃слъ є҆сѝ непови̑нныѧ ѿ сме́рти. Сегѡ̀ ра́ди ѡ҆ст҃и́лсѧ є҆сѝ, ꙗ҆́кѡ вели́кїй таи́нникъ бж҃їѧ бл҃года́ти.
