---
title: "Въ недѣ́лю, гла́съ з҃"
navigation:
  key: service-tropariadaily-13
  title: "Въ недѣ́лю, гла́съ з҃"
  parent: service-tropariadaily
  order: 13
type: "prayer"
---

# Въ недѣ́лю, гла́съ з҃.

## Тропа́рь:

<red>Р</red>азрꙋши́лъ є҆сѝ крⷭ҇то́мъ твои́мъ сме́рть, ѿве́рзлъ є҆сѝ разбо́йникꙋ ра́й: мѷроно́сицамъ пла́чь преложи́лъ є҆сѝ, и҆ а҆пⷭ҇лѡмъ проповѣ́дати повелѣ́лъ є҆сѝ: ꙗ҆́кѡ воскрⷭ҇лъ є҆сѝ хрⷭ҇тѐ бж҃е, да́рꙋѧй мі́рови ве́лїю млⷭ҇ть.

## Конда́къ:

<red>Н</red>е ктомꙋ̀ держа́ва сме́ртнаѧ возмо́жетъ держа́ти человѣ́ки: хрⷭ҇то́съ бо сни́де сокрꙋша́ѧ и҆ разорѧ́ѧ си̑лы є҆ѧ̀. Свѧзꙋ́емь быва́етъ а҆́дъ, прⷪ҇ро́цы согла́снѡ ра́дꙋютсѧ: предста̀, глаго́люще, сп҃съ сꙋ́щымъ въ вѣ́рѣ, и҆зыди́те вѣ́рнїи въ воскрⷭ҇нїе.
