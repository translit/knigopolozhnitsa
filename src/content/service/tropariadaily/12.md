---
title: "Въ недѣ́лю, гла́съ ѕ҃"
navigation:
  key: service-tropariadaily-12
  title: "Въ недѣ́лю, гла́съ ѕ҃"
  parent: service-tropariadaily
  order: 12
type: "prayer"
---

# Въ недѣ́лю, гла́съ ѕ҃.

## Тропа́рь:

<red>А҆́</red>гг҃льскїѧ си̑лы на гро́бѣ твое́мъ, и҆ стрегꙋ́щїи ѡ҆мертвѣ́ша: и҆ стоѧ́ше марі́а во гро́бѣ, и҆́щꙋщи пречⷭ҇тагѡ тѣ́ла твоегѡ̀. Плѣни́лъ є҆сѝ а҆́дъ, не и҆скꙋси́всѧ ѿ негѡ̀: срѣ́тилъ є҆сѝ дв҃ꙋ, да́рꙋѧй живо́тъ. Воскр҃сы́й и҆з̾ ме́ртвыхъ, гдⷭ҇и сла́ва тебѣ̀.

## Конда́къ:

<red>Ж</red>ивонача́льною дла́нїю, ѹ҆ме́ршыѧ ѿ мра́чныхъ ѹ҆до́лїй, жизнода́вецъ воскр҃си́въ всѣ́хъ хрⷭ҇то́съ бг҃ъ, воскрⷭ҇нїе подадѐ человѣ́ческомꙋ ро́дꙋ: є҆́сть бо всѣ́хъ сп҃си́тель, воскрⷭ҇нїе и҆ живо́тъ, и҆ бг҃ъ всѣ́хъ.
