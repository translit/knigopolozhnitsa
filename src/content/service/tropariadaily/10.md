---
title: "Въ недѣ́лю, гла́съ д҃"
navigation:
  key: service-tropariadaily-10
  title: "Въ недѣ́лю, гла́съ д҃"
  parent: service-tropariadaily
  order: 10
type: "prayer"
---

# Въ недѣ́лю, гла́съ д҃.

## Тропа́рь:

<red>С</red>вѣ́тлꙋю воскрⷭ҇нїѧ про́повѣдь ѿ а҆́гг҃ла ѹ҆вѣ́дѣвшѧ гдⷭ҇ни ѹ҆ч҃ни̑цы, и҆ пра́дѣднее ѡ҆сꙋжде́нїе ѿве́ргшѧ, а҆пⷭ҇лѡмъ хва́лѧщѧсѧ глаго́лахꙋ: и҆спрове́ржесѧ сме́рть, воскр҃се хрⷭ҇то́съ бг҃ъ, да́рꙋѧй мі́рови ве́лїю млⷭ҇ть.

## Конда́къ:

<red>С</red>п҃съ и҆ и҆зба́витель мо́й, и҆з̾ гро́ба ꙗ҆́кѡ бг҃ъ воскр҃сѝ ѿ ѹ҆́зъ земнорѡ́дныѧ, и҆ врата̀ а҆́дѡва сокрꙋшѝ, и҆ ꙗ҆́кѡ влⷣка воскр҃се тридне́венъ.
