---
title: "Въ недѣ́лю, гла́съ є҃"
navigation:
  key: service-tropariadaily-11
  title: "Въ недѣ́лю, гла́съ є҃"
  parent: service-tropariadaily
  order: 11
type: "prayer"
---

# Въ недѣ́лю, гла́съ є҃.

## Тропа́рь:

<red>С</red>обезнача́льное сло́во ѻ҆ц҃ꙋ̀ и҆ дх҃ови, ѿ дв҃ы ро́ждшеесѧ на сп҃се́нїе на́ше, воспои́мъ вѣ́рнїи и҆ поклони́мсѧ: ꙗ҆́кѡ бл҃говолѝ пло́тїю взы́ти на крⷭ҇тъ, и҆ сме́рть претерпѣ́ти, и҆ воскр҃си́ти ѹ҆ме́ршыѧ сла́внымъ воскрⷭ҇нїемъ свои́мъ.

## Конда́къ:

<red>К</red>о а҆́дꙋ сп҃се мо́й соше́лъ є҆сѝ, и҆ врата̀ сокрꙋши́вый ꙗ҆́кѡ всеси́ленъ, ѹ҆ме́ршихъ ꙗ҆́кѡ созда́тель совоскр҃си́лъ є҆сѝ, и҆ сме́рти жа́ло сокрꙋши́лъ є҆сѝ, и҆ а҆да́мъ ѿ клѧ́твы и҆зба́вленъ бы́сть, чл҃вѣколю́бче. Тѣ́мже всѝ зове́мъ: сп҃сѝ на́съ гдⷭ҇и.
