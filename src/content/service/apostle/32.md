---
title: "Собо́рникъ двꙋна́десѧти мѣ́сѧцей, мѣ́сѧцъ і҆аннꙋа́рїй"
navigation:
  key: service-apostle-32
  title: "Собо́рникъ двꙋна́десѧти мѣ́сѧцей, мѣ́сѧцъ і҆аннꙋа́рїй"
  parent: service-apostle
  order: 32
type: "service"
---

# Собо́рникъ двꙋна́десѧти мѣ́сѧцей, мѣ́сѧцъ і҆аннꙋа́рїй.

а҃ <rubric class="inline">(є) Є҆́же по пло́ти ѡ҆брѣ́занїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀:</rubric> <red>И҆</red> па́мѧть и҆́же во ст҃ы́хъ ѻ҆ц҃а̀ на́шегѡ васі́лїа вели́кагѡ. <rubric class="inline">Прокі́менъ, гла́съ ѕ҃:</rubric> <red>С</red>пасѝ гдⷭ҇и лю́ди твоѧ̀, и҆ бл҃гословѝ достоѧ́нїе твоѐ. <rubric class="inline">Сті́хъ:</rubric> <red>К</red>ъ тебѣ̀ гдⷭ҇и воззовꙋ̀, бж҃е мо́й, да не премолчи́ши ѿ менѐ. <rubric class="inline">И҆ ст҃а́гѡ, гла́съ а҃:</rubric> <red>Ѹ҆</red>ста̀ моѧ̀ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ. <rubric class="inline">А҆пⷭ҇лъ къ колосса́ємъ, зача́ло сн҃д. И҆ ст҃а́гѡ, къ є҆вре́ємъ, зача́ло ти҃і. А҆ллилꙋ́їа, гла́съ и҃:</rubric> <red>П</red>асы́й і҆и҃лѧ вонмѝ, наставлѧ́ѧй ꙗ҆́кѡ ѻ҆вча̀ і҆ѡ́сифа. <rubric class="inline">Сті́хъ:</rubric> <red>Ѹ҆</red>ста̀ пра́веднагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ. <rubric class="inline">Прича́стный:</rubric> <red>Х</red>вали́те гдⷭ҇а съ небе́съ: <rubric class="inline">Дрꙋгі́й:</rubric> <red>В</red>ъ па́мѧть вѣ́чнꙋю бꙋ́детъ пра́ведникъ:

(зрѝ) <rubric class="inline">Сꙋббѡ́та пред̾ просвѣще́нїемъ. Прокі́менъ днѐ. А҆пⷭ҇лъ къ тїмоѳе́ю, зача́ло сп҃д.</rubric>

(зрѝ) <rubric class="inline">Недѣ́лѧ пред̾ просвѣще́нїемъ. Прокі́менъ, гла́съ ѕ҃:</rubric> <red>С</red>пасѝ гдⷭ҇и лю́ди твоѧ̀, и҆ бл҃гословѝ достоѧ́нїе твоѐ. <rubric class="inline">Сті́хъ:</rubric> <red>К</red>ъ тебѣ̀ гдⷭ҇и воззовꙋ̀, бж҃е мо́й, да не премолчи́ши ѿ менѐ. <rubric class="inline">А҆пⷭ҇лъ къ тїмоѳе́ю, зача́ло сч҃и. А҆ллилꙋ́їа, гла́съ и҃:</rubric> <red>Б</red>ж҃е, ѹ҆ще́дри ны̀ и҆ бл҃гослови́ ны, просвѣтѝ лицѐ твоѐ на ны̀, и҆ поми́лꙋй ны̀. <rubric class="inline">Прича́стный:</rubric> <red>Х</red>вали́те гдⷭ҇а съ небе́съ:

в҃ <rubric class="inline">(д) Предпра́зднство просвѣще́нїѧ:</rubric> <red>И҆</red> па́мѧть и҆́же во ст҃ы́хъ ѻ҆ц҃а̀ на́шегѡ сїльве́стра, па́пы ри́мскагѡ. <rubric class="inline">Прокі́менъ, гла́съ а҃:</rubric> <red>Ѹ҆</red>ста̀ моѧ̀ возглаго́лютъ премⷣрость, и҆ поꙋче́нїе се́рдца моегѡ̀ ра́зꙋмъ. <rubric class="inline">Сті́хъ:</rubric> <red>Ѹ҆</red>слы́шите сїѧ̑ всѝ ꙗ҆зы́цы, внꙋши́те всѝ живꙋ́щїи по вселе́ннѣй. <rubric class="inline">А҆пⷭ҇лъ ко є҆вре́ємъ, зача́ло ти҃і. А҆ллилꙋ́їа, гла́съ в҃:</rubric> <red>Ѹ҆</red>ста̀ пра́веднагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ. <rubric class="inline">Сті́хъ:</rubric> <red>З</red>ако́нъ бг҃а є҆гѡ̀ въ се́рдцѣ є҆гѡ̀: <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

г҃ <rubric class="inline">(г) Предпра́зднство просвѣще́нїѧ:</rubric> <red>И҆</red> ст҃а́гѡ проро́ка малахі́и: <red>И҆</red> ст҃а́гѡ мꙋ́ченика горді́а. <rubric class="inline">Прокі́менъ, гла́съ з҃:</rubric> <red>В</red>озвесели́тсѧ пра́ведникъ ѡ҆ гдⷭ҇ѣ, и҆ ѹ҆пова́етъ на него̀: <rubric class="inline">Сті́хъ:</rubric> <red>Ѹ҆</red>слы́ши бж҃е гла́съ мо́й, внегда̀ моли́ти ми сѧ къ тебѣ̀. <rubric class="inline">А҆пⷭ҇лъ къ тїмоѳе́ю, зача́ло сч҃в. А҆ллилꙋ́їа, гла́съ д҃:</rubric> <red>П</red>ра́ведникъ ꙗ҆́кѡ фі́нїѯъ процвѣте́тъ, ꙗ҆́кѡ ке́дръ и҆́же въ лїва́нѣ ѹ҆мно́житсѧ. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

д҃ <rubric class="inline">(в) Предпра́зднство просвѣще́нїѧ:</rubric> <red>И҆</red> собо́ръ ст҃ы́хъ седми́десѧти а҆пⷭ҇лъ: <red>И҆</red> преподо́бнагѡ ѻ҆ц҃а̀ на́шегѡ ѳеокті́ста и҆гꙋ́мена, и҆́же въ кꙋкꙋ́мѣ сїкелі́йстѣмъ. <rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <rubric class="inline">Сті́хъ:</rubric> <red>Н</red>ебеса̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь. <rubric class="inline">А҆пⷭ҇лъ къ ри́млѧнѡмъ, зача́ло ч҃ѕ. А҆ллилꙋ́їа, гла́съ а҃:</rubric> <red>И҆</red>сповѣ́дѧтъ небеса̀ чꙋдеса̀ твоѧ̀ гдⷭ҇и, и҆́бо и҆́стинꙋ твою̀ въ це́ркви ст҃ы́хъ. <rubric class="inline">Сті́хъ:</rubric> <red>Б</red>г҃ъ прославлѧ́емь въ совѣ́тѣ ст҃ы́хъ: <rubric class="inline">Прича́стный:</rubric> <red>В</red>о всю̀ зе́млю:

є҃ <rubric class="inline">(а) Предпра́зднство просвѣще́нїѧ:</rubric> <red>И҆</red> ст҃ы́хъ мч҃нкъ, ѳеопе́мпта и҆ ѳеѡ́ны: <red>И҆</red> преподо́бныѧ сѷгклитїкі́и.

<rubric>Въ на́вечерїи просвѣще́нїѧ:</rubric>

<rubric>На а҃-мъ часѣ̀, а҆пⷭ҇лъ въ дѣѧ́нїихъ, зача́ло л҃г.</rubric>

<rubric>На г҃-мъ часѣ̀, а҆пⷭ҇лъ въ дѣѧ́нїихъ, зача́ло м҃в.</rubric>

<rubric>На ѕ҃-мъ часѣ̀, а҆пⷭ҇лъ къ ри́млѧнѡмъ, зача́ло ч҃а.</rubric>

<rubric>На ѳ҃-мъ часѣ̀, а҆пⷭ҇лъ къ ті́тꙋ, зача́ло т҃в.</rubric>

<rubric class="inline">На лїтꙋргі́и прокі́менъ, гла́съ г҃:</rubric> <red>Г</red>дⷭ҇ь просвѣще́нїе моѐ и҆ сп҃си́тель мо́й, когѡ̀ ѹ҆бою́сѧ; <rubric class="inline">Сті́хъ:</rubric> <red>Г</red>дⷭ҇ь защи́титель живота̀ моегѡ̀, ѿ когѡ̀ ѹ҆страшꙋ́сѧ; <rubric class="inline">А҆пⷭ҇лъ къ корі́нѳѧнѡмъ, зача́ло рм҃г. А҆́ще ли нѣ́сть по́стъ, начина́емъ є҆го̀ ѿ полꙋ̀. А҆ллилꙋ́їа, гла́съ ѕ҃:</rubric> <red>Ѿ</red>ры́гнꙋ се́рдце моѐ сло́во бла́го, глаго́лю а҆́зъ дѣла̀ моѧ̀ цр҃е́ви. <rubric class="inline">Сті́хъ:</rubric> <red>К</red>расе́нъ добро́тою па́че сынѡ́въ человѣ́ческихъ. <rubric class="inline">Прича́стный:</rubric> <red>Х</red>вали́те гдⷭ҇а съ небе́съ: <rubric class="inline">На ѡ҆свѧще́нїе воды̀, прокі́менъ, и҆ сті́хъ то́йжде. А҆пⷭ҇лъ къ корі́нѳѧнѡмъ, зача́ло рм҃г, ѿ полꙋ̀. А҆ллилꙋ́їа, гла́съ д҃:</rubric> <red>Г</red>ла́съ гдⷭ҇нь на вода́хъ: бг҃ъ сла́вы возгремѣ̀, гдⷭ҇ь на вода́хъ мно́гихъ.

ѕ҃ <rubric class="inline">(з) Ст҃о́е бг҃оѧвле́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀. На лїтꙋргі́и: А҆нтїфѡ́нъ а҃, ѱало́мъ рг҃і, гла́съ а҃. Сті́хъ а҃:</rubric> <red>В</red>о и҆схо́дѣ і҆и҃левѣ ѿ є҆гѵ́пта, до́мꙋ і҆а́кѡвлѧ и҆з̾ люде́й ва̑рваръ. <red>М</red>л҃твами бцⷣы сп҃се, спасѝ на́съ. <rubric class="inline">И҆ дрꙋгі́й ли́къ, сті́хъ в҃:</rubric> <red>Б</red>ы́сть і҆ꙋде́а ст҃ы́нѧ є҆гѡ̀, і҆и҃ль ѻ҆́бласть є҆гѡ̀. <red>М</red>л҃твами бцⷣы сп҃се, спасѝ на́съ. <rubric class="inline">Сті́хъ г҃:</rubric> <red>М</red>о́ре ви́дѣ и҆ побѣжѐ, і҆ѻрда́нъ возврати́сѧ вспѧ́ть. <red>М</red>л҃твами бцⷣы сп҃се, спасѝ на́съ. <rubric class="inline">Сті́хъ д҃: </rubric>Что́ ти є҆́сть мо́ре, ꙗ҆́кѡ побѣ́гло є҆сѝ; и҆ тебѣ̀ і҆ѻрда́не, ꙗ҆́кѡ возврати́лсѧ є҆сѝ вспѧ́ть; <red>М</red>л҃твами бцⷣы сп҃се, спасѝ на́съ. <rubric class="inline">Сла́ва, и҆ ны́нѣ:</rubric> <red>М</red>л҃твами бцⷣы сп҃се, спасѝ на́съ. <rubric class="inline">А҆нтїфѡ́нъ в҃, ѱало́мъ рд҃і, гла́съ в҃. Сті́хъ а҃:</rubric> <red>В</red>озлюби́хъ, ꙗ҆́кѡ ѹ҆слы́шитъ гдⷭ҇ь гла́съ моле́нїѧ моегѡ̀. <red>С</red>п҃си́ ны сн҃е бж҃їй, во і҆ѻрда́нѣ крести́выйсѧ, пою́щыѧ тѝ: А҆ллилꙋ́їа. <rubric class="inline">Сті́хъ в҃:</rubric> <red>Ꙗ҆́</red>кѡ приклонѝ ѹ҆́хо своѐ мнѣ̀, и҆ во днѝ моѧ̀ призовꙋ̀. <red>С</red>паси́ ны сн҃е бж҃їй: <rubric class="inline">Сті́хъ г҃:</rubric> <red>Ѡ҆</red>б̾ѧ́ша мѧ̀ болѣ̑зни смє́ртныѧ, бѣды̀ а҆́довы ѡ҆брѣто́ша мѧ̀: ско́рбь и҆ болѣ́знь ѡ҆брѣто́хъ, и҆ и҆́мѧ гдⷭ҇не призва́хъ. <red>С</red>п҃си́ ны сн҃е бж҃їй: <rubric class="inline">Сті́хъ д҃:</rubric> <red>М</red>и́лостивъ гдⷭ҇ь и҆ пра́веденъ, и҆ бг҃ъ на́шъ ми́лꙋетъ. <red>С</red>паси́ ны сн҃е бж҃їй: <red>С</red>ла́ва, и҆ ны́нѣ: <red>Є҆</red>диноро́дный сн҃е и҆ сло́ве бж҃їй: <rubric class="inline">А҆нтїфѡ́нъ г҃, ѱало́мъ рз҃і, гла́съ а҃. Сті́хъ а҃:</rubric> <red>И҆</red>сповѣ́дайтесѧ гдⷭ҇ви, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀. <rubric class="inline">Тропа́рь:</rubric> <red>В</red>о і҆ѻрда́нѣ креща́ющꙋсѧ тебѣ̀ гдⷭ҇и, трⷪ҇ческое ꙗ҆ви́сѧ поклоне́нїе, роди́телевъ бо гла́съ свидѣ́тельствоваше тебѣ̀, возлю́бленнаго тѧ̀ сн҃а и҆менꙋ́ѧ: и҆ дх҃ъ въ ви́дѣ голꙋби́нѣ, и҆звѣ́ствоваше словесѐ ѹ҆твержде́нїе. Ꙗ҆вле́йсѧ хрⷭ҇тѐ бж҃е, и҆ мі́ръ просвѣще́й, сла́ва тебѣ̀. <rubric class="inline">Сті́хъ в҃:</rubric> <red>Д</red>а рече́тъ ѹ҆́бѡ до́мъ і҆и҃левъ, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀. <red>В</red>о і҆ѻрда́нѣ креща́ющꙋсѧ тебѣ̀ гдⷭ҇и: <rubric class="inline">Сті́хъ г҃:</rubric> <red>Д</red>а рече́тъ ѹ҆́бѡ до́мъ а҆арѡ́нь, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀. <red>В</red>о і҆ѻрда́нѣ креща́ющꙋсѧ тебѣ̀ гдⷭ҇и: <rubric class="inline">Сті́хъ д҃:</rubric> <red>Д</red>а рекꙋ́тъ ѹ҆́бѡ всѝ боѧ́щїисѧ гдⷭ҇а, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀. <red>В</red>о і҆ѻрда́нѣ креща́ющꙋсѧ тебѣ̀ гдⷭ҇и: <rubric class="inline">Вхо́дное:</rubric> <red>Б</red>лгⷭ҇ве́нъ грѧды́й во и҆́мѧ гдⷭ҇не, бл҃гослови́хомъ вы̀ и҆з̾ до́мꙋ гдⷭ҇нѧ, бг҃ъ гдⷭ҇ь и҆ ꙗ҆ви́сѧ на́мъ. <rubric class="inline">Тропа́рь:</rubric> <red>В</red>о і҆ѻрда́нѣ креща́ющꙋсѧ тебѣ̀ гдⷭ҇и: <red>С</red>ла́ва, и҆ ны́нѣ: <rubric class="inline">Конда́къ, гла́съ д҃:</rubric> <red>Ꙗ҆</red>ви́лсѧ є҆сѝ дне́сь вселе́ннѣй, и҆ свѣ́тъ тво́й гдⷭ҇и зна́менасѧ на на́съ, въ ра́зꙋмѣ пою́щихъ тѧ̀: прише́лъ є҆сѝ и҆ ꙗ҆ви́лсѧ є҆сѝ свѣ́тъ непристꙋ́пный. <rubric class="inline">Вмѣ́стѡ же трист҃а́гѡ:</rubric> <red>Є҆</red>ли́цы во хрⷭ҇та̀ крести́стесѧ, во хрⷭ҇та̀ ѡ҆блеко́стесѧ. А҆ллилꙋ́їа. <rubric class="inline">Прокі́менъ, гла́съ д҃:</rubric> <red>Б</red>л҃гослове́нъ грѧды́й во и҆́мѧ гдⷭ҇не, бг҃ъ гдⷭ҇ь и҆ ꙗ҆ви́сѧ на́мъ. <rubric class="inline">Сті́хъ:</rubric> <red>И҆</red>сповѣ́дайтесѧ гдⷭ҇ви, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀. <rubric class="inline">А҆пⷭ҇лъ къ ті́тꙋ, зача́ло т҃в. А҆ллилꙋ́їа, гла́съ д҃:</rubric> <red>П</red>ринеси́те гдⷭ҇ви сы́нове бж҃їи, принеси́те гдⷭ҇ви сы́ны ѻ҆́вни. <rubric class="inline">Сті́хъ:</rubric> <red>Г</red>ла́съ гдⷭ҇нь на вода́хъ, бг҃ъ сла́вы возгремѣ̀, гдⷭ҇ь на вода́хъ мно́гихъ. <rubric class="inline">Прича́стный:</rubric> <red>Ꙗ҆</red>ви́сѧ бл҃года́ть бж҃їѧ спаси́тельнаѧ всѣ́мъ человѣ́кѡмъ. А҆ллилꙋ́їа. <rubric class="inline">Въ то́йже де́нь ве́чера, прокі́менъ вели́кїй, гла́съ з҃:</rubric> <red>Б</red>г҃ъ на́шъ на нб҃сѝ и҆ на землѝ, всѧ̀ є҆ли̑ка восхотѣ̀ сотворѝ. <rubric class="inline">Сті́хъ:</rubric> <red>В</red>ъ и҆схо́дѣ і҆и҃левѣ ѿ є҆гѵ́пта, до́мꙋ і҆а́кѡвлѧ и҆з̾ люде́й ва̑рваръ. <rubric class="inline">Сті́хъ:</rubric> <red>М</red>о́ре ви́дѣ и҆ побѣжѐ, і҆ѻрда́нъ возврати́сѧ вспѧ́ть. <rubric class="inline">Сті́хъ:</rubric> <red>Ч</red>то́ ти є҆́сть мо́ре, ꙗ҆́кѡ побѣ́гло є҆сѝ; и҆ тебѣ̀ і҆ѻрда́не, ꙗ҆́кѡ возврати́лсѧ є҆сѝ вспѧ́ть; <rubric class="inline">И҆ па́ки:</rubric> <red>Б</red>г҃ъ на́шъ на небесѝ и҆ на землѝ:

з҃ <rubric class="inline">(ѕ)</rubric> <red>С</red>обо́ръ ст҃а́гѡ сла́внагѡ проро́ка предте́чи и҆ крⷭ҇ти́телѧ гдⷭ҇нѧ і҆ѡа́нна. <rubric class="inline">Вхо́дное:</rubric> <red>С</red>паси́ ны сн҃е бж҃їй во і҆ѻрда́нѣ крести́выйсѧ пою́щыѧ тѝ: А҆ллилꙋ́їа. <rubric class="inline">Си́це пое́мъ и҆ до ѿда́нїѧ. Прокі́менъ, гла́съ з҃:</rubric> <red>В</red>озвесели́тсѧ пра́ведникъ ѡ҆ гдⷭ҇ѣ, и҆ ѹ҆пова́етъ на него̀. <rubric class="inline">Сті́хъ:</rubric> <red>Ѹ҆</red>слы́ши бж҃е гла́съ мо́й, внегда̀ моли́ти ми сѧ тебѣ̀. <rubric class="inline">А҆пⷭ҇лъ въ дѣѧ́нїихъ, зача́ло м҃в. А҆ллилꙋ́їа, гла́съ є҃:</rubric> <red>С</red>вѣ́тъ возсїѧ̀ пра́ведникꙋ, и҆ пра̑вымъ се́рдцемъ весе́лїе. <rubric class="inline">Сті́хъ:</rubric> <red>В</red>есели́тесѧ пра́ведникꙋ, ѡ҆ гдⷭ҇ѣ, и҆ и҆сповѣ́дайте па́мѧть ст҃ы́ни є҆гѡ̀. <rubric class="inline">Прича́стенъ:</rubric> <red>Ꙗ҆</red>ви́сѧ бл҃года́ть бж҃їѧ: <rubric class="inline">Дрꙋгі́й:</rubric> <red>В</red>ъ па́мѧть вѣ́чнꙋю:

(зрѝ) <rubric class="inline">Сꙋббѡ́та по просвѣще́нїи. Прокі́менъ, а҆ллилꙋ́їа, и҆ прича́стенъ пра́здникꙋ. А҆пⷭ҇лъ ко є҆фесе́ємъ, зача́ло сл҃г.</rubric>

(зрѝ) <rubric class="inline">Недѣ́лѧ по просвѣще́нїи. Прокі́менъ, гла́съ а҃:</rubric> <red>Б</red>ꙋ́ди гдⷭ҇и, ми́лость твоѧ̀ на на́съ, ꙗ҆́коже ѹ҆пова́хомъ на тѧ̀. <rubric class="inline">Сті́хъ:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ, пра̑вымъ подоба́етъ похвала̀. <rubric class="inline">А҆пⷭ҇лъ ко є҆фесе́ємъ, зача́ло ск҃д ѿ полꙋ̀. А҆ллилꙋ́їа, гла́съ є҃:</rubric> <red>М</red>лⷭ҇ти твоѧ̀ гдⷭ҇и, во вѣ́къ воспою̀, въ ро́дъ и҆ ро́дъ возвѣщꙋ̀ и҆́стинꙋ твою̀ ѹ҆сты̀ мои́ми. <rubric class="inline">Сті́хъ:</rubric> <red>З</red>анѐ ре́хъ є҆сѝ: въ вѣ́къ млⷭ҇ть сози́ждетсѧ, на нб҃сѣ́хъ ѹ҆гото́витсѧ и҆́стина твоѧ̀. <rubric class="inline">Прича́стный:</rubric> <red>Ꙗ҆</red>ви́сѧ благода́ть бж҃їѧ: <rubric class="inline">Дрꙋгі́й:</rubric> <red>Х</red>вали́те гдⷭ҇а съ нб҃съ:

и҃ <rubric class="inline">(є)</rubric> <red>П</red>реподо́бнагѡ ѻ҆ц҃а̀ на́шегѡ геѡ́ргїа хозеві́та: <red>И҆</red> прпⷣбныѧ ма́тере на́шеѧ домні́ки: <red>И҆</red> є҆мїлїа́на и҆сповѣ́дника.

ѳ҃ <rubric class="inline">(д)</rubric> <red>С</red>т҃а́гѡ мꙋ́ченика полѷе́ѵкта. <red>И҆</red> и҆́же во ст҃ы́хъ ѻ҆ц҃а̀ на́шегѡ фїлі́ппа, митрополі́та моско́вскагѡ и҆ всеѧ̀ рѡссі́и чꙋдотво́рца. <rubric class="inline">Прокі́менъ, гла́съ а҃:</rubric> <red>Ѹ҆</red>ста̀ моѧ̀ возглаго́лютъ премⷣрость, и҆ поꙋче́нїе се́рдца моегѡ̀ ра́зꙋмъ. <rubric class="inline">Сті́хъ:</rubric> <red>Ѹ҆</red>слы́шите сїѧ̑ всѝ ꙗ҆зы́цы, внꙋши́те всѝ живꙋ́щїи по вселе́ннѣй. <rubric class="inline">А҆пⷭ҇лъ ко є҆вре́ємъ, зача́ло тл҃є. А҆ллилꙋ́їа, гла́съ в҃:</rubric> <red>Ѹ҆</red>ста̀ пра́веднагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ. <rubric class="inline">Сті́хъ:</rubric> <red>З</red>ако́нъ бг҃а є҆гѡ̀ въ се́рдцѣ є҆гѡ̀: <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

і҃ <rubric class="inline">(г)</rubric> <red>И҆́</red>же во ст҃ы́хъ ѻ҆ц҃а̀ на́шегѡ григо́рїа, є҆пⷭ҇кпа нѷссі́йскагѡ: <red>И҆</red> преподо́бнагѡ дометїа́на, є҆пⷭ҇кпа мелїті́йскагѡ: <red>И҆</red> прпⷣбнагѡ маркїа́на, пресвѵ́тера и҆ і҆коно́ма вели́кїѧ цр҃кве: <red>П</red>реподо́бнагѡ ѻ҆ц҃а̀ на́шегѡ па́ѵла ѡ҆бно́рскагѡ. <rubric class="inline">Прокі́менъ, григо́рїю, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇еви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ къ корі́нѳѧнѡмъ, зача́ло рн҃а. А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ. <rubric class="inline">Сті́хъ:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Прича́стный:</rubric> <red>В</red>ъ па́мѧть вѣ́чнꙋю: <rubric class="inline">Прокі́менъ преподо́бномꙋ па́ѵлꙋ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀: <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

а҃і <rubric class="inline">(в)</rubric> <red>П</red>рпⷣбнагѡ и҆ бг҃оно́снагѡ ѻ҆ц҃а̀ на́шегѡ ѳеодо́сїа, ѻ҆бщежи́тїи нача́льника: <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть прпⷣбныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ къ корі́нѳѧнѡмъ, зача́ло рѻ҃ѕ. А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю: <red>И҆</red> прпⷣбнагѡ ѻ҆ц҃а̀ на́шегѡ мїхаи́ла кло́пскагѡ, новогоро́дскагѡ чꙋдотво́рца. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть прпⷣбныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ къ корі́нѳѧнѡмъ, зача́ло рл҃а. А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

в҃і <rubric class="inline">(а)</rubric> <red>С</red>т҃ы́ѧ мꙋ́ченицы татїа́ны. <red>И҆</red> и҆́же во ст҃ы́хъ ѻ҆ц҃а̀ на́шегѡ са́ввы, а҆рхїепі́скопа се́рбскагѡ. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇еви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ ко є҆вре́ємъ, зача́ло ти҃і. А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ. <rubric class="inline">Сті́хъ:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

г҃і <rubric class="inline">(з)</rubric> <red>С</red>т҃ы́хъ мꙋ́чєникъ, є҆рмѵ́ла и҆ стратоні́ка.

д҃і <rubric class="inline">(ѕ)</rubric> <red>П</red>реподо́бныхъ ѻ҆ц҃ъ на́шихъ, въ сїна́и и҆ раі́ѳѣ и҆збїе́нныхъ. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть прпⷣбныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ къ ри́млѧнѡмъ, зача́ло ч҃ѳ. А҆ллилꙋ́їа, гла́съ д҃:</rubric> <red>В</red>оззва́ша пра́веднїи, и҆ гдⷭ҇ь ѹ҆слы́ша и҆̀хъ: <rubric class="inline">Прича́стный:</rubric> <red>Р</red>а́дꙋйтесѧ: <red>И҆</red> па́мѧть преставле́нїѧ ст҃ы́ѧ равноапⷭ҇льныѧ ні́ны: <rubric class="inline">Въ сі́й де́нь ѿдае́тсѧ пра́здникъ бг҃оѧвле́нїѧ.</rubric>

є҃і <rubric class="inline">(є)</rubric> <red>П</red>рпⷣбныхъ ѻ҆ц҃ъ на́шихъ, па́ѵла ѳиве́йскагѡ и҆ і҆ѡа́нна кꙋ́щника. <rubric class="inline">Прокі́менъ, гла́съ и҃:</rubric> <red>В</red>осхва́лѧтсѧ преподо́бнїи во сла́вѣ, и҆ возра́дꙋютсѧ на ло́жахъ свои́хъ. <rubric class="inline">Сті́хъ:</rubric> <red>В</red>оспо́йте гдⷭ҇ви пѣ́снь но́вꙋ: <rubric class="inline">А҆пⷭ҇лъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

ѕ҃і <rubric class="inline">(д)</rubric> <red>П</red>оклоне́нїе честны́хъ вери́гъ ст҃а́гѡ всехва́льнагѡ а҆пⷭ҇ла петра̀. <rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю: <rubric class="inline">А҆пⷭ҇лъ въ дѣѧ́нїихъ, зача́ло к҃ѳ. А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̀ гдⷭ҇и. <rubric class="inline">Прича́стный:</rubric> <red>В</red>о всю̀ зе́млю:

з҃і <rubric class="inline">(г)</rubric> <red>П</red>реподо́бнагѡ и҆ бг҃оно́снагѡ ѻ҆ц҃а̀ на́шегѡ а҆нтѡ́нїа вели́кагѡ. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ: <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ: <rubric class="inline">А҆пⷭ҇лъ ко є҆вре́ємъ, зача́ло тл҃є. А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

и҃і <rubric class="inline">(в)</rubric> <red>И҆̀</red>же во ст҃ы́хъ ѻ҆ц҃ъ на́шихъ а҆рхїепⷭ҇кпѡвъ а҆леѯандрі́йскихъ, а҆ѳана́сїа вели́кагѡ и҆ кѷрі́лла. <rubric class="inline">Прокі́менъ, гла́съ и҃:</rubric> <red>В</red>осхва́лѧтсѧ прпⷣбнїи во сла́вѣ, и҆ возра́дꙋютсѧ на ло́жахъ свои́хъ. <rubric class="inline">Сті́хъ:</rubric> <red>В</red>оспо́йте гдⷭ҇ви пѣ́снь но́вꙋ, хвале́нїе є҆гѡ̀ въ цр҃кви преподо́бныхъ. <rubric class="inline">А҆пⷭ҇лъ ко є҆вре́ємъ, зача́ло тл҃д. А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ прпⷣбнїи твоѝ возра́дꙋютсѧ. <rubric class="inline">Прича́стный:</rubric> <red>Р</red>а́дꙋйтесѧ пра́веднїи ѡ҆ гдⷭ҇ѣ:

ѳ҃і <rubric class="inline">(а)</rubric> <red>П</red>реподо́бнагѡ ѻ҆ц҃а̀ на́шегѡ мака́рїа є҆гѵ́птѧнина. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ: <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ: <rubric class="inline">А҆пⷭ҇лъ ко є҆вре́ємъ, зача́ло тл҃є. А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю: <red>И҆</red> ѡ҆брѣ́тенїе чⷭ҇тны́хъ моще́й прпⷣбнагѡ са́ввы стороже́вскагѡ.

к҃ <rubric class="inline">(з)</rubric> <red>П</red>реподо́бнагѡ и҆ бг҃оно́снагѡ ѻ҆ц҃а̀ на́шегѡ є҆ѵѳѵ́мїа вели́кагѡ. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ: <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ: <rubric class="inline">А҆пⷭ҇лъ ко є҆вре́ємъ, зача́ло тл҃є. А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

к҃а <rubric class="inline">(ѕ)</rubric> <red>П</red>реподо́бнагѡ ѻ҆ц҃а̀ на́шегѡ маѯі́ма и҆сповѣ́дника: <red>И҆</red> ст҃а́гѡ мꙋ́ченика неофѵ́та: <red>И҆</red> ст҃ы́хъ мч҃нкѡвъ, є҆ѵге́нїа, кані́дїа, ѹ҆алерїа́на и҆ а҆кѵ́лы. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇еви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ ко є҆вре́ємъ, зача́ло т҃л. А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ. <rubric class="inline">Сті́хъ:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а: <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

к҃в <rubric class="inline">(є)</rubric> <red>С</red>т҃а́гѡ а҆пⷭ҇ла тїмоѳе́а: <red>И҆</red> ст҃а́гѡ прпⷣбномч҃нка а҆наста́сїа пе́рсскагѡ. <rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь. <rubric class="inline">А҆пⷭ҇лъ къ тїмоѳе́ю, зача́ло с҃ч, ѿ полꙋ̀. А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̀ гдⷭ҇и. <rubric class="inline">Сті́хъ:</rubric> <red>Б</red>г҃ъ прославлѧ́емь въ совѣ́тѣ ст҃ы́хъ. <rubric class="inline">Прича́стный:</rubric> <red>В</red>о всю̀ зе́млю и҆зы́де вѣща́нїе и҆́хъ.

к҃г <rubric class="inline">(д)</rubric> <red>С</red>т҃а́гѡ сщ҃енномч҃нка кли́мента, є҆пⷭ҇кпа а҆гкѵ́рскагѡ: <red>И҆</red> ст҃а́гѡ мꙋ́ченика а҆гаѳагге́ла. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть прпⷣбныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <rubric class="inline">А҆по́столъ къ є҆вре́ємъ, зача́ло тл҃д. А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ. <rubric class="inline">Сті́хъ:</rubric> <red>Б</red>лаже́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

к҃д <rubric class="inline">(г)</rubric> <red>П</red>реподо́бныѧ ма́тере на́шеѧ ѯе́нїи ри́млѧныни.

к҃є <rubric class="inline">(в)</rubric> <red>И҆́</red>же во ст҃ы́хъ ѻ҆ц҃а̀ на́шегѡ григо́рїа бг҃осло́ва, а҆рхїепⷭ҇кпа кѡнстанті́нѧ гра́да. <rubric class="inline">Прокі́менъ, гла́съ а҃:</rubric> <red>Ѹ҆</red>ста̀ моѧ̀ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ. <rubric class="inline">Сті́хъ:</rubric> <red>Ѹ҆</red>слы́шите сїѧ̑ всѝ ꙗ҆зы́цы: <rubric class="inline">А҆пⷭ҇лъ къ корі́нѳѧнѡмъ, зача́ло рн҃а. А҆ллилꙋ́їа, гла́съ в҃:</rubric> <red>В</red>немли́те лю́дїе моѝ зако́нꙋ моемꙋ̀, приклони́те ѹ҆́хо ва́ше во глаго́лы ѹ҆́стъ мои́хъ. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

к҃ѕ <rubric class="inline">(а)</rubric> <red>П</red>реподо́бнагѡ ѻ҆ц҃а̀ на́шегѡ ѯенофѡ́нта, и҆ дрꙋжи́ны є҆гѡ̀.

к҃з <rubric class="inline">(з)</rubric> <red>П</red>ренесе́нїе честны́хъ моще́й, во ст҃ы́хъ ѻ҆ц҃а̀ на́шегѡ і҆ѡа́нна златоꙋ́стагѡ, патрїа́рха цр҃ѧ̀ гра́да. <rubric class="inline">Прокі́менъ, гла́са а҃:</rubric> <red>Ѹ҆</red>ста̀ моѧ̀ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ. <rubric class="inline">Сті́хъ:</rubric> <red>Ѹ҆</red>слы́шите сїѧ̑ всѝ ꙗ҆зы́цы, внꙋши́те всѝ живꙋ́щїи по вселе́ннѣй. <rubric class="inline">А҆пⷭ҇лъ ко є҆вре́ємъ, зача́ло ти҃і. А҆ллилꙋ́їа, гла́съ в҃:</rubric> <red>Ѹ҆</red>ста̀ првⷣнагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ. <rubric class="inline">Сті́хъ:</rubric> <red>З</red>ако́нъ бг҃а є҆гѡ̀ въ се́рдцѣ є҆гѡ̀, и҆ не за́пнꙋтсѧ стѡпы̀ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю бꙋ́детъ пра́ведникъ:

к҃и <rubric class="inline">(ѕ)</rubric> <red>П</red>реподо́бнагѡ ѻ҆ц҃а̀ на́шегѡ є҆фре́ма сѵ́рина: <rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю: <rubric class="inline">А҆пⷭ҇лъ къ гала́тѡмъ, зача́ло сг҃і. А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̀ гдⷭ҇и. <rubric class="inline">Прича́стный:</rubric> <red>В</red>о всю̀ зе́млю: <red>В</red>ъ то́йже де́нь па́мѧть прпⷣбнагѡ ѻ҆ц҃а̀ на́шегѡ ѳеодо́сїа, то́темскагѡ спасосꙋмо́рина монастырѧ̀ нача́льника и҆ ѡ҆снова́телѧ, новоѧвле́ннагѡ чꙋдотво́рца. <rubric class="inline">А҆пⷭ҇лъ, зача́ло сг҃і.</rubric>

к҃ѳ <rubric class="inline">(є)</rubric> <red>П</red>ренесе́нїе моще́й ст҃а́гѡ сщ҃енномч҃нка і҆гна́тїа бг҃оно́сца. <rubric class="inline">Прокі́менъ, гла́съ з҃:</rubric> <red>В</red>озвесели́тсѧ првⷣникъ ѡ҆ гдⷭ҇ѣ, и҆ ѹ҆пова́етъ на него̀. <rubric class="inline">Сті́хъ:</rubric> <red>Ѹ҆</red>слы́ши бж҃е, гла́съ мо́й, внегда̀ моли́ти ми сѧ къ тебѣ̀. <rubric class="inline">А҆пⷭ҇лъ ко є҆вре́ємъ, зача́ло та҃і. А҆ллилꙋ́їа, гла́съ д҃:</rubric> <red>П</red>рвⷣникъ ꙗ҆́кѡ фі́нїѯъ процвѣте́тъ, ꙗ҆́кѡ ке́дръ и҆́же въ лїва́нѣ ѹ҆мно́житсѧ. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

л҃ <rubric class="inline">(д)</rubric> <red>С</red>т҃а́гѡ сщ҃енномꙋ́ченика і҆пполѵ́та, па́пы ри́мскагѡ. <red>И҆</red> и҆̀же во ст҃ы́хъ ѻ҆ц҃ъ на́шихъ трїе́хъ ст҃и́телей, васі́лїа вели́кагѡ, григо́рїа бг҃осло́ва и҆ і҆ѡа́нна златоꙋ́стагѡ. <rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь. <rubric class="inline">А҆пⷭ҇лъ ко є҆вре́ємъ, зача́ло тл҃д. А҆ллилꙋ́їа, гла́съ д҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̀ гдⷭ҇и. <rubric class="inline">Прича́стный:</rubric> <red>Р</red>а́дꙋйтесѧ:

л҃а <rubric class="inline">(г)</rubric> <red>С</red>т҃ы́хъ чꙋдотво́рцєвъ и҆ безсре́бренникѡвъ, кѵ́ра и҆ і҆ѡа́нна: <rubric class="inline">Прокі́менъ, гла́съ д҃:</rubric> <red>С</red>т҃ы̑мъ, и҆̀же сꙋ́ть на землѝ є҆гѡ̀, ѹ҆дивѝ гдⷭ҇ь всѧ̑ хотѣ̑нїѧ своѧ̀ въ ни́хъ. <rubric class="inline">Сті́хъ:</rubric> <red>П</red>редзрѣ́хъ гдⷭ҇а предо мно́ю вы́нꙋ, ꙗ҆́кѡ ѡ҆деснꙋ́ю менѐ є҆́сть, да не подви́жꙋсѧ. <rubric class="inline">А҆пⷭ҇лъ къ корі́нѳѧнѡмъ, зача́ло рн҃г. А҆ллилꙋ́їа, гла́съ в҃:</rubric> <red>С</red>ѐ что̀ добро̀, и҆лѝ что̀ красно̀, но є҆́же жи́ти бра́тїи вкꙋ́пѣ. <rubric class="inline">Прича́стный:</rubric> <red>Р</red>а́дꙋйтесѧ: <red>И҆</red> па́мѧть и҆́же во ст҃ы́хъ ѻ҆ц҃а̀ на́шегѡ нїки́ты є҆пⷭ҇кпа, новогоро́дскагѡ чꙋдотво́рца. <rubric class="inline">Слꙋ́жба ст҃и́телємъ ѻ҆́бща.</rubric>
