---
title: "Прокі́мени, а҆пⷭ҇ли, а҆ллилꙋїа́рє, и҆ прича́стни ѻ҆́бщи ст҃ы̑мъ, и҆̀мже є҆гда̀ твори́мъ слꙋ́жбꙋ"
navigation:
  key: service-apostle-42
  title: "Прокі́мени, а҆пⷭ҇ли, а҆ллилꙋїа́рє, и҆ прича́стни ѻ҆́бщи ст҃ы̑мъ, и҆̀мже є҆гда̀ твори́мъ слꙋ́жбꙋ"
  parent: service-apostle
  order: 42
type: "service"
---

# Прокі́мени, а҆пⷭ҇ли, а҆ллилꙋїа́рє, и҆ прича́стни ѻ҆́бщи ст҃ы̑мъ, и҆̀мже є҆гда̀ твори́мъ слꙋ́жбꙋ.

<rubric>Слꙋ́жба прест҃ѣ́й бцⷣѣ.</rubric>

<rubric class="inline">Прокі́менъ, гла́съ г҃. Пѣ́снь бцⷣы:</rubric> <red>В</red>ели́читъ дш҃а̀ моѧ̀ гдⷭ҇а, и҆ возра́довасѧ дх҃ъ мо́й ѡ҆ бз҃ѣ сп҃сѣ мое́мъ.

<rubric class="inline">Сті́хъ:</rubric> <red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ѹ҆блажа́тъ мѧ̀ всѝ ро́ди.

<rubric class="inline">Дрꙋгі́й прокі́менъ, гла́съ ѕ҃:</rubric> <red>П</red>омѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ.

<rubric class="inline">Сті́хъ:</rubric> <red>Ѿ</red>ры́гнꙋ се́рдце моѐ сло́во бла́го.

<rubric>А҆пⷭ҇лъ къ фїлїпписі́ємъ, зача́ло с҃м.</rubric>

<rubric>Дрꙋгі́й ко є҆вре́ємъ, зача́ло т҃к.</rubric>

<rubric class="inline">А҆ллилꙋ́їа, гла́съ и҃:</rubric> <red>С</red>лы́ши дщѝ и҆ ви́ждь, и҆ приклонѝ ѹ҆́хо твоѐ.

<rubric class="inline">Сті́хъ:</rubric> <red>Л</red>ицꙋ̀ твоемꙋ̀ помо́лѧтсѧ бога́тїи лю́дстїи.

<rubric class="inline">Прича́стный:</rubric> <red>Ч</red>а́шꙋ спасе́нїѧ прїимꙋ̀, и҆ и҆́мѧ гдⷭ҇не призовꙋ̀.



<rubric>Слꙋ́жба ст҃ы̑мъ нбⷭ҇нымъ безпло́тнымъ си́ламъ.</rubric>

<rubric class="inline">Прокі́менъ, гла́съ д҃:</rubric> <red>Т</red>ворѧ́й а҆́гг҃лы своѧ̀ дх҃и, и҆ слꙋгѝ своѧ̀ пла́мень ѻ҆́гненный.

<rubric class="inline">Сті́хъ:</rubric> <red>Б</red>лагословѝ дꙋшѐ моѧ̀ гдⷭ҇а, гдⷭ҇и бж҃е мо́й возвели́чилсѧ є҆сѝ ѕѣлѡ̀.

<rubric>А҆пⷭ҇лъ ко є҆вре́ємъ, зача́ло т҃є.</rubric>

<rubric class="inline">А҆ллилꙋ́їа, гла́съ є҃:</rubric> <red>Х</red>вали́те гдⷭ҇а всѝ а҆́гг҃ли є҆гѡ̀, хвали́те є҆го̀ всѧ̀ си́лы є҆гѡ̀.

<rubric class="inline">Сті́хъ:</rubric> <red>Ꙗ҆́</red>кѡ то́й речѐ, и҆ бы́ша: то́й повелѣ̀, и҆ созда́шасѧ.

<rubric class="inline">Прича́стный:</rubric> <red>Т</red>ворѧ́й а҆́гг҃лы своѧ̀ дх҃и, и҆ слꙋгѝ своѧ̀ пла́мень ѻ҆́гненный.



<rubric>Слꙋ́жба ст҃ы̑мъ а҆пⷭ҇лѡмъ ѻ҆́бща.</rubric>

<rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.

<rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.

<rubric>А҆пⷭ҇лъ къ корі́нѳѧнѡмъ, зача́ло рл҃а.</rubric>

<rubric class="inline">А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̀ гдⷭ҇и, и҆́бо и҆́стинꙋ твою̀ въ цр҃кви ст҃ы́хъ.

<rubric class="inline">Сті́хъ:</rubric> <red>Б</red>г҃ъ прославлѧ́емь въ совѣ́тѣ ст҃ы́хъ.

<rubric class="inline">Прича́стный:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.



<rubric>Слꙋ́жба ст҃ы̑мъ проро́кѡмъ ѻ҆́бща.</rubric>

<rubric class="inline">Прокі́менъ, гла́съ д҃:</rubric> <red>Т</red>ы̀ і҆ере́й во вѣ́къ по чи́нꙋ мелхїседе́ковꙋ.

<rubric class="inline">Сті́хъ:</rubric> <red>Р</red>ечѐ гдⷭ҇ь гдⷭ҇ви моемꙋ̀: сѣдѝ ѡ҆деснꙋ́ю менѐ, до́ндеже положꙋ̀ врагѝ твоѧ̀ подно́жїе но́гъ твои́хъ.

<rubric>А҆пⷭ҇лъ къ корі́нѳѧнѡмъ, зача́ло рн҃ѕ.</rubric>

<rubric>Дрꙋгі́й ко є҆вре́ємъ, зача́ло тд҃і.</rubric>

<rubric>Тре́тїй ѿ собо́рнагѡ посла́нїѧ і҆а́кѡвлѧ, зача́ло н҃з.</rubric>

<rubric class="inline">А҆ллилꙋ́їа, гла́съ є҃:</rubric> <red>М</red>ѡѷсе́й и҆ а҆арѡ́нъ во і҆ере́ехъ є҆гѡ̀, и҆ самꙋ́илъ въ призыва́ющихъ и҆́мѧ є҆гѡ̀.

<rubric class="inline">Сті́хъ:</rubric> <red>С</red>вѣ́тъ возсїѧ̀ пра́ведникꙋ, и҆ пра̑вымъ срⷣцемъ весе́лїе.

<rubric class="inline">Прича́стный:</rubric> <red>В</red>ъ па́мѧть вѣ́чнꙋю бꙋ́детъ пра́ведникъ:



<rubric>Слꙋ́жба ст҃и́телю є҆ди́номꙋ.</rubric>

<rubric class="inline">Прокі́менъ, гла́съ а҃:</rubric> <red>Ѹ҆</red>ста̀ моѧ̀ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ.

<rubric class="inline">Сті́хъ:</rubric> <red>Ѹ҆</red>слы́шите сїѧ̑ всѝ ꙗ҆зы́цы, внꙋши́те всѝ живꙋ́щїи по вселе́ннѣй.

<rubric>А҆пⷭ҇лъ ко є҆вре́ємъ, зача́ло ти҃і.</rubric>

<rubric class="inline">А҆ллилꙋ́їа, гла́съ в҃:</rubric> <red>Ѹ҆</red>ста̀ пра́веднагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ.

<rubric class="inline">Сті́хъ:</rubric> <red>З</red>ако́нъ бг҃а є҆гѡ̀ въ се́рдцѣ є҆гѡ̀, и҆ не за́пнꙋтсѧ стѡпы̀ є҆гѡ̀.

<rubric class="inline">Прича́стный:</rubric> <red>В</red>ъ па́мѧть вѣ́чнꙋю бꙋ́детъ пра́ведникъ:



<rubric>Слꙋ́жба ст҃и́телей ѻ҆́бща.</rubric>

<rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀.

<rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми;

<rubric>А҆пⷭ҇лъ ко є҆вре́ємъ, зача́ло тл҃є.</rubric>

<rubric class="inline">А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ.

<rubric class="inline">Прича́стный:</rubric> <red>В</red>ъ па́мѧть вѣ́чнꙋю:



<rubric>Слꙋ́жба преподо́бныхъ, и҆ хрⷭ҇та̀ ра́ди ю҆ро́дивыхъ ѻ҆́бща.</rubric>

<rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀.

<rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми;

<rubric>А҆пⷭ҇лъ къ гала́тѡмъ, зача́ло сг҃і.</rubric>

<rubric class="inline">А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ, боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀.

<rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀.

<rubric class="inline">Прича́стный:</rubric> <red>В</red>ъ па́мѧть вѣ́чнꙋю:



<rubric>Слꙋ́жба мч҃нка.</rubric>

<rubric class="inline">Прокі́менъ, гла́съ з҃:</rubric> <red>В</red>озвесели́тсѧ пра́ведникъ ѡ҆ гдⷭ҇ѣ, и҆ ѹ҆пова́етъ на него̀.

<rubric class="inline">Сті́хъ:</rubric> <red>Ѹ҆</red>слы́ши бж҃е гла́съ мо́й, внегда̀ моли́ти ми сѧ къ тебѣ̀.

<rubric>А҆пⷭ҇лъ къ тїмоѳе́ю, зача́ло сч҃в.</rubric>

<rubric class="inline">А҆ллилꙋ́їа, гла́съ д҃:</rubric> <red>П</red>ра́ведникъ ꙗ҆́кѡ фі́нїѯъ процвѣте́тъ:

<rubric class="inline">Прича́стный:</rubric> <red>В</red>ъ па́мѧть вѣ́чнꙋю:



<rubric>Слꙋ́жба мꙋ́ченикѡвъ ѻ҆́бща.</rubric>

<rubric class="inline">Прокі́менъ, гла́съ д҃:</rubric> <red>С</red>т҃ы̑мъ, и҆̀же сꙋ́ть на землѝ є҆гѡ̀, ѹ҆дивѝ гдⷭ҇ь всѧ̀ хотѣ̑нїѧ своѧ̀ въ ни́хъ.

<rubric class="inline">Сті́хъ:</rubric> <red>П</red>редзрѣ́хъ гдⷭ҇а предо мно́ю вы́нꙋ, ꙗ҆́кѡ ѡ҆деснꙋ́ю менѐ є҆́сть, да не подви́жꙋсѧ.

<rubric>А҆пⷭ҇лъ къ ри́млѧнѡмъ, зача́ло ч҃ѳ:</rubric>

<rubric>И҆лѝ ко є҆вре́ємъ, зача́ло т҃л.</rubric>

<rubric class="inline">А҆ллилꙋ́їа, гла́съ д҃:</rubric> <red>В</red>оззва́ша пра́веднїи, и҆ гдⷭ҇ь ѹ҆слы́ша и҆̀хъ, и҆ ѿ всѣ́хъ скорбе́й и҆́хъ и҆зба́ви и҆̀хъ.

<rubric class="inline">Сті́хъ:</rubric> <red>М</red>но́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь.

<rubric class="inline">Прича́стный:</rubric> <red>Р</red>а́дꙋйтесѧ пра́веднїи ѡ҆ гдⷭ҇ѣ:



<rubric>Слꙋ́жба свѧщенномꙋ́ченика.</rubric>

<rubric class="inline">Прокі́менъ, гла́съ з҃:</rubric> <red>В</red>осхва́лѧтсѧ преподо́бнїи во сла́вѣ, и҆ возра́дꙋютсѧ на ло́жахъ свои́хъ.

<rubric class="inline">Сті́хъ:</rubric> <red>В</red>оспо́йте гдⷭ҇ви пѣ́снь но́вꙋ, хвале́нїе є҆гѡ̀ въ цр҃кви преподо́бныхъ.

<rubric>А҆пⷭ҇лъ ко є҆вре́ємъ, зача́ло тл҃д.</rubric>

<rubric class="inline">А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ.

<rubric class="inline">Прича́стный:</rubric> <red>В</red>ъ па́мѧть вѣ́чнꙋю:



<rubric>Слꙋ́жба сщ҃енномч҃нкѡвъ ѻ҆́бща.</rubric>

<rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀.

<rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми;

<rubric>А҆пⷭ҇лъ ко є҆вре́ємъ, зача́ло тл҃и ѿ полꙋ̀:</rubric>

<rubric>И҆лѝ къ фїлїпписі́ємъ, зача́ло см҃ѕ.</rubric>

<rubric class="inline">А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ.

<rubric class="inline">Прича́стный:</rubric> <red>Р</red>а́дꙋйтесѧ:



<rubric>Слꙋ́жба преподобномꙋ́ченикѡвъ ѻ҆́бща.</rubric>

<rubric class="inline">Прокі́менъ, гла́съ з҃:</rubric> <red>В</red>осхва́лѧтсѧ преподо́бнїи во сла́вѣ, и҆ возра́дꙋютсѧ на ло́жахъ свои́хъ.

<rubric class="inline">Сті́хъ:</rubric> <red>В</red>оспо́йте гдⷭ҇ви пѣ́снь но́вꙋ, хвале́нїе є҆гѡ̀ въ цр҃кви преподо́бныхъ.

<rubric>А҆пⷭ҇лъ преподобномч҃нка є҆ди́нагѡ, къ тїмоѳе́ю, зача́ло сч҃а.</rubric>

<rubric>Преподобномч҃нкѡмъ а҆пⷭ҇лъ къ ри́млѧнѡмъ, зача́ло ч҃ѳ.</rubric>

<rubric class="inline">А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀.

<rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀.

<rubric class="inline">Прича́стный:</rubric> <red>Р</red>а́дꙋйтесѧ:



<rubric>Слꙋ́жба ст҃ы́хъ мч҃нцъ ѻ҆́бща.</rubric>

<rubric class="inline">Прокі́менъ, гла́съ д҃:</rubric> <red>Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ.

<rubric class="inline">Сті́хъ:</rubric> <red>В</red>ъ цр҃квахъ бл҃гослови́те бг҃а, гдⷭ҇а ѿ и҆стѡ́чникъ і҆и҃левыхъ.

<rubric>А҆пⷭ҇лъ къ корі́нѳѧнѡмъ, зача́ло рп҃а.</rubric>

<rubric>Дрꙋгі́й къ гала́тѡмъ, зача́ло с҃и.</rubric>

<rubric class="inline">А҆ллилꙋ́їа, гла́съ а҃:</rubric> <red>Т</red>ерпѧ̀ потерпѣ́хъ гдⷭ҇а, и҆ внѧ́тъ мѝ и҆ ѹ҆слы́ша моли́твꙋ мою̀.

<rubric class="inline">Прича́стный:</rubric> <red>Р</red>а́дꙋйтесѧ:



<rubric>Слꙋ́жба преподо́бныхъ же́нъ ѻ҆́бща.</rubric>

<rubric class="inline">Прокі́менъ, гла́съ д҃:</rubric> <red>Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ.

<rubric class="inline">Сті́хъ:</rubric> <red>В</red>ъ цр҃квахъ бл҃гослови́те бг҃а, гдⷭ҇а ѿ и҆стѡ́чникъ і҆и҃левыхъ.

<rubric>А҆пⷭ҇лъ къ гала́тѡмъ, зача́ло с҃и.</rubric>

<rubric class="inline">А҆ллилꙋ́їа, гла́съ а҃:</rubric> <red>Т</red>ерпѧ̀ потерпѣ́хъ гдⷭ҇а, и҆ внѧ́тъ мѝ и҆ ѹ҆слы́ша моли́твꙋ мою̀.

<rubric class="inline">Прича́стный:</rubric> <red>В</red>ъ па́мѧть вѣ́чнꙋю:



<rubric>Слꙋ́жба и҆сповѣ́дникѡвъ.</rubric>

<rubric class="inline">Прокі́менъ, гла́съ з҃:</rubric> <red>В</red>осхва́лѧтсѧ преподо́бнїи во сла́вѣ, и҆ возра́дꙋютсѧ на ло́жахъ свои́хъ.

<rubric class="inline">Сті́хъ:</rubric> <red>В</red>оспо́йте гдⷭ҇ви пѣ́снь но́вꙋ, хвале́нїе є҆гѡ̀ въ цр҃кви преподо́бныхъ.

<rubric>А҆пⷭ҇лъ ко є҆фесе́ємъ, зача́ло сл҃г.</rubric>

<rubric class="inline">А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀.

<rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀.

<rubric class="inline">Прича́стный:</rubric> <red>Р</red>а́дꙋйтесѧ:



<rubric>Слꙋ́жба безме́здникѡвъ.</rubric>

<rubric class="inline">Прокі́менъ, гла́съ д҃:</rubric> <red>С</red>т҃ы̑мъ, и҆̀же сꙋ́ть на землѝ є҆гѡ̀, ѹ҆дивѝ гдⷭ҇ь всѧ̀ хотѣ̑нїѧ своѧ̀ въ ни́хъ.

<rubric class="inline">Сті́хъ:</rubric> <red>П</red>редзрѣ́хъ гдⷭ҇а предо мно́ю вы́нꙋ, ꙗ҆́кѡ ѡ҆деснꙋ́ю менѐ є҆́сть, да не подви́жꙋсѧ.

<rubric>А҆пⷭ҇лъ, зача́ло рн҃г.</rubric>

<rubric class="inline">А҆ллилꙋ́їа, гла́съ в҃:</rubric> <red>С</red>ѐ что̀ добро̀, и҆лѝ что̀ красно̀ но є҆́же жи́ти бра́тїи вкꙋ́пѣ;

<rubric class="inline">Прича́стный:</rubric> <red>Р</red>а́дꙋйтесѧ:



<rubric>Слꙋ́жба за ме́ртвыѧ.</rubric>

<rubric class="inline">Прокі́менъ, гла́съ ѕ҃:</rubric> <red>Д</red>ꙋ́шы и҆́хъ во благи́хъ водворѧ́тсѧ.

<rubric class="inline">Сті́хъ:</rubric> <red>К</red>ъ тебѣ̀ гдⷭ҇и воздвиго́хъ дꙋ́шꙋ мою̀, бж҃е мо́й, на тѧ̀ ѹ҆пова́хъ, да не постыжꙋ́сѧ во вѣ́къ.

<rubric class="inline">А҆ллилꙋ́їа, гла́съ и҃:</rubric> <red>Б</red>лаже́ни ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.

<rubric>Въ понедѣ́льникъ а҆пⷭ҇лъ къ ри́млѧнѡмъ, зача́ло рг҃і.</rubric>

<rubric>Во вто́рникъ а҆пⷭ҇лъ къ корі́нѳѧнѡмъ, зача́ло рѯ҃в.</rubric>

<rubric>Въ сре́дꙋ а҆пⷭ҇лъ къ корі́нѳѧнѡмъ, зача́ло рѻ҃и.</rubric>

<rubric>Въ четверто́къ а҆пⷭ҇лъ къ корі́нѳѧнѡмъ, зача́ло р҃ѯ.</rubric>

<rubric>Въ пѧто́къ а҆пⷭ҇лъ къ корі́нѳѧнѡмъ, зача́ло рѯ҃г.</rubric>

<rubric>Въ сꙋббѡ́тꙋ а҆пⷭ҇лъ къ солꙋ́нѧнѡмъ, зача́ло с҃ѻ.</rubric>

<rubric class="inline">Прича́стный:</rubric> <red>Б</red>лаже́ни ꙗ҆̀же и҆збра́лъ:
