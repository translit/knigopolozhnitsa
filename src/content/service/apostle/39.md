---
title: "Собо́рникъ двꙋна́десѧти мѣ́сѧцей, мѣ́сѧцъ а҆́ѵгꙋстъ"
navigation:
  key: service-apostle-39
  title: "Собо́рникъ двꙋна́десѧти мѣ́сѧцей, мѣ́сѧцъ а҆́ѵгꙋстъ"
  parent: service-apostle
  order: 39
type: "service"
---

# Собо́рникъ двꙋна́десѧти мѣ́сѧцей, мѣ́сѧцъ а҆́ѵгꙋстъ.

а҃ <rubric class="inline">(д) Происхожде́нїе чⷭ҇тны́хъ дре́въ чⷭ҇тна́гѡ и҆ животворѧ́щагѡ крⷭ҇та̀:</rubric> <red>И҆</red> па́мѧть ст҃ы́хъ седмѝ мꙋ́чєникъ маккавє́й, и҆ ма́тере и҆́хъ соломѡні́и, и҆ ѹ҆чи́телѧ и҆́хъ є҆леаза́ра. <rubric class="inline">Прокі́менъ, гла́съ ѕ҃:</rubric> <red>С</red>пасѝ гдⷭ҇и лю́ди твоѧ̀, и҆ блгⷭ҇вѝ достоѧ́нїе твоѐ. <rubric class="inline">Сті́хъ:</rubric> <red>К</red>ъ тебѣ̀ гдⷭ҇и воззовꙋ̀, бж҃е мо́й, да не премолчи́ши ѿ менѐ. <rubric class="inline">Ст҃ы̑мъ прокі́менъ, гла́съ д҃:</rubric> <red>С</red>т҃ы̑мъ, и҆̀же сꙋ́ть на землѝ є҆гѡ̀, ѹ҆дивѝ гдⷭ҇ь всѧ̀ хотѣ̑нїѧ своѧ̀ въ ни́хъ. <rubric class="inline">А҆пⷭ҇лъ къ корі́нѳѧнѡмъ, зача́ло рк҃є. И҆ ст҃ы̑мъ, ко є҆вре́ємъ, зача́ло т҃л. А҆ллилꙋ́їа, гла́съ д҃:</rubric> <red>П</red>омѧнѝ со́нмъ тво́й, є҆го́же стѧжа́лъ є҆сѝ и҆спе́рва. <rubric class="inline">Сті́хъ:</rubric> <red>Б</red>г҃ъ же цр҃ь на́шъ пре́жде вѣ́ка, содѣ́ла спасе́нїе посредѣ̀ землѝ. <rubric class="inline">Ст҃ы̑мъ:</rubric> <red>В</red>оззва́ша пра́веднїи, и҆ гдⷭ҇ь ѹ҆слы́ша и҆̀хъ. <rubric class="inline">Прича́стный:</rubric> <red>З</red>на́менасѧ на на́съ: <rubric class="inline">Дрꙋгі́й:</rubric> <red>Р</red>а́дꙋйтесѧ пра́веднїи ѡ҆ гдⷭ҇ѣ:

в҃ <rubric class="inline">(г)</rubric> <red>П</red>ренесе́нїе моще́й ст҃а́гѡ первомꙋ́ченика и҆ а҆рхїдїа́кона стефа́на: <rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь. <rubric class="inline">А҆пⷭ҇лъ въ дѣѧ́нїихъ, зача́ло з҃і. А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̀ гдⷭ҇и. <rubric class="inline">Сті́хъ:</rubric> <red>Б</red>г҃ъ прославлѧ́емь въ совѣ́тѣ ст҃ы́хъ. <rubric class="inline">Прича́стный:</rubric> <red>В</red>о всю̀ зе́млю: <red>И҆</red> преставле́нїе ст҃а́гѡ блаже́ннагѡ васі́лїа, хрⷭ҇та̀ ра́ди ю҆ро́дивагѡ, моско́вскагѡ чꙋдотво́рца. <rubric class="inline">На лїтꙋргі́и прокі́менъ, гла́съ з҃:</rubric> <red>В</red>озвесели́тсѧ пра́ведникъ ѡ҆ гдⷭ҇ѣ, и҆ ѹ҆пова́етъ на него̀. <rubric class="inline">Сті́хъ:</rubric> <red>Ѹ҆</red>слы́ши бж҃е гла́съ мо́й, внегда̀ моли́ти ми сѧ къ тебѣ̀. <rubric class="inline">А҆пⷭ҇лъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ, боѧ́йсѧ гдⷭ҇а. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

г҃ <rubric class="inline">(в)</rubric> <red>П</red>реподо́бныхъ ѻ҆ц҃ъ на́шихъ, і҆саа́кїа, далма́та и҆ фа́ѵста: <red>И҆</red> преподо́бнагѡ ѻ҆ц҃а̀ на́шегѡ а҆нтѡ́нїа ри́млѧнина, новогоро́дскагѡ чꙋдотво́рца. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми. <rubric class="inline">А҆по́столъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

д҃ <rubric class="inline">(а)</rubric> <red>С</red>т҃ы́хъ седмѝ ѻ҆трокѡ́въ, и҆̀же во є҆фе́сѣ: <red>И҆</red> ст҃ы́ѧ преподобномꙋ́ченицы є҆ѵдокі́и.

є҃ <rubric class="inline">(з) Предпра́зднство преѡбраже́нїѧ гдⷭ҇а бг҃а и҆ сп҃са на́шегѡ і҆и҃са хрⷭ҇та̀:</rubric> <red>И҆</red> ст҃а́гѡ мꙋ́ченика є҆ѵсѷгні́а.

ѕ҃ <rubric class="inline">(ѕ) Преѡбраже́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀. На лїтꙋргі́и, а҆нтїфѡ́нъ а҃, ѱало́мъ ѯ҃є, гла́съ в҃. Сті́хъ а҃:</rubric> <red>В</red>оскли́кните гдⷭ҇ви всѧ̀ землѧ̀, по́йте же и҆́мени є҆гѡ̀, дади́те сла́вꙋ хвалѣ̀ є҆гѡ̀. <red>М</red>л҃твами бцⷣы, сп҃се спасѝ на́съ. <rubric class="inline">Дрꙋгі́й ли́къ то́йже сті́хъ:</rubric> <red>В</red>оскли́кните гдⷭ҇ви: <red>М</red>л҃твами бцⷣы: <red>И҆</red> па́ки пе́рвый ли́къ, ѱало́мъ ѻ҃ѕ. <rubric class="inline">Сті́хъ в҃:</rubric> <red>Г</red>ла́съ гро́ма твоегѡ̀ въ колесѝ, ѡ҆свѣти́ша мѡ́лнїѧ твоѧ̀ вселе́ннꙋю, подви́жесѧ и҆ тре́петна бы́сть землѧ̀. <red>М</red>л҃твами бцⷣы, сп҃се спасѝ на́съ. <rubric class="inline">Ѱало́мъ р҃г. Сті́хъ г҃:</rubric> <red>В</red>о и҆сповѣ́данїе и҆ въ велелѣ́потꙋ ѡ҆бле́клсѧ є҆сѝ, ѡ҆дѣѧ́йсѧ свѣ́томъ ꙗ҆́кѡ ри́зою. <red>М</red>л҃твами бцⷣы, сп҃се спасѝ на́съ. <rubric class="inline">Сла́ва, и҆ ны́нѣ:</rubric> <red>М</red>л҃твами бцⷣы сп҃се спасѝ на́съ. <rubric class="inline">А҆нтїфѡ́нъ в҃, ѱало́мъ м҃з. Сті́хъ а҃:</rubric> <red>Г</red>о́ры сїѡ́нскїѧ, ре́бра сѣ́верова, гра́дъ цр҃ѧ̀ вели́кагѡ. <red>С</red>паси́ ны сн҃е бж҃їй преѡбрази́выйсѧ на горѣ̀, пою́щыѧ тѝ: а҆ллилꙋ́їа. <rubric class="inline">Дрꙋгі́й ли́къ то́йже. Ѱало́мъ ѻ҃з. Сті́хъ в҃:</rubric> <red>И҆</red> введѐ ѧ҆̀ въ го́рꙋ ст҃ы́ни своеѧ̀, го́рꙋ сїю̀, ю҆́же стѧжа̀ десни́ца є҆гѡ̀. <red>С</red>паси́ ны сн҃е бж҃їй, преѡбрази́выйсѧ на горѣ̀: <rubric class="inline">Сті́хъ г҃:</rubric> <red>Г</red>о́рꙋ сїѡ́ню, ю҆́же возлюбѝ, и҆ созда̀ ꙗ҆́кѡ є҆диноро́га ст҃и́лище своѐ. <red>С</red>паси́ ны сн҃е бж҃їй, преѡбрази́выйсѧ: <red>С</red>ла́ва, и҆ ны́нѣ: <red>Є҆</red>диноро́дный сн҃е и҆ сло́ве бж҃їй: <rubric class="inline">А҆нтїфѡ́нъ г҃, ѱало́мъ рк҃д, гла́съ з҃. Сті́хъ а҃:</rubric> <red>Н</red>адѣ́ющїисѧ на гдⷭ҇а, ꙗ҆́кѡ гора̀ сїѡ́нъ не подви́житсѧ во вѣ́къ. <rubric class="inline">Тропа́рь, гла́съ з҃:</rubric> <red>П</red>реѡбрази́лсѧ є҆сѝ на горѣ̀ хрⷭ҇тѐ бж҃е, показа́вый ѹ҆чн҃кѡ́мъ твои́мъ сла́вꙋ твою̀, ꙗ҆́коже можа́хꙋ: да возсїѧ́етъ и҆ на́мъ грѣ́шнымъ свѣ́тъ тво́й присносꙋ́щный, моли́твами бцⷣы, свѣтода́вче сла́ва тебѣ̀. <rubric class="inline">Сті́хъ:</rubric> <red>Г</red>о́ры ѻ҆́крестъ є҆гѡ̀, и҆ гдⷭ҇ь ѻ҆́крестъ люде́й свои́хъ, ѿ ны́нѣ и҆ до вѣ́ка. <rubric class="inline">Тропа́рь:</rubric> <red>П</red>реѡбрази́лсѧ є҆сѝ: <rubric class="inline">Ѱало́мъ д҃і, сті́хъ г҃:</rubric> <red>Г</red>дⷭ҇и, кто̀ ѡ҆бита́етъ въ жили́щи твое́мъ; и҆лѝ кто̀ всели́тсѧ во ст҃ꙋ́ю го́рꙋ твою̀; <rubric class="inline">Тропа́рь:</rubric> <red>П</red>реѡбрази́лсѧ є҆сѝ на горѣ̀: <rubric class="inline">Ѱало́мъ к҃г, сті́хъ д҃:</rubric> <red>К</red>то̀ взы́детъ на го́рꙋ гдⷭ҇ню; и҆лѝ кто̀ ста́нетъ на мѣ́стѣ ст҃ѣ́мъ є҆гѡ̀; <rubric class="inline">Тропа́рь:</rubric> <red>П</red>реѡбрази́лсѧ є҆сѝ на горѣ̀: <rubric class="inline">Вхо́дное:</rubric> <red>Г</red>дⷭ҇и, послѝ свѣ́тъ тво́й, и҆ и҆́стинꙋ твою̀: та̀ мѧ̀ наста́виста, и҆ введо́ста мѧ̀ въ го́рꙋ ст҃ꙋ́ю твою̀. <rubric class="inline">Тропа́рь:</rubric> <red>П</red>реѡбрази́лсѧ є҆сѝ на горѣ̀: <red>С</red>ла́ва, и҆ ны́нѣ: <rubric class="inline">Конда́къ, гла́съ то́йже:</rubric> <red>Н</red>а горѣ̀ преѡбрази́лсѧ є҆сѝ, и҆ ꙗ҆́коже вмѣща́хꙋ ѹ҆ченицы̀ твоѝ, сла́вꙋ твою̀ хрⷭ҇тѐ бж҃е ви́дѣша: да є҆гда́ тѧ ѹ҆́зрѧтъ распина́ема, страда́нїе ѹ҆́бѡ ѹ҆разꙋмѣ́ютъ во́льное, мі́рови же проповѣ́дѧтъ, ꙗ҆́кѡ ты̀ є҆сѝ вои́стиннꙋ ѻ҆́ч҃ее сїѧ́нїе. <red>Трист҃о́е.</red> <rubric class="inline">Прокі́менъ, гла́съ д҃:</rubric> <red>Ꙗ҆́</red>кѡ возвели́чишасѧ дѣла̀ твоѧ̀ гдⷭ҇и, всѧ̀ премꙋ́дростїю сотвори́лъ є҆сѝ. <rubric class="inline">Сті́хъ:</rubric> <red>Б</red>л҃гословѝ дꙋшѐ моѧ̀ гдⷭ҇а, гдⷭ҇и бж҃е мо́й, возвели́чилсѧ є҆сѝ ѕѣлѡ̀. <rubric class="inline">А҆пⷭ҇лъ ѿ петро́ва посла́нїѧ, зача́ло ѯ҃є. А҆ллилꙋ́їа, гла́съ и҃:</rubric> <red>Т</red>воѧ̀ сꙋ́ть нб҃са̀, и҆ твоѧ̀ є҆́сть землѧ̀. <rubric class="inline">Сті́хъ:</rubric> <red>Б</red>л҃же́ни лю́дїе вѣ́дꙋщїи воскликнове́нїе. <rubric class="inline">Прича́стный:</rubric> <red>Г</red>дⷭ҇и, во свѣ́тѣ лица̀ твоегѡ̀ по́йдемъ, и҆ ѡ҆ и҆́мени твое́мъ возра́дꙋемсѧ во вѣ́ки. <rubric class="inline">Въ то́йже де́нь ве́чера, прокі́менъ, гла́съ з҃:</rubric> <red>Б</red>г҃ъ на́шъ на нб҃сѝ и҆ на землѝ, всѧ̑ є҆ли̑ка восхотѣ̀, сотворѝ.

з҃ <rubric class="inline">(є)</rubric> <red>С</red>т҃а́гѡ прпⷣбномч҃нка дометі́а: <rubric class="inline">Прокі́менъ пра́здника, и҆ до ѿда́нїѧ. И҆ ст҃а́гѡ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть прпⷣбныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ къ є҆фесе́ємъ, зача́ло сл҃г. А҆ллилꙋ́їа, гла́съ д҃:</rubric> <red>П</red>рвⷣникъ ꙗ҆́кѡ фі́нїѯъ процвѣте́тъ. <rubric class="inline">Прича́стный пра́здника, и҆ ст҃а́гѡ:</rubric> <red>В</red>ъ па́мѧть вѣ́чнꙋю:

и҃ <rubric class="inline">(д)</rubric> <red>С</red>т҃а́гѡ є҆мїлїа́на и҆сповѣ́дника, є҆пі́скопа кѷзі́ческагѡ.

ѳ҃ <rubric class="inline">(г)</rubric> <red>С</red>т҃а́гѡ а҆пⷭ҇ла матѳі́а. <rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <rubric class="inline">Сті́хъ:</rubric> <red>Н</red>ебеса̀ повѣ́даютъ сла́вꙋ бж҃їю: <rubric class="inline">А҆пⷭ҇лъ въ дѣѧ́нїихъ, зача́ло в҃. А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̀ гдⷭ҇и. <rubric class="inline">Сті́хъ:</rubric> <red>Б</red>г҃ъ прославлѧ́емь въ совѣ́тѣ ст҃ы́хъ. <rubric class="inline">Прича́стный пра́здника, и҆ ст҃а́гѡ:</rubric> <red>В</red>о всю̀ зе́млю и҆зы́де вѣща́нїе и҆́хъ:

і҃ <rubric class="inline">(в)</rubric> <red>С</red>т҃а́гѡ мꙋ́ченика и҆ а҆рхїдїа́кона лаѵре́нтїа.

а҃і <rubric class="inline">(а)</rubric> <red>С</red>т҃а́гѡ мꙋ́ченика и҆ а҆рхїдїа́кона є҆́ѵпла.

в҃і <rubric class="inline">(з)</rubric> <red>С</red>т҃ы́хъ мꙋ́чєникъ, фѡ́тїа и҆ а҆нїки́ты.

г҃і <rubric class="inline">(ѕ)</rubric> <red>П</red>реподо́бнагѡ ѻ҆ц҃а̀ на́шегѡ маѯі́ма и҆сповѣ́дника. <red>И҆</red> па́мѧть и҆́же во ст҃ы́хъ ѻ҆ц҃а̀ на́шегѡ тѵ́хѡна, є҆пⷭ҇кпа воро́нежскагѡ. <rubric class="inline">Въ сі́й де́нь ѿдае́тсѧ пра́здникъ преѡбраже́нїѧ.</rubric>

д҃і <rubric class="inline">(є) Предпра́зднство ѹ҆спе́нїѧ прест҃ы́ѧ бцⷣы:</rubric> <red>И҆</red> ст҃а́гѡ прⷪ҇ро́ка мїхе́а.

є҃і <rubric class="inline">(д) Ѹ҆спе́нїе прест҃ы́ѧ влⷣчцы на́шеѧ бцⷣы, и҆ приснодв҃ы мр҃і́и. Прокі́менъ, гла́съ г҃, пѣ́снь бцⷣы:</rubric> <red>В</red>ели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ. <rubric class="inline">Сті́хъ:</rubric> <red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ѹ҆бл҃жа́тъ мѧ̀ всѝ ро́ди. <rubric class="inline">А҆пⷭ҇лъ къ фїлїпписі́ємъ, зача́ло с҃м. А҆ллилꙋ́їа, гла́съ в҃:</rubric> <red>В</red>оскреснѝ гдⷭ҇и въ поко́й тво́й, ты̀ и҆ кївѡ́тъ ст҃ы́ни твоеѧ̀. <rubric class="inline">Сті́хъ:</rubric> <red>К</red>лѧ́тсѧ гдⷭ҇ь дв҃дꙋ и҆́стиною, и҆ не ѿве́ржетсѧ є҆ѧ̀. <rubric class="inline">Прича́стный:</rubric> <red>Ч</red>а́шꙋ спасе́нїѧ:

ѕ҃і <rubric class="inline">(г)</rubric> <red>П</red>ренесе́нїе ѿ є҆де́са нерꙋкотворе́ннагѡ ѻ҆́браза гдⷭ҇а бг҃а и҆ сп҃са на́шегѡ і҆и҃са хрⷭ҇та̀, є҆́же є҆́сть ст҃ы́й ѹ҆брꙋ́съ, въ ца́рскїй гра́дъ: <red>И҆</red> ст҃а́гѡ мꙋ́ченика дїоми́да. <rubric class="inline">Прокі́менъ, гла́съ д҃:</rubric> <red>В</red>оспо́йте гдⷭ҇ви пѣ́снь но́вꙋ, ꙗ҆́кѡ ди́вна сотворѝ гдⷭ҇ь. <rubric class="inline">Сті́хъ:</rubric> <red>В</red>и́дѣша всѝ концы̀ землѝ спасе́нїе бг҃а на́шегѡ. <rubric class="inline">А҆пⷭ҇лъ къ колосса́ємъ, зача́ло с҃и, и҆лѝ къ корі́нѳѧнѡмъ, зача́ло рѻ҃г. А҆ллилꙋ́їа, гла́съ д҃:</rubric> <red>Г</red>дⷭ҇и, во свѣ́тѣ лица̀ твоегѡ̀ по́йдемъ, и҆ ѡ҆ и҆́мени твое́мъ возра́дꙋемсѧ во вѣ́ки. <rubric class="inline">Прича́стный:</rubric> <red>Г</red>дⷭ҇и, въ свѣ́тѣ лица̀ твоегѡ̀ по́йдемъ, и҆ ѡ҆ и҆́мени твое́мъ возра́дꙋемсѧ во вѣ́ки. А҆ллилꙋ́їа.

з҃і <rubric class="inline">(в)</rubric> <red>С</red>т҃а́гѡ мꙋ́ченика мѵ́рѡна.

и҃і <rubric class="inline">(а)</rubric> <red>С</red>т҃ы́хъ мꙋ́чєникъ флѡ́ра и҆ ла́ѵра. <rubric class="inline">Прокі́менъ пра́здника, и҆ до ѿда́нїѧ: И҆ ст҃ы̑мъ, прокі́менъ, гла́съ д҃:</rubric> <red>С</red>т҃ы̑мъ, и҆̀же сꙋ́ть на землѝ є҆гѡ̀, ѹ҆дивѝ гдⷭ҇ь всѧ̑ хотѣ̑нїѧ своѧ̀ въ ни́хъ. <rubric class="inline">Сті́хъ:</rubric> <red>П</red>редзрѣ́хъ гдⷭ҇а предо мно́ю вы́нꙋ, ꙗ҆́кѡ ѡ҆деснꙋ́ю менѐ є҆́сть, да не подви́жꙋсѧ. <rubric class="inline">А҆по́столъ къ є҆фесе́ємъ, зача́ло сл҃г. А҆ллилꙋ́їа, гла́съ д҃:</rubric> <red>В</red>оззва́ша првⷣнїи, и҆ гдⷭ҇ь ѹ҆слы́ша и҆̀хъ. <rubric class="inline">Сті́хъ:</rubric> <red>М</red>но́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь. <rubric class="inline">Прича́стный:</rubric> <red>Р</red>а́дꙋйтесѧ:

ѳ҃і <rubric class="inline">(з) </rubric>Ст҃а́гѡ мꙋ́ченика а҆ндре́а стратила́та, и҆ и҆̀же съ ни́мъ пострада́вшихъ двꙋ̀ ты́сѧщъ, и҆ пѧтѝ сѡ́тъ, и҆ девѧти́десѧти и҆ тре́хъ. <rubric class="inline">Прокі́менъ, гла́съ д҃:</rubric> <red>С</red>т҃ы̑мъ, и҆̀же сꙋ́ть на землѝ є҆гѡ̀, ѹ҆дивѝ гдⷭ҇ь всѧ̑ хотѣ̑нїѧ своѧ̀ въ ни́хъ. <rubric class="inline">Сті́хъ:</rubric> <red>П</red>редзрѣ́хъ гдⷭ҇а предо мно́ю вы́нꙋ, ꙗ҆́кѡ ѡ҆деснꙋ́ю менѐ є҆́сть, да не подви́жꙋсѧ. <rubric class="inline">А҆по́столъ къ є҆фесе́ємъ, зача́ло сл҃г. А҆ллилꙋ́їа, гла́съ д҃:</rubric> <red>В</red>оззва́ша првⷣнїи, и҆ гдⷭ҇ь ѹ҆слы́ша и҆̀хъ. <rubric class="inline">Сті́хъ:</rubric> <red>М</red>но́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь. <rubric class="inline">Прича́стный:</rubric> <red>Р</red>а́дꙋйтесѧ:

к҃ <rubric class="inline">(ѕ)</rubric> <red>С</red>т҃а́гѡ проро́ка самꙋ́ила.

к҃а <rubric class="inline">(є)</rubric> <red>С</red>т҃а́гѡ а҆пⷭ҇ла ѳадде́а: <red>И҆</red> ст҃ы́ѧ мч҃нцы ва́ссы: <red>В</red>ъ то́йже де́нь преставле́нїе преподо́бнагѡ ѻ҆ц҃а̀ на́шегѡ а҆вра́мїа а҆рхїмандрі́та, смоле́нскагѡ чꙋдотво́рца. <rubric class="inline">Слꙋ́жба є҆мꙋ̀ преподо́бническаѧ.</rubric>

к҃в <rubric class="inline">(д)</rubric> <red>С</red>т҃а́гѡ мꙋ́ченика а҆гаѳоні́ка, и҆ и҆̀же съ ни́мъ.

к҃г <rubric class="inline">(г)</rubric> <red>С</red>т҃а́гѡ мꙋ́ченика лꙋ́ппа. <rubric class="inline">И҆ ѿдае́тсѧ пра́здникъ ѹ҆спе́нїѧ прест҃ы́ѧ бцⷣы.</rubric>

к҃д <rubric class="inline">(в)</rubric> <red>С</red>т҃а́гѡ сщ҃енномч҃нка є҆ѵтѵ́ха, ѹ҆ч҃нка̀ ст҃а́гѡ і҆ѡа́нна бг҃осло́ва: <red>И҆</red> пренесе́нїе честны́хъ моще́й, и҆́же во ст҃ы́хъ ѻ҆ц҃а̀ на́шегѡ петра̀, митрополі́та кі́евскагѡ и҆ всеѧ̀ рѡссі́и чꙋдотво́рца. <rubric class="inline">Прокі́менъ, гла́съ а҃:</rubric> <red>Ѹ҆</red>ста̀ моѧ̀ возглаго́лютъ премⷣрость, и҆ поꙋче́нїе се́рдца моегѡ̀ ра́зꙋмъ. <rubric class="inline">Сті́хъ:</rubric> <red>Ѹ҆</red>слы́шите сїѧ̑ всѝ ꙗ҆зы́цы, внꙋши́те всѝ живꙋ́щїи по вселе́ннѣй. <rubric class="inline">А҆пⷭ҇лъ ко є҆вре́ємъ, зача́ло ти҃і. А҆ллилꙋ́їа, гла́съ в҃:</rubric> <red>Ѹ҆</red>ста̀ пра́веднагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ. <rubric class="inline">Сті́хъ:</rubric> <red>З</red>ако́нъ бг҃а є҆гѡ̀ въ се́рдцѣ є҆гѡ̀: <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

к҃є <rubric class="inline">(а)</rubric> <red>В</red>озвраще́нїе моще́й ст҃а́гѡ а҆пⷭ҇ла варѳоломе́а: <red>И҆</red> па́мѧть ст҃а́гѡ а҆пⷭ҇ла ті́та. <rubric class="inline">Прокі́менъ, гла́съ и҃:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь. <rubric class="inline">А҆пⷭ҇лъ къ ті́тꙋ, зача́ло т҃. А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̀ гдⷭ҇и. <rubric class="inline">Прича́стный:</rubric> <red>В</red>о всю̀ зе́млю и҆зы́де вѣща́нїе и҆́хъ:

к҃ѕ <rubric class="inline">(з)</rubric> <red>С</red>т҃ы́хъ мꙋ́чєникъ, а҆дрїа́на и҆ ната́лїи: <red>В</red>ъ сі́й де́нь пра́зднꙋемъ вослѣ́дованїе похва́льно срѣ́тенїѧ чꙋдотво́рныѧ і҆кѡ́ны влади́мїрскїѧ, прест҃ы́ѧ влⷣчцы на́шеѧ бцⷣы. <rubric class="inline">Прокі́менъ, гла́съ г҃. Пѣ́снь бцⷣы:</rubric> <red>В</red>ели́читъ дш҃а̀ моѧ̀ гдⷭ҇а, и҆ возра́довасѧ дх҃ъ мо́й ѡ҆ бз҃ѣ сп҃сѣ мое́мъ. <rubric class="inline">Сті́хъ:</rubric> <red>Ꙗ҆́</red>кѡ призрѣ̀ на смире́нїе рабы̀ своеѧ̀: се́ бо ѿ ны́нѣ ѹ҆блажа́тъ мѧ̀ всѝ ро́ди. <rubric class="inline">А҆пⷭ҇лъ къ фїлїпписі́ємъ, зача́ло с҃м. А҆ллилꙋ́їа, гла́съ и҃:</rubric> <red>С</red>лы́ши дщѝ и҆ ви́ждь, и҆ приклонѝ ѹ҆́хо твоѐ. <rubric class="inline">Сті́хъ:</rubric> <red>Л</red>ицꙋ̀ твоемꙋ̀ помо́лѧтсѧ бога́тїи лю́дстїи. <rubric class="inline">Прича́стный:</rubric> <red>Ч</red>а́шꙋ спасе́нїѧ прїимꙋ̀, и҆ и҆́мѧ гдⷭ҇не призовꙋ̀.

к҃з <rubric class="inline">(ѕ)</rubric> <red>П</red>рпⷣбнагѡ ѻ҆ц҃а̀ на́шегѡ пі́мена вели́кагѡ. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми. <rubric class="inline">А҆по́столъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

к҃и <rubric class="inline">(є)</rubric> <red>П</red>реподо́бнагѡ ѻ҆ц҃а̀ на́шегѡ мѡѷсе́а мꙋ́рїна.

к҃ѳ <rubric class="inline">(д)</rubric> <red>Ѹ҆</red>сѣкнове́нїе чⷭ҇тны́ѧ главы̀ чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ гдⷭ҇нѧ і҆ѡа́нна. <rubric class="inline">Прокі́менъ, гла́съ з҃:</rubric> <red>В</red>озвесели́тсѧ првⷣникъ ѡ҆ гдⷭ҇ѣ и҆ ѹ҆пова́етъ на него̀. <rubric class="inline">Сті́хъ:</rubric> <red>Ѹ҆</red>слы́ши бж҃е гла́съ мо́й, внегда̀ моли́ти ми сѧ къ тебѣ̀: <rubric class="inline">А҆пⷭ҇лъ въ дѣѧ́нїихъ зача́ло л҃г. А҆ллилꙋ́їа, гла́съ д҃:</rubric> <red>П</red>рвⷣникъ ꙗ҆́кѡ фі́нїѯъ процвѣте́тъ, ꙗ҆́кѡ ке́дръ, и҆́же въ лїва́нѣ ѹ҆мно́житсѧ. <rubric class="inline">Сті́хъ:</rubric> <red>Н</red>асажде́ни въ домꙋ̀ гдⷭ҇ни, во дво́рѣхъ бг҃а на́шегѡ процвѣтꙋ́тъ. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

л҃ <rubric class="inline">(г)</rubric> <red>И҆́</red>же во ст҃ы́хъ ѻ҆ц҃ъ на́шихъ, патрїа́рхѡвъ кѡнстанті́нѧ гра́да, а҆леѯа́ндра, і҆ѡа́нна и҆ па́ѵла но́вагѡ: <red>И҆</red> пренесе́нїе моще́й свѧта́гѡ благовѣ́рнагѡ вели́кагѡ кн҃зѧ а҆леѯа́ндра не́вскагѡ. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <rubric class="inline">А҆пⷭ҇лъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀: <rubric class="inline">Прича́стный:</rubric> <red>В</red>ъ па́мѧть вѣ́чнꙋю: <red>И҆</red> ѡ҆брѣ́тенїе моще́й ст҃а́гѡ благовѣ́рнагѡ кнѧ́зѧ данїи́ла моско́вскагѡ. <red>И҆</red> преставле́нїе преподо́бнагѡ ѻ҆ц҃а̀ на́шегѡ а҆леѯа́ндра, сви́рскагѡ чꙋдотво́рца. <rubric class="inline">Прокі́менъ, гла́съ з҃:</rubric> <red>Ч</red>естна̀ пред̾ гдⷭ҇емъ сме́рть преподо́бныхъ є҆гѡ̀. <rubric class="inline">Сті́хъ:</rubric> <red>Ч</red>то̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми. <rubric class="inline">А҆по́столъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ боѧ́йсѧ гдⷭ҇а: <rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀. <rubric class="inline">Прича́стный:</rubric> <red>В</red>ъ па́мѧть вѣ́чнꙋю:

л҃а <rubric class="inline">(в)</rubric> <red>П</red>оложе́нїе честна́гѡ по́ѧса прест҃ы́ѧ влⷣчцы на́шеѧ бцⷣы въ халкопра́тїи, принесе́нꙋ ѿ є҆пⷭ҇ко́пїи зи́лы въ црⷭ҇твꙋющїй гра́дъ. <rubric class="inline">Прокі́менъ, гла́съ г҃, пѣ́снь бцⷣы:</rubric> <red>В</red>ели́читъ дш҃а̀ моѧ̀ гдⷭ҇а, и҆ возра́довасѧ дх҃ъ мо́й ѡ҆ бз҃ѣ сп҃сѣ мое́мъ. <rubric class="inline">Сті́хъ:</rubric> <red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ѹ҆блажа́тъ мѧ̀ всѝ ро́ди. <rubric class="inline">А҆по́столъ но є҆вре́ємъ, зача́ло т҃к. А҆ллилꙋ́їа, гла́съ и҃:</rubric> <red>С</red>лы́ши дщѝ и҆ ви́ждь, и҆ приклонѝ ѹ҆́хо твоѐ. <rubric class="inline">Сті́хъ:</rubric> <red>Л</red>ицꙋ̀ твоемꙋ̀ помо́лѧтсѧ бога́тїи лю́дстїи. <rubric class="inline">Прича́стный:</rubric> <red>Ч</red>а́шꙋ спасе́нїѧ прїимꙋ̀:
