---
title: "А҆нтїфѡ́ны по всѧ̀ днѝ"
navigation:
  key: service-apostle-44
  title: "А҆нтїфѡ́ны по всѧ̀ днѝ"
  parent: service-apostle
  order: 44
type: "service"
---

# А҆нтїфѡ́ны по всѧ̀ днѝ.

<rubric>А҆нтїфѡ́нъ а҃:</rubric>

<red>Б</red>л҃го є҆́сть и҆сповѣ́датисѧ гдⷭ҇ви.

<red>М</red>л҃твами бцⷣы сп҃се, спасѝ на́съ.

<rubric class="inline">Сті́хъ:</rubric> <red>Б</red>л҃го є҆́сть и҆сповѣ́датисѧ гдⷭ҇ви, и҆ пѣ́ти и҆́мени твоемꙋ̀ вы́шнїй.

<red>М</red>л҃твами бцⷣы сп҃се, спасѝ на́съ.

<rubric class="inline">Сті́хъ:</rubric> <red>В</red>озвѣща́ти заꙋ́тра ми́лость твою̀, и҆ и҆́стинꙋ твою̀ на всѧ́кꙋ но́щь.

<red>М</red>л҃твами бцⷣы сп҃се, спасѝ на́съ.

<rubric class="inline">Сті́хъ:</rubric> <red>Ꙗ҆́</red>кѡ пра́въ гдⷭ҇ь бг҃ъ на́шъ, и҆ нѣ́сть непра́вды въ не́мъ.

<red>М</red>л҃твами бцⷣы сп҃се, спасѝ на́съ.

<rubric class="inline">Сла́ва:</rubric> <red>М</red>л҃твами бцⷣы сп҃се, спасѝ на́съ.

<rubric class="inline">И҆ ны́нѣ:</rubric> <red>М</red>л҃твами бцⷣы сп҃се, спасѝ на́съ.



<rubric>А҆нтїфѡ́нъ в҃:</rubric>

<red>Г</red>дⷭ҇ь воцр҃и́сѧ въ лѣ́потꙋ ѡ҆блече́сѧ.

<red>М</red>л҃твами ст҃ы́хъ твои́хъ сп҃се, спасѝ на́съ.

<rubric class="inline">Сті́хъ:</rubric> <red>Г</red>дⷭ҇ь воцр҃и́сѧ, въ лѣ́потꙋ ѡ҆блече́сѧ, ѡ҆блече́сѧ гдⷭ҇ь въ си́лꙋ и҆ препоѧ́сасѧ.

<red>М</red>л҃твами ст҃ы́хъ твои́хъ сп҃се, спасѝ на́съ.

<rubric class="inline">Сті́хъ:</rubric> <red>И҆́</red>бо ѹ҆твердѝ вселе́ннꙋю, ꙗ҆́же не подви́житсѧ.

<red>М</red>л҃твами ст҃ы́хъ твои́хъ сп҃се, спасѝ на́съ.

<rubric class="inline">Сті́хъ:</rubric> <red>С</red>видѣ̑нїѧ твоѧ̀ ѹ҆вѣ́ришасѧ ѕѣлѡ̀: до́мꙋ твоемꙋ̀ подоба́етъ ст҃ы́нѧ гдⷭ҇и, въ долготꙋ̀ дні́й.

<red>М</red>л҃твами ст҃ы́хъ твои́хъ сп҃се, спасѝ на́съ.

<rubric>Сла́ва, и҆ ны́нѣ:</rubric>

<red>Є҆</red>диноро́дный сн҃е:



<rubric>А҆нтїфѡ́нъ г҃:</rubric>

<red>П</red>рїиди́те возра́дꙋемсѧ гдⷭ҇ви, воскли́кнемъ бг҃ꙋ сп҃си́телю на́шемꙋ.

<rubric>А҆́ще є҆́сть недѣ́лѧ, глаго́лемъ:</rubric>

<red>С</red>паси́ ны сн҃е бж҃їй, воскр҃сы́й и҆з̾ ме́ртвыхъ пою́щыѧ тѝ: А҆ллилꙋ́їа.

<rubric>А҆́ще ли и҆́нъ де́нь, глаго́лемъ:</rubric>

<red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: А҆ллилꙋ́їа.

<rubric class="inline">Сті́хъ:</rubric> <red>П</red>редвари́мъ лицѐ є҆гѡ̀ во и҆сповѣ́данїи, и҆ во ѱалмѣ́хъ воскли́кнемъ є҆мꙋ̀.

<red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: А҆ллилꙋ́їа.

<rubric class="inline">Сті́хъ:</rubric> <red>Ꙗ҆́</red>кѡ бг҃ъ ве́лїй гдⷭ҇ь и҆ цр҃ь ве́лїй по все́й землѝ.

<red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: А҆ллилꙋ́їа.

<rubric class="inline">Сті́хъ:</rubric> <red>Ꙗ҆́</red>кѡ въ рꙋцѣ̀ є҆гѡ̀ всѝ концы̀ землѝ, и҆ высѡты̀ го́ръ тогѡ̀ сꙋ́ть.

<red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: А҆ллилꙋ́їа.

<rubric class="inline">Сті́хъ:</rubric> <red>Ꙗ҆́</red>кѡ тогѡ̀ є҆́сть мо́ре, и҆ то́й сотворѝ є҆̀, и҆ сꙋ́шꙋ рꙋ́цѣ є҆гѡ̀ созда́стѣ.

<red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: А҆ллилꙋ́їа.

<rubric class="inline">Вхо́дное:</rubric> <red>П</red>рїиди́те поклони́мсѧ, и҆ припаде́мъ ко хрⷭ҇тꙋ̀.

<red>С</red>паси́ ны сн҃е бж҃їй:
