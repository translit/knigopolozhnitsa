---
title: "Нача́ло ст҃а́гѡ и҆ вели́кагѡ поста̀"
navigation:
  key: service-typikon-67
  title: "Нача́ло ст҃а́гѡ и҆ вели́кагѡ поста̀"
  parent: service-typikon
  order: 67
type: "service"
---

# Нача́ло ст҃а́гѡ и҆ вели́кагѡ поста̀.

<red> Въ понедѣ́льникъ пе́рвыѧ седми́цы зна́менаетъ параекклисїа́рхъ къ свѣ́тꙋ коснѣ́е, вече́рнѧгѡ ра́ди ѹ҆тѣше́нїѧ. </red>

И҆ собра́вшесѧ всѝ въ притво́ръ, пое́мъ полꙋ́нощницꙋ без̾ покло́нѡвъ: то́чїю по <red>Чⷭ҇</red>тнѣ́йшꙋю херꙋві̑мъ, г҃ покло́ны вели̑кїѧ, съ мл҃твою: <red>Г</red>дⷭ҇и и҆ влⷣко живота̀ моегѡ̀: <red>С</red>їе́ же быва́етъ въ а҃-й де́нь то́чїю.

<red>В</red>ъ про́чыѧ же дни̑ ст҃а́гѡ и҆ вели́кагѡ поста̀ пое́мъ полꙋ́нощницꙋ всю̀ съ покло́ны.

<red>В</red>ъ нача́лѣ трист҃а́гѡ, покло́ны г҃: на <red>П</red>рїиди́те поклони́мсѧ, покло́ны г҃.

<red>Н</red>а непоро́чнахъ, на ко́ейждо сла́вѣ покло́ны г҃.

<red>П</red>о Вѣ́рꙋю во є҆ди́наго бг҃а: трист҃о́е, покло́ны г҃.

<red>П</red>о И҆́же на всѧ́кое вре́мѧ, и҆ по <red>Чⷭ҇</red>тнѣ́йшꙋю, по возгла́сѣ: <red>Б</red>ж҃е ѹ҆ще́дри ны̀: твори́мъ покло́ны г҃ вели̑кїѧ, въ ни́хже глаго́лемъ мл҃твꙋ ст҃а́гѡ є҆фре́ма: <red>Г</red>дⷭ҇и и҆ влⷣко живота̀ моегѡ̀: вта́й, въ трѝ раздѣлє́нїѧ, ꙗ҆́коже предписа́сѧ. <red>Т</red>а́же ма́лыхъ, в҃і, глаго́люще въ себѣ̀: <red>Б</red>ж҃е, ѡ҆чи́сти мѧ̀ грѣ́шнаго. и҆ па́ки послѣдѝ мл҃твꙋ всю̀ вышепи́саннꙋю, и҆ покло́нъ є҆ди́нъ вели́кїй.

<red>Т</red>а́же мл҃твꙋ: <red>В</red>лⷣко бж҃е ѻ҆́ч҃е вседержи́телю:

<red>П</red>осе́мъ, <red>П</red>рїиди́те поклони́мсѧ: покло́ны г҃.

<red>В</red>озведо́хъ ѻ҆́чи моѝ въ го́ры:

Сла́ва, и҆ ны́нѣ, трист҃о́е: покло́ны г҃.

<red>П</red>о Ѻ҆́ч҃е на́шъ: тропарѝ ѻ҆бы̑чныѧ.

и҆ возгла́съ ѿ і҆ере́а:

и҆ мл҃тва: <red>П</red>омѧнѝ, гдⷭ҇и:

<red>Т</red>а́же, <red>П</red>ресла́внаѧ приснодв҃о: и҆ Ѹ҆пова́нїе моѐ ѻ҆ц҃ъ:

<red>П</red>осе́мъ і҆ере́й: <red>С</red>ла́ва тебѣ̀ хрⷭ҇тѐ бж҃е:

и҆ проще́нїе ѻ҆бы́чное: и҆ воста́въ і҆ере́й глаго́летъ: <red>П</red>омо́лимсѧ ѡ҆ бл҃гочести́вѣйшемъ: ꙗ҆́кѡ ѻ҆бы́чай.

и҆ по и҆сполне́нїи сегѡ̀ воста́въ і҆ере́й, твори́тъ ѻ҆бы́чное мета́нїе предстоѧ́телю, и҆ вхо́дитъ во ст҃ы́й ѻ҆лта́рь, и҆ прїе́мъ кади́льницꙋ, глаго́летъ и҆ мл҃твꙋ кади́ла.

и҆ ста́въ пред̾ ст҃о́ю трапе́зою, кади́тъ крⷭ҇тоѡбра́знѡ, и҆ возгласи́тъ: <red>Б</red>л҃гослове́нъ бг҃ъ на́шъ, всегда̀, ны́нѣ и҆ при́снѡ, и҆ во вѣ́ки вѣкѡ́въ.

<red>И҆</red> на́мъ ѿвѣща́вшымъ: <red>А҆</red>ми́нь.

<red>Т</red>а́же ѹ҆чине́нный чте́цъ глаго́летъ трист҃о́е без̾ мета́нїй.

<red>П</red>о Ѻ҆́ч҃е на́шъ: возгла́съ ѿ і҆ере́а: <red>Ꙗ҆́</red>кѡ твоѐ є҆́сть црⷭ҇тво:

<red>Г</red>дⷭ҇и поми́лꙋй, в҃і:

<red>П</red>рїиди́те поклони́мсѧ, <red>три́жды</red>, без̾ мета́нїй.

и҆ ѱало́мъ ѳ҃і: <red>Ѹ҆</red>слы́шитъ тѧ̀ гдⷭ҇ь: и҆ к҃- й: <red>Г</red>дⷭ҇и си́лою твое́ю: <red>П</red>о концѣ̀ и҆́хъ трист҃о́е, без̾ мета́нїй. <red>П</red>о Ѻ҆́ч҃е на́шъ: тропарѝ ѻ҆бы̑чныѧ.

<red>С</red>и̑мъ глаго́лємымъ:

кади́тъ і҆ере́й ст҃ы́й ѻ҆лта́рь, и҆ всю̀ цр҃ковь.

и҆ возвра́щьсѧ во ѻ҆лта́рь глаго́летъ є҆ктенїю̀ ма́лꙋю: <red>П</red>оми́лꙋй на́съ, бж҃е:

и҆ возгла́съ: <red>Ꙗ҆́</red>кѡ млⷭ҇тивъ:

<red>Л</red>и́къ: <red>А҆</red>ми́нь. <red>И҆́</red>менемъ гдⷭ҇нимъ:

и҆ а҆́бїе і҆ере́й стоѧ̀ пред̾ ст҃о́ю трапе́зою, возглаша́етъ: <red>С</red>ла́ва ст҃ѣ́й и҆ є҆диносꙋ́щнѣй и҆ животворѧ́щей, и҆ нераздѣ́льнѣй трⷪ҇цѣ, всегда̀, ны́нѣ и҆ при́снѡ, и҆ во вѣ́ки вѣкѡ́въ.

<red>И҆</red> предстоѧ́тель глаго́летъ: <red>А҆</red>ми́нь.

<red>С</red>ла́ва, въ вы́шнихъ бг҃ꙋ: <red>три́жды</red>, без̾ покло́нѡвъ.

и҆ <red>Г</red>дⷭ҇и ѹ҆стнѣ̀ моѝ ѿве́рзеши: <red>два́жды</red>.

<red>И҆</red> глаго́летъ шестоѱа́лмїе со всѧ́кимъ внима́нїемъ, не борзѧ́сѧ, но со стра́хомъ бж҃їимъ, ꙗ҆́кѡ самомꙋ̀ бг҃ꙋ бесѣ́дꙋюще неви́димѡ. <red>И҆</red> не и҆́мать кто̀ вла́сти шепты̑ твори́ти, нижѐ плю́нꙋти, и҆лѝ хра́кнꙋти: но па́че внима́ти ѿ ѱало́мника глаго́лємымъ, рꙋ́цѣ и҆мꙋ́ще согбе́ны къ пе́рсємъ, главы̑ же преклоне́ны, и҆ ѻ҆́чи и҆мꙋ́ще до́лꙋ, серде́чныма ѻ҆чи́ма зрѧ́ще къ восто́кѡмъ, молѧ́щесѧ ѡ҆ грѣсѣ́хъ на́шихъ, помина́юще сме́рть, и҆ бꙋ́дꙋщꙋю мꙋ́кꙋ, и҆ жи́знь вѣ́чнꙋю.

<red>В</red>ъ нача́ло же р҃в-гѡ ѱалма̀, глаго́летъ і҆ере́й ѹ҆́трєннїѧ мл҃твы, стоѧ̀ непокрове́нъ, по ѻ҆бы́чаю:

<red>П</red>о сконча́нїи же шестоѱа́лмїа глаго́летъ є҆ктенїю̀ вели́кꙋю, и҆ возгла́съ.

<red>Т</red>а́же глаго́летъ ѹ҆чине́нный мона́хъ, и҆лѝ і҆ере́й: <red>А҆</red>ллилꙋ́їа: во гла́съ прилꙋчи́вшїйсѧ ѻ҆ктѡ́иха, со стїхѝ и҆́хъ.

<red>С</red>ті́хъ а҃-й: <red>Ѿ</red> но́щи ѹ҆́тренюетъ дꙋ́хъ мо́й къ тебѣ̀ бж҃е.

<red>С</red>ті́хъ в҃-й: <red>П</red>ра́вдѣ наꙋчи́тесѧ живꙋ́щїи на землѝ.

<red>С</red>ті́хъ г҃-й: <red>З</red>а́висть прїи́метъ лю́ди ненака̑занныѧ.

<red>С</red>ті́хъ д҃-й: <red>П</red>риложѝ и҆̀мъ ѕла̀ гдⷭ҇и. приложѝ ѕла̀ сла̑внымъ землѝ.

<red>И҆</red> по ко́емждо стїсѣ̀ кли́рїцы пою́тъ, <red>А҆</red>ллилꙋ́їа, <red>три́жды</red>.

<red>Т</red>а́же трⷪ҇чны гла́са, раздѣлѧ́юще на ли́ки: пое́мъ же со ѹ҆миле́нїемъ, велегла́снѡ и҆ ко́снѡ, пѣ́нїемъ: <red>Н</red>а в҃-мъ, <red>С</red>ла́ва: а҆ на г҃-мъ, <red>И҆</red> ны́нѣ:

<red>Т</red>а́же стїхосло́вимъ є҆ди́нꙋ каѳі́смꙋ ѱалти́ра.

<red>П</red>о а҆нтїфѡ́нѣхъ же, на <red>А҆</red>ллилꙋ́їа, твори́мъ покло́ны г҃, всѝ ра́внѡ, послѣ́дꙋюще и҆гꙋ́менꙋ, и҆лѝ є҆кклисїа́рхꙋ. <red>П</red>о каѳі́смахъ є҆ктєнїѝ не глаго́лютсѧ во всю̀ м҃-цꙋ, кромѣ̀ сꙋббѡ́тъ и҆ недѣ́ль. <red>П</red>о а҃-й каѳі́смѣ сѣда́льны ѹ҆мили́тєльныѧ ѻ҆смогла́сника, и҆ мч҃нченъ:

<red>Т</red>а́же чте́нїе во ст҃о́мъ є҆фре́мѣ.

<red>[зрѝ] Ѿ</red> сегѡ́ бо днѐ начина́етсѧ ст҃ы́й є҆фре́мъ: и҆ чте́тсѧ до пѧтка̀ цвѣтоно́сныѧ седми́цы.

<red> Ѡ҆ ѱалти́ри, ка́кѡ глаго́летсѧ во ст҃ꙋ́ю и҆ вели́кꙋю м҃-цꙋ, предписа́сѧ во главѣ̀ з҃і, ли́стъ л҃в. </red>

<red>Ч</red>те́тсѧ же ѿ предстоѧ́телѧ, и҆лѝ ѿ пѣвца̀ пе́рвагѡ десны́ѧ страны̀.

<red>П</red>о в҃-й же каѳі́смѣ сѣда́ленъ трїѡ́ди, кѵ́ръ і҆ѡ́сифа.

<red>С</red>ла́ва, то́йже: <red>И҆</red> ны́нѣ, бг҃оро́диченъ: и҆ па́ки чте́нїе во ст҃о́мъ є҆фре́мѣ.

<red>П</red>о г҃-й каѳі́смѣ сѣда́ленъ трїѡ́ди, господи́на ѳео́дѡра.

<red>С</red>ла́ва, то́йже: <red>И҆</red> ны́нѣ, бг҃оро́диченъ. <red>Ч</red>те́нїе въ лаѵсаи́цѣ.

<red>П</red>осе́мъ ѱало́мъ н҃, и҆ а҆́бїе і҆ере́й мл҃твꙋ: <red>С</red>п҃сѝ бж҃е лю́ди твоѧ̑:

<red>К</red>ли́рїцы же, <red>Г</red>дⷭ҇и поми́лꙋй, в҃і.

и҆ возгла́съ. <red>М</red>лⷭ҇тїю и҆ щедро́тами:

<red>П</red>осе́мъ начина́емъ: <red>Г</red>дⷭ҇еви пое́мъ:

<red>Н</red>а гла́съ канѡ́на мине́и днѐ ст҃а́гѡ: и҆ глаго́лютъ стїхѝ пѣ́сней ско́рѡ, кі́йждо ли́къ сво́й сті́хъ, до́ндеже дости́гнꙋтъ до <red>Ѡ҆</red>гꙋстѣ́ша: и҆ ѿ тогѡ̀ начина́ютъ стїхѝ держа́ти на д҃і: и҆ пое́мъ мине́и со і҆рмосо́мъ на ѕ҃.

<red>П</red>ое́мъ же си́це:

<red>П</red>е́рвый ли́къ глаго́летъ сті́хъ: <red>Ѡ҆</red>гꙋстѣ́ша: и҆ пое́тъ і҆рмо́съ.

<red>В</red>торы́й же ли́къ глаго́летъ вторы́й сті́хъ: <red>Р</red>ечѐ вра́гъ: и҆ по не́мъ тропа́рь канѡ́на.

и҆ по рѧ́дꙋ стїхѝ, по ликѡ́мъ, до тогда̀ потща́шасѧ: <red>Ѿ</red> стїха́ же, <red>Т</red>огда̀ потща́шасѧ: начина́емъ трипѣ́снецъ господи́на і҆ѡ́сифа на д҃.

<red>Н</red>а <red>Г</red>дⷭ҇ь же црⷭ҇твꙋѧй, пое́мъ дрꙋгі́й трипѣ́снецъ, господи́на ѳео́дѡра стꙋді́та.

и҆ пое́тъ є҆ди́нъ ли́къ тропа́рь. <red>Д</red>рꙋгі́й же ли́къ вторы́й сті́хъ, и҆ тропа́рь.

<red>П</red>осе́мъ содини́вшымсѧ двꙋ́мъ ликѡ́мъ пою́тъ: <red>С</red>ла́ва, трⷪ҇ченъ, вы́шшимъ гла́сомъ: <red>И҆</red> ны́нѣ, бг҃оро́диченъ:

<red>Т</red>а́же глаго́лемъ высоча́йшимъ гла́сомъ: <red>С</red>ла́ва тебѣ̀ бж҃е на́шъ, сла́ва тебѣ̀:

<red>И҆</red> пое́мъ и҆́ный тропа́рь господи́на ѳео́дѡра:

<red>П</red>оне́же бо по пѧтѝ тропаре́й и҆́мать пѣ́снь. <red>П</red>ослѣди́ же глаго́лемъ катава́сїю, і҆рмо́съ втора́гѡ канѡ́на. <red>С</red>и́це пое́тсѧ ѻ҆сма́ѧ, и҆ девѧ́таѧ пѣ̑сни.

<red>Т</red>ре́тїю же пѣ́снь пое́мъ си́це:

<red>Г</red>лаго́летъ пе́рвый ли́къ, сті́хъ: <red>Г</red>дⷭ҇ь взы́де на нб҃са̀: и҆ тропа́рь канѡ́на мине́и.

<red>В</red>торы́й ли́къ, сті́хъ: <red>И҆</red> да́стъ крѣ́пость цр҃ю̀: <red>И҆</red> вторы́й тропа́рь канѡ́на мине́и.

<red>Т</red>а́же, <red>С</red>ла́ва, и҆ ны́нѣ, съ тропарѝ канѡ́на.

и҆ пое́тъ пе́рвый ли́къ і҆рмо́съ мине́и тре́тїѧ пѣ́сни, послѣдѝ канѡ́на.

Си́мъ ѡ҆́бразомъ пое́мъ и҆ шестꙋ́ю пѣ́снь.

<red>Ч</red>етве́ртꙋю же, и҆ пѧ́тꙋю, и҆ седьмꙋ́ю пѣ́снь, си́це пое́мъ:

<red>Г</red>лаго́ли пе́рвѣе і҆рмо́съ канѡ́на мине́и, та́же конє́чныѧ два̀ стїха̀ пѣ́сни пое́мъ къ тропарє́мъ канѡ́на. и҆ <red>С</red>ла́ва, и҆ ны́нѣ: <red>І҆</red>рмосо́мъ же не покрыва́емъ пѣ́сни, занѐ і҆рмо́съ глаго́летсѧ пре́жде пѣ́сни. <red>П</red>ою́тсѧ же і҆рмосы̀ мине́и по канѡ́нѣ, то́кмѡ по тре́тїей и҆ шесто́й пѣ́снехъ, зане́же ѹ҆ тѣ́хъ пѣ́сней пе́рвѣе і҆рмо́съ не пое́тсѧ.

<red>В</red>ъ про́чыѧ же дни̑ седми́цы кромѣ̀ понедѣ́льника, та́кѡ пое́тсѧ и҆ а҃-ѧ пѣ́снь, ꙗ҆́коже ѹ҆каза́сѧ ѡ҆ четве́ртой, и҆ пѧ́той пѣ́снехъ. <red>А҆</red> въ ко́ихъ пѣ́снехъ бꙋ́детъ трипѣ́снецъ, пое́тсѧ послѣдѝ канѡ́на катава́сїа, і҆рмо́съ трипѣ́снца, ꙗ҆́коже вы́ше и҆з̾ѧви́сѧ.

<red>[зрѝ] Вѣ́домо же бꙋ́ди: Ꙗ҆́</red>кѡ ѻ҆смогла́сникъ не пое́тсѧ во всю̀ ст҃ꙋ́ю м҃-цꙋ, кромѣ̀ недѣ́ль: пое́тсѧ же то́чїю мине́а, и҆ трипѣ́снецъ. <red>А҆</red> въ ко́ихъ пѣ́снехъ нѣ́сть трипѣ́снца, пое́тсѧ то́кмѡ мине́а.

<red>П</red>о г҃-й пѣ́сни, глаго́летъ і҆ере́й є҆ктенїю̀ ма́лꙋю.

<red>Т</red>а́же сѣда́ленъ ст҃а́гѡ, <red>є҆ди́ножды. </red>

<red>С</red>ла́ва, и҆ ны́нѣ, бг҃оро́диченъ. и҆ чте́нїе въ лаѵсаи́цѣ.

<red>П</red>о ѕ҃-й пѣ́сни, є҆ктенїа̀ ма́лаѧ.

<red>Т</red>а́же сѣда́ленъ мч҃нченъ:

а҆́ще же и҆́мать ст҃ы́й конда́къ, глаго́лемъ є҆го̀ здѣ̀: мч҃нченъ же глаго́лемъ по пе́рвой каѳі́смѣ, съ сѣда́льны, съ припѣ́вомъ: <red>Д</red>и́венъ бг҃ъ во ст҃ы́хъ свои́хъ: и҆ чте́мъ про́логъ.

<red>П</red>о ѳ҃-й пѣ́сни, <red>Д</red>осто́йно є҆́сть: и҆ покло́нъ. є҆ктенїа̀ ма́лаѧ: <red>И҆</red> свѣти́ленъ трⷪ҇ченъ гла́са, <red>три́жды</red>.

<red>Т</red>а́же чте́цъ чте́тъ ѻ҆бы̑чныѧ трѝ ѱалмы̀: <red>Х</red>вали́те гдⷭ҇а съ нб҃съ:

<red>[зрѝ] П</red>одоба́етъ вѣ́дати: <red>Ꙗ҆́</red>кѡ а҆́ще слꙋча́тсѧ въ седми̑чныѧ днѝ, кромѣ̀ сꙋббѡ́ты и҆ недѣ́ли, въ мине́и на рѧдꙋ̀ два̀ ст҃ы̑ѧ, пое́мъ є҆ди́нагѡ на вече́рни стїхи̑ры: а҆ дрꙋга́гѡ на хвали́техъ на д҃, а҆́ще є҆́сть. <red>К</red>анѡ́ны же глаго́лемъ ѻ҆бои̑мъ ст҃ы̑мъ на ѕ҃. <red>Н</red>астоѧ́щагѡ ст҃а́гѡ пое́мъ і҆рмо́съ <red>є҆ди́ножды, </red>и҆ но не́мъ глаго́лемъ два̀ тропарѧ̀ за є҆ди́нъ, и҆ тропа́рь пред̾ бг҃оро́дичнымъ, бг҃оро́диченъ же ѡ҆ставлѧ́етсѧ. <red>Т</red>а́же втора́гѡ ст҃а́гѡ подо́бнѣ два̀ тропарѧ̀ за є҆ди́нъ, и҆ тропа́рь пред̾ бг҃оро́дичнымъ, и҆ бг҃оро́диченъ, та́же, трипѣ́снецъ.

<red>А҆́</red>ще же нѝ, глаго́летъ настоѧ́тель: <red>Т</red>ебѣ̀ сла́ва подоба́етъ гдⷭ҇и бж҃е на́шъ: <red>С</red>ла́ва тебѣ̀ показа́вшемꙋ на́мъ свѣ́тъ: и҆ прѡ́чаѧ.

и҆ твори́мъ мета̑нїѧ трѝ, ра́внѡ на мѣ́стѣхъ на́шихъ стоѧ́ще.

<red>П</red>осе́мъ і҆ере́й: <red>И҆</red>спо́лнимъ ѹ҆́треннюю мл҃твꙋ на́шꙋ гдⷭ҇еви: и҆ возгла́съ.

<red>И҆</red> посе́мъ соше́дшесѧ ѻ҆́ба ли̑ка вкꙋ́пѣ, пое́мъ на стїхо́внѣ, трїѡ́ди самогла́сенъ днѐ, гла́съ є҃: <red>П</red>рїи́де по́стъ:

<red>Г</red>лаго́лемъ же и҆ припѣ́въ: <red>И҆</red>спо́лнихомсѧ заꙋ́тра:

и҆ па́ки то́йже самогла́сенъ. припѣ́въ в҃-й: <red>И҆</red> бꙋ́ди свѣ́тлость: и҆ мч҃нченъ:

<red>С</red>ла́ва, и҆ ны́нѣ, бг҃оро́диченъ: <red>Т</red>ѧ̀ бж҃їю мт҃рь:

<red>А҆́</red>ще ли бꙋ́детъ ст҃а́гѡ на ѹ҆́трени, на стїхо́внѣ <red>С</red>ла́ва, глаго́лемъ сла́ва, ст҃а́гѡ: <red>И҆</red> ны́нѣ, бг҃оро́диченъ.

<red>П</red>осе́мъ настоѧ́тель, и҆лѝ чте́цъ глаго́летъ: <red>Б</red>л҃го є҆́сть и҆сповѣ́датисѧ гдⷭ҇еви: <red>два́жды</red>.

<red>Т</red>рист҃о́е, и҆ мета̑нїѧ трѝ. <red>П</red>о Ѻ҆́ч҃е на́шъ: <red>І҆</red>ере́й возгла́съ.

и҆ мы̀ глаго́лемъ тропа́рь: <red>В</red>ъ хра́мѣ стоѧ́ще сла́вы твоеѧ̀:

<red>Г</red>дⷭ҇и поми́лꙋй, м҃, кро́ткимъ гла́сомъ.

<red>Т</red>а́же, <red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: <red>И҆́</red>менемъ гдⷭ҇нимъ бл҃гословѝ ѻ҆́тче.

<red>І҆</red>ере́й: <red>С</red>ы́й бл҃гослове́нъ хрⷭ҇то́съ бг҃ъ на́шъ:

и҆ мы̀ глаго́лемъ: <red>Н</red>бⷭ҇ный цр҃ю̀:

<red>П</red>осе́мъ воздѣ́вши рꙋ́цѣ, ста́немъ молѧ́щесѧ въ себѣ̀, глаго́люще мл҃твꙋ прпⷣбнагѡ ѻ҆тца̀ на́шегѡ є҆фре́ма, раздѣлѧ́юще ю҆̀ на трѝ ча́сти, ꙗ҆́коже предписа́сѧ, творѧ́ще покло́ны г҃: <red>Гд</red>ⷭ҇и и҆ влⷣко живота̀ моегѡ̀: и҆ та́кѡ во є҆ди́но всѝ преклонѧ́емъ колѣ̑на. <red>Т</red>а́же па́ки воста́вше, глаго́лемъ: <red>Д</red>ꙋ́хъ же цѣломꙋ́дрїѧ: и҆ покло́нъ є҆ди́нъ. <red>П</red>осе́мъ: <red>Є҆́</red>й гдⷭ҇и цр҃ю̀: и҆ покло́нъ є҆ди́нъ, предварѧ́ющꙋ и҆гꙋ́менꙋ, и҆лѝ є҆кклисїа́рхꙋ. <red>И҆</red> по си́хъ твори́мъ и҆ про́чихъ, в҃і, и҆злегка̀, ѹ҆томле́нїѧ ра́ди, на ни́хже глаго́лемъ въ та́йнѣ: <red>Б</red>ж҃е ѡ҆чи́сти мѧ̀ грѣ́шнаго. <red>П</red>ослѣди́ же глаго́лемъ въ себѣ̀ всю̀ вышепи́саннꙋю мл҃твꙋ во є҆ди́но: <red>Г</red>дⷭ҇и и҆ влⷣко живота̀ моегѡ̀: и҆ покло́нъ вели́кїй.

<red>И҆</red> по є҆́же воста́ти на́мъ, начина́етъ предстоѧ́тель: <red>П</red>рїиди́те поклони́мсѧ, <red>три́жды</red>: и҆ мета̑нїѧ г҃. ѹ҆чине́нный чте́цъ чте́тъ ча́съ пе́рвый, по ѻ҆бы́чаю. ѱало́мъ є҃: <red>Г</red>лаго́лы моѧ̑ внꙋшѝ гдⷭ҇и: и҆ про́чыѧ два̀ ѱалма̀. <red>П</red>осе́мъ, <red>С</red>ла́ва, и҆ ны́нѣ, а҆ллилꙋ́їа, <red>три́жды</red>, и҆ мета̑нїѧ трѝ.

<red>[зрѝ] Подоба́етъ вѣ́дати: Ꙗ҆́</red>кѡ во всѧ̑ понедѣ́льники ст҃ы́ѧ м҃-цы, на а҃-мъ часѣ̀ каѳі́смы не стїхосло́вимъ. <red>В</red>ъ про́чыѧ же дни̑ стїхосло́вимъ каѳі́смꙋ, и҆ твори́мъ на ко́емждо а҆нтїфѡ́нѣ мета̑нїѧ г҃. <red>Т</red>а́кожде и҆ въ пѧто́къ, а҃-й ча́съ и҆ ѳ҃-й без̾ каѳі́смы.

<red>Ѹ҆</red>чине́нный же чте́цъ, и҆лѝ і҆ере́й, ста́въ средѝ цр҃кве, пое́тъ тропа́рь, на гла́съ ѕ҃: <red>З</red>аꙋ́тра ѹ҆слы́ши гла́съ мо́й, цр҃ю̀ мо́й, и҆ бж҃е мо́й:

<red>И҆</red> мы̀ пое́мъ велегла́снѡ то́жде, на ѻ҆́ба ли̑ка, <red>три́жды</red>. <red>П</red>редначина́ющїй ли́къ, два́жды: а҆ дрꙋгі́й, <red>є҆ди́ножды. </red>

<red>Г</red>лаго́летъ же и҆ стїхѝ пѣве́цъ: въ ни́хже мы̀ твори́мъ колѣнопреклонє́нїѧ на зе́млю. <red>Є҆</red>гда́ же ли́къ пое́тъ, тогда̀ ѻ҆́нъ покланѧ́етсѧ:

<red>С</red>ті́хъ а҃-й: <red>Г</red>лаго́лы моѧ̑ внꙋшѝ гдⷭ҇и:

<red>С</red>ті́хъ в҃-й: <red>Ꙗ҆́</red>кѡ къ тебѣ̀ помолю́сѧ гдⷭ҇и. <red>И҆</red> глаго́летъ, <red>С</red>ла́ва: <red>П</red>осе́мъ чте́цъ, <red>И҆</red> ны́нѣ, бг҃оро́диченъ: <red>Ч</red>то́ тѧ нарече́мъ, <red>ѽ</red> бл҃года́тнаѧ! и҆ мета̑нїѧ г҃.

<red>Т</red>а́же пое́мъ: <red>С</red>тѡпы̀ моѧ̑ напра́ви но словесѝ твоемꙋ̀, и҆ да не ѡ҆блада́етъ мно́ю всѧ́кое беззако́нїе. <red>И҆</red> дрꙋгі́й ли́къ пое́тъ то́жде.

<red>Т</red>а́же, <red>И҆</red>зба́ви мѧ̀ ѿ клеветы̀ человѣ́ческїѧ, и҆ сохраню̀ за́пѡвѣди твоѧ̑. <red>П</red>а́ки то́жде. <red>Л</red>ицѐ твоѐ просвѣтѝ на раба̀ твоего̀, и҆ наꙋчи́ мѧ ѡ҆правда́нїємъ твои̑мъ. <red>П</red>а́ки то́жде.

<red>С</red>їе́ же глаго́лемъ. <red>три́жды</red>, велегла́снѡ и҆ ко́снѡ: <red>Д</red>а и҆спо́лнѧтсѧ ѹ҆ста̀ моѧ̑:

<red>П</red>осе́мъ трист҃о́е, мета̑нїѧ г҃. <red>П</red>о Ѻ҆́ч҃е на́шъ, і҆ере́й возгла́съ.

<red>И҆</red> глаго́лемъ бг҃оро́диченъ: <red>В</red>ъ понедѣ́льникъ ѹ҆́бѡ, и҆ во вто́рникъ, и҆ четверто́къ: <red>П</red>ресла́внꙋю бж҃їю мт҃рь: <red>В</red>ъ сре́дꙋ же и҆ пѧто́къ, <red>С</red>ко́рѡ предварѝ пре́жде да́же не порабо́тимсѧ:

<red>Г</red>дⷭ҇и поми́лꙋй, м҃:

и҆ мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: <red>И҆́</red>менемъ гдⷭ҇нимъ бл҃гословѝ ѻ҆́тче.

<red>І҆</red>ере́й: <red>Б</red>ж҃е ѹ҆ще́дри ны̀ и҆ бл҃гослови́ ны:

и҆ твори́мъ покло́ны г҃ вели̑кїѧ, глаго́люще мл҃твꙋ: <red>Г</red>дⷭ҇и и҆ влⷣко: и҆ про́чихъ, в҃і, ꙗ҆́кѡ предписа́сѧ.

и҆ пото́мъ начина́етъ предстоѧ́тель, и҆лѝ ѹ҆чине́нный чте́цъ, трист҃о́е. и҆ мета̑нїѧ г҃. <red>П</red>о Ѻ҆́ч҃е на́шъ, возгла́съ, и҆ <red>Г</red>дⷭ҇и поми́лꙋй, в҃і.

<red>Т</red>а́же мл҃тва: <red>Х</red>рⷭ҇тѐ свѣ́те и҆́стинный: глаго́летсѧ ѿ предстоѧ́телѧ.

<red>П</red>осе́мъ і҆ере́й: <red>С</red>ла́ва тебѣ̀ хрⷭ҇тѐ бж҃е, ѹ҆пова́нїе на́ше, сла́ва тебѣ̀.

<red>Л</red>и́къ: <red>С</red>ла́ва, и҆ ны́нѣ: <red>Г</red>дⷭ҇и поми́лꙋй, <red>три́жды</red>: бл҃гословѝ.

и҆ ѿпꙋ́стъ. <red>Т</red>а́же многолѣ́тное: и҆ цѣлꙋ́емъ ст҃ы̑ѧ і҆кѡ̑ны.

<red>П</red>о ѿпꙋ́стѣ же и҆схо́димъ въ притво́ръ, и҆ та́мѡ глаго́лютсѧ ѻ҆бы̑чныѧ мл҃твы, и҆ чтꙋ́тсѧ ѡ҆глашє́нїѧ прпⷣбнагѡ ѻ҆тца̀ на́шегѡ ѳео́дѡра стꙋді́та: чтꙋ́тсѧ же непремѣ́ннѡ во всѧ́кꙋю сре́дꙋ и҆ пѧто́къ ст҃ы́ѧ м҃-цы ѿ настоѧ́телѧ и҆лѝ є҆кклисїа́рха, ꙗ҆́коже предписа́сѧ, ли́стъ тч҃в на ѡ҆бор.

и҆ быва́етъ соверше́нный ѿпꙋ́стъ.

<red>С</red>и́це да быва́етъ ѹ҆́тренѧ, и҆ ча́съ а҃-й во всю̀ ст҃ꙋ́ю м҃-цꙋ непремѣ́ннѡ. <red>П</red>о ѿпꙋще́нїи же и҆сходѧ́ще и҆з̾ цр҃кве, и҆́демъ со всѧ́кимъ безмо́лвїемъ въ кє́ллїи своѧ̑, и҆лѝ на слꙋ́жбꙋ: и҆ не подоба́етъ на́мъ бесѣ̑ды твори́ти дрꙋ́гъ со дрꙋ́гомъ на монастырѣ̀, въ пꙋтѝ, ѹ҆держа́но бо сїѐ ѿ ст҃ы́хъ ѻ҆тє́цъ.

<red>При часѣ́ же г҃-мъ днѐ</red>: <red>Ѹ҆</red>дарѧ́етъ кандиловжига́тель въ би́ло дово́льнѡ, и҆ собира́емсѧ въ цр҃ковь, и҆ творѧ́ще пре́жде нача́ла пѣ́нїѧ, кі́йждо на́съ, прѧ́мѡ ст҃ы́хъ двере́й, покло́ны г҃, глаго́люще си́це: <red>Б</red>ж҃е, ѡ҆чи́сти мѧ̀ грѣ́шнаго. та́кожде и҆ и҆сходѧ́ще и҆з̾ цр҃кве. <red>С</red>и́це твори́мъ по всѧ̑ дни̑.

<red>[Въ сꙋббѡ́тꙋ же, и҆ недѣ́лю, твори́мъ покло́ны ѻ҆бы̑чныѧ.</red>

и҆ цѣлꙋ́емъ ст҃ы̑ѧ і҆кѡ̑ны. и҆ па́ки на ѻ҆́ба ли̑ка по є҆ди́номꙋ ма́лꙋ покло́нꙋ.

<red>Т</red>а́же бл҃гослови́вшꙋ і҆ере́ю, начина́етъ предстоѧ́тель, <red>А҆</red>ми́нь. <red>С</red>ла́ва тебѣ̀ бж҃е на́шъ, сла́ва тебѣ̀. <red>Ц</red>р҃ю̀ нбⷭ҇ный: трист҃о́е, и҆ мета̑нїѧ г҃.

<red>К</red>андиловжига́тель же взе́мъ бл҃гослове́нїе ѹ҆ настоѧ́телѧ, и҆зше́дъ ѹ҆дарѧ́етъ въ кампа́нъ <red>три́жды</red>. <red>П</red>о Ѻ҆́ч҃е на́шъ, і҆ере́й возгла́съ. <red>Г</red>дⷭ҇и поми́лꙋй, в҃і.

<red>Т</red>а́же, <red>П</red>рїиди́те поклони́мсѧ, <red>три́жды</red>. и҆ мета̑нїѧ г҃.

и҆ глаго́летъ чте́цъ ча́съ г҃-й по ѻ҆бы́чаю, триѱа́лмный. <red>В</red>ъ концѣ́ же г҃-гѡ ѱалма̀, <red>С</red>ла́ва, и҆ ны́нѣ, а҆ллилꙋ́їа, и҆ мета̑нїѧ г҃.

<red>Т</red>а́же стїхологисꙋ́емъ каѳі́смꙋ рѧдовꙋ́ю, и҆ на ко́емждо а҆нтїфѡ́нѣ твори́мъ мета̑нїѧ трѝ.

<red>П</red>о стїхосло́вїи же ѹ҆чине́нный чте́цъ, и҆лѝ і҆ере́й, ста́въ средѝ цр҃кве глаго́летъ тропа́рь, гла́съ ѕ҃: <red>Г</red>дⷭ҇и, и҆́же прест҃а́го твоего̀ дх҃а:

<red>Т</red>о́йже и҆ мы̀ пое́мъ, въ то́йже гла́съ, на ѻ҆́ба ли̑ка. <red>Є҆</red>ди́нъ ли́къ, два́жды: а҆ дрꙋгі́й, <red>є҆ди́ножды</red>. <red>Г</red>лаго́летъ же и҆ стїхѝ.

<red>С</red>ті́хъ а҃: <red>С</red>е́рдце чи́сто сози́жди во мнѣ̀ бж҃е:

<red>С</red>ті́хъ в҃: <red>Н</red>е ѿве́ржи менѐ ѿ лица̀ твоегѡ̀:

<red>И҆</red> є҆гда̀ ѻ҆́нъ пое́тъ, тогда̀ мы̀ твори́мъ колѣнопреклоне́нїе до землѝ. <red>Є҆</red>гда́ же ли́къ пое́тъ, тогда̀ ѻ҆́нъ прекланѧ́етсѧ до землѝ. <red>Т</red>а́кожде и҆ на про́чыѧ два̀ стїха̀: и҆ рече́тъ, <red>С</red>ла́ва. <red>Т</red>а́же, и҆ ны́нѣ, бг҃оро́диченъ: <red>Б</red>цⷣе, ты̀ є҆сѝ лоза̀: и҆ мета̑нїѧ г҃.

<red>И҆</red> а҆́бїе чте́мъ въ лѣ́ствичникѣ. <red>Н</red>ачина́етъ честѝ са́мъ предстоѧ́тель, и҆лѝ а҃-й пѣве́цъ десна́гѡ ли́ка.

<red> [Начина́етъ же ѿ ны́нѣ ѹ҆чине́нный мона́хъ возбꙋжда́ти бра́тїю во всю̀ ст҃ꙋ́ю м҃-цꙋ, ѡ҆бхо́дитъ же ти́хѡ, и҆ призира́етъ на спѧ́щыѧ, и҆ возставлѧ́етъ ко слы́шанїю по послѣ́довавшемꙋ ѡ҆́бразꙋ, ꙗ҆́кѡ предписа́сѧ въ нача́лѣ ѹ҆ста́ва.]</red>

<red>П</red>о чте́нїи же глаго́лемъ: <red>А҆</red>ми́нь. <red>Г</red>дⷭ҇ь бг҃ъ бл҃гослове́нъ: <red>Т</red>рист҃о́е, и҆ мета̑нїѧ г҃. <red>П</red>о Ѻ҆́ч҃е на́шъ, і҆ере́й возгла́съ, и҆ глаго́лемъ тропа́рь, гла́съ и҃: <red>Б</red>л҃гослове́нъ є҆сѝ хрⷭ҇тѐ бж҃е на́шъ:

<red>С</red>ла́ва, <red>С</red>ко́рое и҆ и҆звѣ́стное: <red>И҆</red> ны́нѣ, <red>Н</red>аде́жда и҆ предста́тельство: <red>Г</red>дⷭ҇и поми́лꙋй, м҃, и҆ мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: и҆ покло́нъ. <red>И҆́</red>менемъ гдⷭ҇нимъ:

<red>І҆</red>ере́й: <red>Б</red>ж҃е ѹ҆ще́дри ны̀: и҆ твори́мъ покло́ны, ꙗ҆́кѡ предписа́сѧ.

и҆ а҆́бїе начина́етъ предстоѧ́тель мл҃твꙋ: <red>В</red>лⷣко бж҃е ѻ҆́ч҃е вседержи́телю:

<red>К</red>андиловжига́тель же сотвори́въ ѻ҆бы́чный покло́нъ предстоѧ́телю, и҆ ше́дъ ѹ҆дарѧ́етъ въ кампа́нъ, ше́сть кра́тъ. <red>П</red>о сконча́нїи же мл҃твы, глаго́летъ: <red>П</red>рїиди́те поклони́мсѧ: <red>три́жды</red>. и҆ мета̑нїѧ г҃.

<red>Т</red>а́же ча́съ ѕ҃, ꙗ҆́кѡ ѻ҆бы́чай, и҆ по концѣ̀, <red>С</red>ла́ва, и҆ ны́нѣ, а҆ллилꙋ́їа <red>три́жды</red>. и҆ мета̑нїѧ г҃.

и҆ стїхосло́вимъ каѳі́смꙋ рѧдовꙋ́ю, и҆ по ко́емждо а҆нтїфѡ́нѣ а҆ллилꙋ́їа, <red>три́жды</red>: и҆ мета̑нїѧ г҃.

<red>П</red>о стїхосло́вїи же чте́цъ пое́тъ тропа́рь, гла́съ в҃: <red>И҆́</red>же въ шесты́й де́нь же и҆ ча́съ: <red>Т</red>о́й же и҆ мы̀ пое́мъ, ꙗ҆́кѡ предписа́сѧ.

<red>Г</red>лаго́летъ же чте́цъ и҆ стїхѝ:

<red>С</red>ті́хъ а҃: <red>В</red>нꙋшѝ бж҃е мл҃твꙋ мою̀:

<red>С</red>ті́хъ в҃: а҆́зъ къ бг҃ꙋ воззва́хъ: <red>И҆</red> рече́тъ: <red>С</red>ла́ва:

<red>Т</red>а́же, <red>И҆</red> ны́нѣ, бг҃оро́диченъ: <red>Ꙗ҆́</red>кѡ не и҆́мамы дерзнове́нїѧ: и҆ мета̑нїѧ г҃:

<red>П</red>осе́мъ тропа́рь прⷪ҇ро́чества, ꙗ҆́коже ꙗ҆вле́но є҆́сть въ сре́дꙋ и҆ пѧто́къ сы́рныѧ седми́цы.

<red>Т</red>а́же прокі́менъ паремїѝ. и҆ чте́тсѧ прⷪ҇ро́чество и҆са́їино. <red>И҆</red> па́ки и҆́нъ прокі́менъ паремїѝ.

и҆ чте́нїе въ лѣ́ствицѣ, и҆ пото́мъ, <red>С</red>ко́рѡ да предварѧ́тъ ны̀: <red>Т</red>рист҃о́е, и҆ мета̑нїѧ г҃. <red>П</red>о Ѻ҆́ч҃е на́шъ на́шъ, і҆ере́й возгла́съ.

<red>Т</red>а́же глаго́лемъ тропа́рь, гла́съ в҃: <red>С</red>п҃се́нїе содѣ́лалъ є҆сѝ: <red>С</red>ла́ва: <red>П</red>речⷭ҇томꙋ твоемꙋ̀ ѡ҆́бразꙋ: и҆ покло́нъ. <red>И҆</red> ны́нѣ, <red>М</red>лⷭ҇рдїѧ сꙋ́щи и҆сто́чникъ:

<red>[Въ сре́дꙋ же и҆ пѧто́къ</red> глаго́лемъ крⷭ҇тобг҃оро́диченъ: <red>П</red>репросла́влена є҆сѝ бцⷣе дв҃о:

<red>Г</red>дⷭ҇и поми́лꙋй, м҃. и҆ мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: <red>И҆́</red>менемъ гдⷭ҇нимъ:

<red>І҆</red>ере́й: <red>Б</red>ж҃е ѹ҆ще́дри ны̀: и҆ твори́мъ г҃ покло́ны вели̑кїѧ съ мл҃твою, и҆ про́чихъ в҃і, ꙗ҆́коже и҆з̾ѧви́сѧ.

<red>И҆</red> посе́мъ, глаго́летъ предстоѧ́тель коне́чное трист҃о́е, и҆ мета̑нїѧ г҃. <red>П</red>о Ѻ҆́ч҃е на́шъ, <red>Г</red>дⷭ҇и поми́лꙋй, в҃і.

<red>Т</red>а́же і҆ере́й: <red>С</red>ла́ва тебѣ̀ хрⷭ҇тѐ бж҃е:

<red>И҆</red> мы̀, <red>С</red>ла́ва, и҆ ны́нѣ, ѿпꙋ́стъ. <red>П</red>омина́етъ ст҃а́го, є҆го́же є҆́сть де́нь. и҆ пое́мъ многолѣ́тны: и҆ цѣлꙋ́емъ ст҃ы̑ѧ і҆кѡ̑ны, и҆ на пе́рсѣхъ на́шихъ чⷭ҇тны́й крⷭ҇тъ, творѧ́ще кі́йждо на́съ по трѝ покло́ны. <red>С</red>ицевы́й ѡ҆́бразъ и҆ чи́нъ до́лженъ є҆́сть быва́ти и҆ въ про́чыѧ дни̑ ст҃ы́ѧ вели́кїѧ м҃-цы г҃-гѡ часа̀, и҆ ѕ҃-гѡ.

<red>[зрѝ] А҆</red> и҆дѣ́же росхо́да не быва́етъ, по мл҃твѣ: <red>Б</red>ж҃е и҆ гдⷭ҇и си́лъ: и҆ а҆́бїе глаго́лемъ: <red>П</red>рїиди́те поклони́мсѧ <red>три́жды</red>: и҆ ѳ҃-й ча́съ.

<red>А҆</red> и҆дѣ́же росхо́дъ быва́етъ, ѡ҆ часѣ̀ ѳ҃-мъ: <red>К</red>андиловжига́тель взе́мъ бл҃гослове́нїе ѹ҆ настоѧ́телѧ ѹ҆дарѧ́етъ въ вели́кое дре́во, и҆ собра́вшесѧ въ цр҃ковь, <red>Б</red>л҃гослови́вшꙋ і҆ере́ю, пое́мъ ѳ҃-й ча́съ: глаго́лемъ трист҃о́е: и҆ мета̑нїѧ г҃.

<red>П</red>о Ѻ҆́ч҃е на́шъ, і҆ере́й возгла́съ: <red>Г</red>дⷭ҇и поми́лꙋй, в҃і. <red>П</red>рїиди́те поклони́мсѧ, <red>три́жды</red>. и҆ мета̑нїѧ г҃.

<red>П</red>араекклисїа́рхъ же и҆зше́дъ ѹ҆дарѧ́етъ въ кампа́нъ, ѳ҃ кра́тъ, и҆ пое́мъ ча́съ ѳ҃-й, триѱа́лмный. <red>В</red>ъ коне́цъ же тре́тїѧгѡ ѱалма̀, на <red>А҆</red>ллилꙋ́їа, мета̑нїѧ г҃. и҆ стїхосло́вимъ каѳі́смꙋ рѧдовꙋ́ю: и҆ по ко́емждо а҆нтїфѡ́нѣ, твори́мъ мета̑нїѧ г҃.

<red>П</red>о стїхосло́вїи же ѹ҆чине́нный чте́цъ средѝ цр҃кве пое́тъ тропа́рь на гла́съ и҃: <red>И҆́</red>же въ девѧ́тый ча́съ:

<red>Т</red>о́йже и҆ мы̀ пое́мъ въ то́йже гла́съ, на ѻ҆́ба ли̑ка, <red>три́жды</red>.

<red>Г</red>лаго́летъ же и҆ стїхѝ:

<red>С</red>ті́хъ а҃: <red>Д</red>а прибли́житсѧ мл҃тва моѧ̀:

<red>С</red>ті́хъ в҃: <red>Д</red>а вни́детъ проше́нїе моѐ: <red>И҆</red> творѧ́ще покло́ны въ си́хъ.

<red>С</red>ла́ва, и҆ ны́нѣ: <red>И҆́</red>же на́съ ра́ди рожде́йсѧ ѿ дв҃ы: мета̑нїѧ г҃, и҆ чтє́нїѧ въ лѣ́ствицѣ.

<red>И҆</red> по чте́нїи, <red>Н</red>е преда́ждь на́съ до конца̀: <red>Т</red>рист҃о́е, и҆ мета̑нїѧ г҃. <red>П</red>о Ѻ҆́ч҃е на́шъ, і҆ере́й возгла́съ, и҆ глаго́лемъ тропарѝ сїѧ̑, гла́съ и҃: <red>В</red>и́дѧ разбо́йникъ:

<red>С</red>ла́ва: <red>П</red>осредѣ̀ двою̀ разбѡ́йникꙋ: <red>И҆</red> ны́нѣ: <red>А҆́</red>гнца и҆ па́стырѧ и҆ сп҃са мі́ра:

<red>Г</red>дⷭ҇и поми́лꙋй, м҃. <red>И҆́</red>же на всѧ́кое вре́мѧ:

<red>Г</red>дⷭ҇и поми́лꙋй, <red>три́жды</red>:

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ:

<red>Т</red>а́же і҆ере́й: <red>Б</red>ж҃е ѹ҆ще́дри ны̀:

и҆ твори́мъ трѝ вели̑кїѧ покло́ны, глаго́люще въ себѣ̀ и҆ пред̾ѧвле́ннꙋю мл҃твꙋ прпⷣбнагѡ є҆фре́ма. <red>П</red>ро́чихъ же в҃і не твори́мъ. <red>И҆</red> глаго́лемъ мл҃твꙋ: <red>В</red>лⷣко гдⷭ҇и і҆и҃се хрⷭ҇тѐ бж҃е на́шъ:

и҆ а҆́бїе пое́тъ предначина́ѧй ли́къ, во гла́съ и҃: Во црⷭ҇твїи твое́мъ помѧнѝ на́съ гдⷭ҇и:

<red>И҆</red> глаго́летъ па́ки то́йже ли́къ: <red>Б</red>л҃же́ни ни́щїи дх҃омъ, ꙗ҆́кѡ тѣ́хъ є҆́сть црⷭ҇тво нбⷭ҇ное.

<red>П</red>рипѣ́въ: <red>П</red>омѧнѝ на́съ гдⷭ҇и, є҆гда̀ прїи́деши во црⷭ҇твїи твое́мъ.

<red>И҆</red> а҆́бїе в҃-й ли́къ: <red>Б</red>л҃же́ни пла́чꙋщїи, ꙗ҆́кѡ ті́и ѹ҆тѣ́шатсѧ. <red>П</red>омѧнѝ на́съ гдⷭ҇и: <red>И҆</red> про́чыѧ бл҃жє́нны со сладкопѣ́нїемъ въ то́йже гла́съ, велегла́снѡ и҆ ко́снѡ.

<red>С</red>ла́ва: <red>П</red>омѧнѝ на́съ гдⷭ҇и: <red>И҆</red> ны́нѣ: <red>П</red>омѧнѝ на́съ гдⷭ҇и:

<red>Т</red>а́же соше́дшесѧ ѻ҆́ба ли̑ка, и҆ пое́мъ согла́снѡ высоча́йшимъ гла́сомъ, ѿкрове́нными глава́ми: <red>П</red>омѧнѝ на́съ гдⷭ҇и, є҆гда̀ прїи́деши во црⷭ҇твїи твое́мъ.

<red>И҆</red> покло́нъ є҆ди́нъ всѝ ра́внѡ до землѝ.

<red>И҆</red> па́ки повы́шшимъ гла́сомъ: <red>П</red>омѧнѝ на́съ влⷣко, є҆гда̀ прїи́деши во црⷭ҇твїи твое́мъ. <red>И҆</red> покло́нъ до землѝ.

<red>Т</red>а́же и҆ є҆щѐ повы́шшимъ гла́сомъ: <red>П</red>омѧнѝ на́съ ст҃ы́й, є҆гда̀ прїи́деши во црⷭ҇твїи твое́мъ. <red>И҆</red> покло́нъ до землѝ.

<red>И҆</red> посе́мъ глаго́лемъ: <red>Л</red>и́къ нбⷭ҇ный: и҆ про́чее:

<red>С</red>ла́ва: <red>Л</red>и́къ ст҃ы́хъ а҆́гг҃лъ и҆ а҆рха̑гг҃лъ: <red>И҆</red> ны́нѣ: <red>В</red>ѣ́рꙋю во є҆ди́наго бг҃а:

<red>Ѡ҆</red>сла́би, ѡ҆ста́ви: <red>Ѻ҆́</red>ч҃е на́шъ: <red>Т</red>а́же конда́къ днѐ, и҆ хра́ма.

<red>А҆́</red>ще ли хра́мъ хрⷭ҇то́въ, глаго́лемъ пре́жде хра́ма хрⷭ҇то́ва, и҆ хра́ма ст҃а́гѡ, и҆лѝ ст҃ы́ѧ: та́же днѐ, и҆ ст҃а́гѡ рѧдова́гѡ, є҆гѡ́же є҆́сть де́нь. <red>С</red>ла́ва: <red>С</red>о ст҃ы́ми ѹ҆поко́й: <red>И҆</red> ны́нѣ: хра́ма бцⷣы: и҆лѝ, <red>П</red>редста́тельство хрⷭ҇тїа́нъ: <red>Г</red>дⷭ҇и поми́лꙋй, м҃:

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: <red>И҆́</red>менемъ гдⷭ҇нимъ:

и҆ глаго́летъ і҆ере́й: <red>Б</red>ж҃е ѹ҆ще́дри ны̀:

и҆ покло́ны г҃ вели̑кїѧ, и҆ про́чыѧ в҃і, ꙗ҆́коже мно́гажды ѹ҆каза́сѧ.

<red>П</red>араекклисїа́рхъ же, покло́нъ сотвори́въ настоѧ́телю, и҆ бл҃гослове́нїе взе́мъ, и҆ ше́дъ звони́тъ.

<red>Т</red>а́же начина́етъ предстоѧ́тель, <red>П</red>рїиди́те поклони́мсѧ, <red>три́жды</red>: и҆ мета̑нїѧ г҃:

и҆ ѹ҆чине́нный чте́цъ глаго́летъ ѱало́мъ ѻ҆бы́чный: <red>Б</red>л҃гословѝ дꙋшѐ моѧ̀ гдⷭ҇а: ти́химъ и҆ кро́ткимъ гла́сомъ.

<red>І҆</red>ере́й же глаго́летъ ѻ҆бы̑чныѧ мл҃твы вечє́рнїѧ пред̾ ст҃ы́ми враты̀.

<red>П</red>о сконча́нїи же ѱалма̀, <red>С</red>ла́ва, и҆ ны́нѣ, а҆ллилꙋ́їа, <red>три́жды</red>, и҆ мета̑нїѧ г҃.

<red>Т</red>а́же є҆ктенїа̀ вели́каѧ: и҆ пото́мъ стїхосло́вимъ каѳі́смꙋ и҃і: <red>К</red>о гдⷭ҇ꙋ внегда̀ скорбѣ́ти мѝ: и҆ по ко́емждо а҆нтїфѡ́нѣ, <red>С</red>ла́ва, и҆ ны́нѣ, а҆ллилꙋ́їа, <red>три́жды</red>: и҆ мета̑нїѧ г҃.

<red>Т</red>а́же пое́мъ: <red>Г</red>дⷭ҇и воззва́хъ, во гла́съ подо́бна трїѡ́ди.

и҆ пое́мъ стїхи̑ры на ѕ҃: <red>Т</red>рїѡ́ди подо́бна два̀, кѵ́ръ і҆ѡ́сифа, и҆ є҆ди́нъ, кѵ́ръ ѳео́дѡра стꙋді́та: и҆ мине́и ст҃а́гѡ, подо́бны г҃:

<red>С</red>ла́ва, ст҃а́гѡ, а҆́ще є҆́сть: а҆́ще же нѝ, <red>С</red>ла́ва и҆ ны́нѣ, бг҃оро́диченъ, гла́съ и҆ подо́бенъ то́йже.

<red>Т</red>а́же, <red>С</red>вѣ́те ти́хїй: и҆ глаго́летсѧ прокі́менъ паремїѝ, гла́съ ѕ҃. и҆ чте́нїе бытїѧ̀:

<red>П</red>ото́мъ и҆́ный прокі́менъ паремїѝ, гла́съ є҃. и҆ чте́нїе при́тчей.

<red>П</red>оне́же во всю̀ вели́кꙋю м҃-цꙋ ве́чера чте́тсѧ є҆ди́на паремїа̀, бытїѧ̀, в҃-ѧ при́тчей.

<red>Т</red>а́же предстоѧ́тель: <red>С</red>подо́би гдⷭ҇и въ ве́черъ: и҆ мета̑нїѧ г҃.

<red>І҆</red>ере́й: <red>И҆</red>спо́лнимъ вече́рнюю мл҃твꙋ:

И҆ по возгла́сѣ, соше́дшесѧ ѻ҆́ба ли̑ка вкꙋ́пѣ, пое́мъ трїѡ́ди самогла́сенъ днѐ, <red>два́жды</red>, гла́съ г҃: <red>П</red>ости́мсѧ посто́мъ прїѧ́тнымъ: и҆ мч҃нченъ въ то́йже гла́съ.

<red>С</red>ла́ва, ст҃а́гѡ, а҆́ще є҆́сть: а҆́ще же нѝ, <red>С</red>ла́ва, и҆ ны́нѣ, трїѡ́ди.

<red>И҆</red> твори́тъ канѡна́рхъ ѻ҆бы́чный покло́нъ въ ли́ки: та́кожде и҆ ѻ҆́ба ли̑ка проти́въ себѐ, и҆ ѿстꙋпа́ютъ на мѣ́ста своѧ̑. <red>П</red>осе́мъ, <red>Н</red>ы́нѣ, ѿпꙋща́еши: <red>Т</red>рист҃о́е, и҆ мета̑нїѧ г҃. <red>П</red>о Ѻ҆́ч҃е на́шъ, і҆ере́й возгла́съ и҃ по <red>А҆</red>ми́нѣ, <red>Б</red>цⷣе дв҃о ра́дꙋйсѧ: <red>П</red>окло́нъ є҆ди́нъ.

<red>С</red>ла́ва, <red>К</red>рⷭ҇ти́телю хрⷭ҇то́въ: <red>И҆</red> покло́нъ. <red>И҆</red> ны́нѣ, <red>М</red>оли́те за ны̀: <red>И҆</red> покло́нъ.

<red>Т</red>а́же, <red>П</red>од̾ твоѐ бл҃гоꙋтро́бїе: без̾ покло́на. <red>Г</red>дⷭ҇и поми́лꙋй, м҃, кро́ткимъ гла́сомъ.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: <red>И҆́</red>менемъ гдⷭ҇нимъ:

<red>І҆</red>ере́й: <red>С</red>ы́й бл҃гослове́нъ: <red>И҆</red> мл҃тва: <red>Н</red>бⷭ҇ный цр҃ю̀:

<red>И҆</red> твори́мъ ѻ҆бы̑чныѧ ѕ҃і покло́ны съ мл҃твою, ꙗ҆́коже мно́гажды предписа́сѧ. <red>И҆</red> по си́хъ начина́етъ предстоѧ́тель трист҃о́е, и҆ мета̑нїѧ г҃. <red>П</red>о Ѻ҆́ч҃е на́шъ, <red>Г</red>дⷭ҇и поми́лꙋй, в҃і.

и҆ глаго́летъ предстоѧ́тель мл҃твꙋ: <red>В</red>сест҃а́ѧ трⷪ҇це:

<red>И҆</red> <red>Б</red>ꙋ́ди и҆́мѧ гдⷭ҇не, <red>три́жды</red>: и҆ мета̑нїѧ г҃:

и҆ чте́цъ, <red>С</red>ла́ва, и҆ ны́нѣ: и҆ ѱало́мъ: <red>Б</red>л҃гословлю̀ гдⷭ҇а на всѧ́кое вре́мѧ:

<red>П</red>осе́мъ, досто́йно є҆́сть: и҆ покло́нъ.

<red>П</red>осе́мъ дрꙋгі́й ли́къ пое́тъ: <red>С</red>ла́ва, и҆ ны́нѣ, <red>Г</red>дⷭ҇и поми́лꙋй, <red>три́жды</red>, бл҃гословѝ. и҆ ѿпꙋ́стъ. и҆ многолѣ́тны.

<red>И҆</red>сходѧ́ще же въ притво́ръ, пое́мъ, ꙗ҆́коже ѻ҆бы́чай, стїхи́рꙋ хра́ма ст҃а́гѡ. <red>Г</red>лаго́лютсѧ же ѿ і҆ере́а ѻ҆бы̑чныѧ мл҃твы, и҆ помина́етъ ѹ҆со́пшыѧ: и҆ быва́етъ соверше́нный ѿпꙋ́стъ.

<red> Сїѐ послѣ́дованїе быва́етъ свѣти́льничнагѡ, во все́й ст҃ѣ́й м҃-цѣ, не сꙋ́щей преждеѡсщ҃е́ннѣй: </red>

<red>Н</red>е прїѧ́хомъ бо твори́ти преждеѡсщ҃е́нныѧ, да́же до среды̀, за є҆́же пости́тисѧ по преда́нїю всемꙋ̀ бра́тствꙋ: могꙋ́щїи же да пребꙋ́дꙋтъ постѧ́щесѧ до пѧтка̀. <red>С</red>т҃ы́ѧ же горы̀ тѵ́пїкъ въ пе́рвый ѹ҆́бѡ де́нь ѿню́дъ не повелѣва́етъ ꙗ҆́сти. <red>В</red>о вто́рникъ же, въ сре́дꙋ и҆ въ четверто́къ, ꙗ҆́сти подоба́етъ по є҆ди́ной ли́трѣ хлѣ́ба, и҆ во́дꙋ, и҆ и҆́но ничто́же, ра́звѣ со́ли тре́бꙋѧ съ хлѣ́бомъ.

<red>[зрѝ] Подоба́етъ вѣ́дати: Ꙗ҆́</red>кѡ въ ла́ѵрѣ прпⷣбнагѡ ѻ҆тца̀ на́шегѡ са́ввы, не пое́мъ повече́рїй въ цр҃кви, но въ ке́ллїахъ пое́мъ кі́йждо: та́кѡ бо прїѧ́хомъ. <red>В</red>о ѻ҆бщежи́тїѧхъ же палесті́ны пою́тсѧ повечє́рїѧ си́це:

<red>Ѡ҆</red> часѣ̀ девѧ́томъ. <red>В</red>хо́дитъ свѣщевжига́тель, и҆ сотвори́въ покло́нъ предстоѧ́телю, и҆ ше́дъ бїе́тъ въ би́ло в҃і, и҆ собира́емсѧ всѝ въ цр҃ковь: и҆ сотвори́вше кі́йждо вчинє́нныѧ покло́ны, и҆ ма́лѡ сѣ́дше, во є҆́же собра́тисѧ всѣ̑мъ, воста́въ і҆ере́й твори́тъ покло́нъ настоѧ́телю, и҆ ста́въ на ѻ҆бы́чномъ мѣ́стѣ, глаго́летъ: <red>Б</red>л҃гослове́нъ бг҃ъ на́шъ: и҆ мы̀ глаго́лемъ: тебѣ̀. <red>Ц</red>р҃ю̀ нбⷭ҇ный: трист҃о́е, и҆ мета̑нїѧ г҃, ꙗ҆́кѡ ѻ҆бы́чно: подо́бнѣ, и҆ на <red>П</red>рїиди́те поклони́мсѧ, мета̑нїѧ г҃: и҆ а҆́бїе глаго́лемъ ѱало́мъ ѯ҃ѳ: <red>Б</red>ж҃е въ по́мощь мою̀ вонмѝ: <red> [Въ про́чихъ же седми́цахъ глаго́лемъ се́й ѱало́мъ по мл҃твѣ: Влⷣко бж҃е ѻ҆́ч҃е: Т]</red>а́же начина́емъ вели́кїй канѡ́нъ, творѧ́ще и҆̀ на ча̑сти четы́ре со і҆рмосо́мъ, ꙗ҆́кѡ и҆спо́лнитисѧ є҆мꙋ̀ въ четверто́къ ве́чера, гла́съ ѕ҃, і҆рмосы̀ по <red>два́жды</red>. <red>Т</red>вори́мъ же на кі́йждо тропа́рь мета̑нїѧ г҃, глаго́люще настоѧ́щїй припѣ́въ: <red>П</red>оми́лꙋй мѧ̀ бж҃е, поми́лꙋй мѧ̀. <red>П</red>о ѕ҃-й пѣ́сни,

<red>Конда́къ, вели́кагѡ канѡ́на. Д</red>ꙋшѐ моѧ̀, дꙋшѐ моѧ̀, воста́ни, что̀ спи́ши; коне́цъ приближа́етсѧ, и҆ и҆́маши смꙋти́тисѧ: воспрѧнѝ ѹ҆́бѡ, да пощади́тъ тѧ̀ хрⷭ҇то́съ бг҃ъ, вездѣ̀ сы́й, и҆ всѧ̑ и҆сполнѧ́ѧй.

<red>П</red>о ѳ҃-й пѣ́сни, послѣдѝ і҆рмо́съ: <red>Б</red>езсѣ́меннагѡ зача́тїѧ:

<red>П</red>о сконча́нїи же канѡ́на начина́емъ ѱало́мъ д҃: <red>В</red>негда̀ призва́ти мѝ: та́кожде и҆ про́чыѧ ѱалмы̀ повече́рїѧ. <red>Н</red>а А҆ллилꙋ́їа мета̑нїѧ г҃.

и҆ а҆́бїе начина́емъ в҃-ю статїю̀: <red>К</red>ъ тебѣ̀ гдⷭ҇и воздвиго́хъ дꙋ́шꙋ мою̀: и҆ про́чыѧ два̀ ѱалма̀: глаго́люще въ коне́цъ си́хъ а҆ллилꙋ́їа, и҆ твори́мъ мета̑нїѧ г҃.

<red>Т</red>а́же начина́етъ а҃-й ли́къ: <red>С</red>ъ на́ми бг҃ъ:

<red>В</red>торы́й ли́къ то́йжде: и҆ глаго́лемъ стїхѝ велегла́снѡ и҆ со сладкопѣ́нїемъ, кі́йждо ли́къ сво́й сті́хъ: <red>П</red>одо́бнѣ, и҆ <red>Б</red>езпло́тное є҆стество̀: <red>В</red>ѣ́рꙋю <red>же</red> во є҆ди́наго бг҃а, глаго́лемъ ни́зкимъ гла́сомъ.

<red>Т</red>а́же наче́ншїй ли́къ: <red>П</red>рест҃а́ѧ влⷣчце бцⷣе, молѝ ѡ҆ на́съ:

<red>И҆</red> твори́тъ дрꙋгі́й ли́къ покло́нъ. <red>И҆</red> востаю́щꙋ дрꙋго́мꙋ ли́кꙋ и҆ ѿвѣщава́ющꙋ, твори́тъ пе́рвый ли́къ покло́нъ. <red>Т</red>а́кожде и҆ на про́чыѧ стїхѝ моли́тєльныѧ всѧ̑.

<red>Є҆</red>гда́ же рече́мъ: <red>Б</red>ж҃е ѡ҆чи́сти мѧ̀ грѣ́шнаго: <red>три́жды</red>, пое́мъ ѻ҆́ба ли̑ка ра́внѡ: <red>И҆</red> покло́ны г҃.

<red>Т</red>а́же трист҃о́е без̾ покло́нѡвъ.

и҆ глаго́лемъ настоѧ́щыѧ тропарѝ на гла́съ в҃, ꙗ҆̀же и҆ пое́мъ велегла́снѡ и҆ со сладкопѣ́нїемъ: <red>П</red>росвѣтѝ ѻ҆́чи моѝ хрⷭ҇тѐ бж҃е: Сла́ва, <red>З</red>астꙋ́пникъ дꙋшѝ моеѧ̀: <red>И҆</red> ны́нѣ, <red>Ꙗ҆́</red>кѡ не и҆́мамы дерзнове́нїѧ:

<red>С</red>ꙋ́ть же и҆ и҆́ны тропарѝ, и҆̀же пою́тсѧ чрез̾ де́нь на гла́съ и҃, си́рѣчь во вто́рникъ и҆ четверто́къ ве́чера: <red>Н</red>еви́димыхъ врагѡ́въ мои́хъ неꙋсыпа́нїе:

<red>С</red>ті́хъ: <red>П</red>ри́зри и҆ ѹ҆слы́ши мѧ̀ гдⷭ҇и бж҃е мо́й: <red>Ꙗ҆́</red>кѡ стра́шенъ сꙋ́дъ тво́й гдⷭ҇и:

<red>С</red>ла́ва: <red>С</red>ле́зы мѝ да́ждь бж҃е: <red>И҆</red> ны́нѣ, <red>Н</red>епосты́днꙋю бцⷣе наде́ждꙋ твою̀: <red>Г</red>дⷭ҇и поми́лꙋй, м҃.

<red>С</red>ті́хъ ѿ і҆ере́а, и҆ мл҃тва: <red>Г</red>дⷭ҇и гдⷭ҇и, и҆збавле́й на́съ:

<red>Т</red>а́же, <red>П</red>рїиди́те поклони́мсѧ, <red>три́жды</red>: и҆ глаго́лемъ ѱало́мъ н҃, и҆ р҃а:

<red>И҆</red> мл҃твꙋ манассі́и царѧ̀: <red>Г</red>дⷭ҇и вседержи́телю бж҃е ѻ҆тє́цъ на́шихъ: <red>Т</red>рист҃о́е, и҆ мета̑нїѧ г҃.

<red>І҆</red>ере́й: <red>Ꙗ҆́</red>кѡ твоѐ є҆́сть црⷭ҇тво:

и҆ по а҆ми́нѣ глаго́лемъ сїѧ̑ тропарѝ на гла́съ ѕ҃: <red>П</red>оми́лꙋй на́съ гдⷭ҇и: <red>С</red>ла́ва, <red>Г</red>дⷭ҇и поми́лꙋй на́съ: <red>И҆</red> ны́нѣ, <red>М</red>лⷭ҇рдїѧ двє́ри: <red>Г</red>дⷭ҇и поми́лꙋй, м҃.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: <red>И҆́</red>менемъ гдⷭ҇нимъ бл҃гословѝ ѻ҆́тче.

І҆ере́й: <red>М</red>л҃твами ст҃ы́хъ ѻ҆тє́цъ на́шихъ: и҆ мл҃тва: <red>В</red>лⷣко бж҃е ѻ҆́ч҃е вседержи́телю:

<red>П</red>рїиди́те поклони́мсѧ, <red>три́жды</red>. и҆ мета̑нїѧ г҃: и҆ <red>Г</red>дⷭ҇и ѹ҆слы́ши мл҃твꙋ мою̀: и҆ <red>С</red>ла́ва въ вы́шнихъ бг҃ꙋ: <red>Г</red>дⷭ҇и прибѣ́жище бы́лъ є҆сѝ на́мъ: <red>С</red>подо́би гдⷭ҇и въ но́щь сїю̀:

<red>Т</red>а́же трист҃о́е, и҆ покло́ны г҃. <red>П</red>рест҃а́ѧ трⷪ҇це, поми́лꙋй на́съ: <red>Ѻ҆́</red>ч҃е на́шъ:

<red>І҆</red>ере́й: <red>Ꙗ҆́</red>кѡ твоѐ є҆́сть црⷭ҇тво:

<red>Т</red>а́же пое́мъ велегла́снѡ, и҆ ко́снѡ, на гла́съ ѕ҃: <red>Г</red>дⷭ҇и си́лъ съ на́ми бꙋ́ди, и҆но́гѡ бо ра́звѣ тебѐ помо́щника въ ско́рбехъ не и҆́мамы, гдⷭ҇и си́лъ поми́лꙋй на́съ.

<red>И҆</red> ѿвѣща́етъ то́жде дрꙋгі́й ли́къ. <red>И҆</red> глаго́летъ наче́ншїй а҃ ли́къ,

<red>С</red>ті́хъ: Хвали́те бг҃а во ст҃ы́хъ є҆гѡ̀, хвали́те є҆го̀ во ѹ҆твержде́нїи си́лы є҆гѡ̀. <red>И҆</red> тропа́рь: <red>Г</red>дⷭ҇и си́лъ съ на́ми бꙋ́ди:

<red>Т</red>а́же то́йжде тропа́рь, дрꙋгі́й ли́къ на ко́емждо стїсѣ̀. <red>П</red>о и҆сполне́нїи же пѧтѝ стїхѡ́въ, глаго́лютъ ѻ҆́ба ли̑ка вкꙋ́пѣ пе́рвый сті́хъ, и҆ тропа́рь:

<red>Т</red>а́же начина́етъ наче́ншїй ли́къ:

<red>С</red>ла́ва: <red>Г</red>дⷭ҇и а҆́ще не бы́хомъ:

<red>И҆</red> ны́нѣ: <red>М</red>нѡ́гаѧ мно́жєства мои́хъ бцⷣе прегрѣше́нїй:

<red>В</red>сест҃а́ѧ бцⷣе: <red>В</red>сѐ ѹ҆пова́нїе моѐ: <red>Г</red>дⷭ҇и поми́лꙋй, м҃.

и҆ мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ: <red>И҆́</red>менемъ гдⷭ҇нимъ бл҃гословѝ ѻ҆́тче.

<red>І҆</red>ере́й: <red>Б</red>ж҃е ѹ҆ще́дри ны̀:

и҆ твори́мъ ѕ҃і покло́нѡвъ, ꙗ҆́кѡ ѻ҆бы́чно, съ мл҃твою ст҃а́гѡ є҆фре́ма: и҆ твори́мъ кѡ́сныѧ, за є҆́же ѹ҆равнѧ́тисѧ всѣ̑мъ.

<red>Т</red>а́же начина́етъ предстоѧ́тель трист҃о́е, и҆ мета̑нїѧ г҃. <red>П</red>о Ѻ҆́ч҃е на́шъ: <red>Г</red>дⷭ҇и поми́лꙋй, в҃і. и҆ глаго́лемъ мл҃твꙋ: <red>Н</red>ескве́рнаѧ, небла́знаѧ: <red>И҆</red> да́ждь на́мъ влⷣко: <red>П</red>ресла́внаѧ приснодв҃о: <red>Ѹ҆</red>пова́нїе моѐ ѻ҆ц҃ъ:

<red>П</red>осе́мъ глаго́летъ і҆ере́й: <red>С</red>ла́ва тебѣ̀ хрⷭ҇тѐ бж҃е, ѹ҆пова́нїе на́ше, сла́ва тебѣ̀.

<red>Л</red>и́къ: <red>Г</red>дⷭ҇и поми́лꙋй, <red>три́жды</red>. <red>Б</red>л҃гословѝ.

<red>Н</red>а́мъ же на зе́млю прикло́ншымсѧ, глаго́летъ предстоѧ́тель мл҃твꙋ, ꙗ҆́же въ вели́цѣй вече́рни: <red>В</red>лⷣко многомлⷭ҇тиве, гдⷭ҇и і҆и҃се хрⷭ҇тѐ бж҃е на́шъ:

<red>П</red>о мл҃твѣ на́мъ воскло́ншымсѧ, твори́тъ предстоѧ́тель покло́нъ на зе́млю, глаго́лѧ бра́тїи: <red>Б</red>л҃гослови́те ѻ҆тцы̀ ст҃і́и, прости́те мѝ грѣ́шномꙋ, є҆ли̑ка согрѣши́хъ сло́вомъ, дѣ́ломъ, помышле́нїемъ и҆ всѣ́ми мои́ми чꙋ́вствы.

<red>И҆</red> бра́тїѧ: <red>Б</red>г҃ъ прости́тъ тѝ ѻ҆́тче ст҃ы́й.

<red>І҆</red>ере́й же глаго́летъ: <red>П</red>омо́лимсѧ ѡ҆ бл҃гочести́вѣйшемъ, самодержа́внѣйшемъ, вели́комъ гдⷭ҇рѣ на́шемъ і҆мпера́торѣ нїкола́ѣ а҆леѯа́ндровичѣ всеѧ̀ рѡссі́и, и҆ прѡ́чаѧ, ꙗ҆́коже предписа́сѧ въ полꙋ́нощницѣ.

<red>И҆</red> мы̀, <red>Г</red>дⷭ҇и поми́лꙋй, на всѧ́кїй сті́хъ.

<red>И҆</red> послѣдѝ предстоѧ́тель глаго́летъ: <red>М</red>л҃твами ст҃ы́хъ ѻ҆тє́цъ на́шихъ:

<red>И҆</red> начина́ютъ бра́тїѧ ѿ десна́гѡ и҆ лѣ́вагѡ ли́ка по чи́нꙋ, є҆ди́нъ по є҆ди́номꙋ твори́ти покло́нъ, и҆ проси́ти и҆ прїѧ́ти проще́нїе, ѿ предстоѧ́телѧ, подо́бнѣ глаго́люще: <red>Б</red>л҃гословѝ ѻ҆́тче ст҃ы́й, и҆ прости́ мѧ грѣ́шнаго: и҆ прѡ́чаѧ. <red>С</red>тоѧ́щꙋ предстоѧ́телю посредѣ̀ цр҃кве, до́ндеже и҆спо́лнѧтсѧ всѧ̑. <red>И҆</red> прїе́мше проще́нїе ѿ предстоѧ́телѧ, ѿхо́димъ въ кє́ллїи на́шѧ, глаго́люще мл҃твꙋ сїю̀: ꙗ҆́же и҆ ѿ всѧ́кагѡ человѣ́ка глаго́летсѧ: <red>Н</red>енави́дѧщихъ и҆ ѡ҆би́дѧщихъ на́съ: <red>С</red>е́й чи́нъ быва́етъ во всю̀ ст҃ꙋ́ю м҃-цꙋ въ повече́рїѧхъ. <red>П</red>одоба́етъ же є҆кклисїа́рхꙋ и҆ сїѐ смотри́ти прилѣ́жнѡ, да є҆гда̀ повече́рїѧ ѿпꙋща́ютъ, бы́ти зна́менїю днѐ, си́рѣчь пре́жде сомра́ка.

<red>[зрѝ] С</red>ѐ ѹ҆́бѡ ꙗ҆́кѡ предписа́сѧ є҆ди́нъ де́нь ст҃ы́хъ постѡ́въ, прилѣ́жнѡ и҆спыта́вше предложи́хомъ любвѝ ва́шей. <red>К</red>оли́чество пѣ́нїѧ, и҆ въ не́мъ воѡбражє́нныѧ ѿ ст҃ы́хъ ѻ҆тцє́въ покло́ны, ꙗ҆̀же нѣ́сть лѣ́по презира́ти, нижѐ вели́комꙋ законоположи́телю. <red>К</red>оли́чество же днено́щныхъ, быва́емыхъ въ цр҃кви покло́нѡвъ, сꙋ́ть т҃, кромѣ̀ полꙋ́нощницы. <red>П</red>рїѧ́хомъ же въ палесті́нѣ, и҆ въ свои́хъ ке́ллїѧхъ коемꙋ́ждо пѣ́ти ѱалти́рь: и҆ могꙋ́щїи ѹ҆́бѡ соверша́ютъ ю҆̀ днено́щнѡ, ѻ҆́вїи же <red>три́жды </red>въ седми́цѣ, ѻ҆́вїи же <red>два́жды</red>. <red>П</red>окло́ны же твори́ти, є҆ли́кѡ коемꙋ́ждо по свое́й си́лѣ предстоѧ́тель воѡбрази́тъ

<a id="poklony"></a><red>Ѡ҆ покло́нѣхъ и҆ мл҃твѣ церко́вное законоположе́нїе.</red>

<red>Н</red>е бо̀ тꙋ́не, ни ꙗ҆́коже прилꙋчи́сѧ ѡ҆ ст҃ы́хъ покло́нѣхъ и҆ мл҃твѣ ѹ҆мы́слиша ст҃і́и ѻ҆тцы̀, и҆ цр҃кви ѹ҆ста́въ преда́ша: но ра́зꙋмъ и҆мꙋ́ще во ст҃ы́хъ покло́нѣхъ и҆ мл҃твѣ, съ пра́вою мы́слїю пло́дъ и҆мѣ́ти бꙋ́демъ. <red>Н</red>о пре́жде ѡ҆ вели́кихъ покло́нѣхъ глаго́лемъ, ꙗ҆̀же во ст҃ꙋ́ю вели́кꙋю четыредесѧ́тницꙋ поста̀, и҆ во и҆ны̑ѧ посты̀ творѧ́тсѧ, є҆́же вы́ше ва́шей любвѝ назна́менахомъ, ѿ дре́внихъ харате́йныхъ ст҃ы́хъ кни́гъ списа́вше, и҆ ѿ вѣ́дꙋщихъ на сїѐ и҆скꙋ́съ и҆спыта́хомъ, что̀ глаго́лютсѧ вели̑кїѧ покло́ны; и҆ кі́й ѡ҆́бразъ и҆́мꙋтъ творе́нїѧ, є҆гда̀ съ мл҃твою ст҃а́гѡ є҆фре́ма творѧ́тсѧ; <red>И҆́</red>бо є҆гда̀ вре́мѧ прибли́житсѧ ст҃ы̑мъ вели̑кимъ покло́нѡмъ бы́ти тогда̀ кі́йждо воздѣ́въ рꙋ́цѣ, и҆ кꙋ́пнѡ чꙋ́вствєнныѧ ѻ҆́чи и҆ ѹ҆́мныѧ возвестѝ къ бг҃ꙋ, ꙗ҆́коже бж҃е́ственный а҆пⷭ҇лъ па́ѵелъ ѹ҆чи́тъ, къ тїмоѳе́ю пишѧ̀: <red>Х</red>ощꙋ̀, речѐ, да мл҃твы творѧ́тъ мꙋ́жїе на всѧ́комъ мѣ́стѣ, воздѣ́юще прпⷣбныѧ рꙋ́ки без̾ гнѣ́ва и҆ размышле́нїѧ.

<red>Т</red>а́же мл҃твꙋ нача́ти со ѹ҆миле́нїемъ и҆ стра́хомъ бж҃їимъ, а҆́ще ли и҆́мать и҆ дарова́нїе сле́зъ, и҆ та́кѡ мо́литсѧ мл҃твою ст҃а́гѡ є҆фре́ма, глаго́лѧ: <red>Г</red>дⷭ҇и и҆ влⷣко живота̀ моегѡ̀: стоѧ̀ пра́вѡ, и҆ неꙋкло́ннѡ зрѧ̀ къ бг҃ꙋ дꙋше́внѣ и҆ тѣле́снѣ. <red>И҆</red> соверши́въ мл҃твꙋ, твори́тъ покло́нъ вели́кїй, є҆ли́кѡ мощѝ главо́ю до землѝ довестѝ. <red>Т</red>а́же восклони́всѧ и҆ ста́въ пра́вѡ, па́ки ѹ҆пра́вивсѧ ꙗ҆́коже и҆ пре́жде, дꙋше́внѣ и҆ тѣле́снѣ зрѧ̀ къ бг҃ꙋ мо́литсѧ, глаго́лѧ вторꙋ́ю ча́сть мл҃твы ст҃а́гѡ є҆фре́ма: <red>Д</red>х҃ъ же цѣломꙋ́дрїѧ: <red>И҆</red> ѡ҆конча́въ, па́ки твори́тъ покло́нъ вели́кїй, ꙗ҆́коже и҆ пре́жде ѹ҆каза́сѧ. <red>И҆</red> восклони́всѧ второ́е, глаго́летъ тре́тїю ча́сть мл҃твы ст҃а́гѡ є҆фре́ма: <red>Є҆́</red>й гдⷭ҇и цр҃ю̀, да́ждь мѝ зрѣ́ти моѧ̑ прегрѣшє́нїѧ: <red>И҆</red> соверши́въ ю҆̀, па́ки твори́тъ тре́тїй покло́нъ вели́кїй. <red>И҆́</red>бо вели́кїй, не про́стѡ глаго́летсѧ вели́кїй, но є҆́сть вели́чество, є҆ли́кѡ человѣ́къ мо́жетъ пра́вѡ стоѧ̀, и҆ ни ма́лѡ наклонѧ́сѧ главо́ю на зе́млю поклони́тисѧ, и҆ без̾ нѣ́коегѡ прибавле́нїѧ, є҆́же и҆ні́и скамє́йцы представлѧ́ютъ себѣ̀, и҆ні́и же и҆́но что̀, и҆ свою̀ лѣ́ность си́мъ ѹ҆добрѧ́ютъ, и҆ мнѧ́тсѧ съ правотрꙋди́вшимисѧ сравнѧ́тисѧ во ст҃ы́хъ вели́кихъ покло́нѣхъ. <red> [И҆ сѐ є҆́сть ѡ҆́бразъ вели́кихъ покло́нѡвъ.]</red>

<red>П</red>а́ки по си́хъ ѡ҆ дрꙋги́хъ двоюна́десѧти начина́емъ писа́ти: ꙗ҆́коже и҆ во ѹ҆ста́вѣхъ та́кѡ глаго́летсѧ, въ дрꙋги́хъ же лє́гкїѧ и҆менꙋ́ютсѧ, во и҆ны́хъ же и҆ ма̑лыѧ. <red>А҆́</red>ще невѣ́жди и҆ глаго́лютъ, такі̑ѧ же подоба́етъ ꙗ҆́коже и҆ вели̑кїѧ, и҆ сїѧ̑ твори́ти: то̀ не бы̀ глаго́лалисѧ. <red>Д</red>рꙋгі̑ѧ и҆лѝ лє́гкїѧ, и҆лѝ ма̑лыѧ. <red>И҆</red> а҆́ще бы таковы́ же подоба́ло твори́ти, ꙗ҆́коже и҆ вели̑кїѧ, то̀ бы и҆ мл҃твꙋ тꙋ́южде ст҃а́гѡ є҆фре́ма, а҆ не и҆нꙋ́ю кратча́йшꙋю, є҆́же є҆́сть, <red>Б</red>ж҃е, ѡ҆чи́сти мѧ̀ грѣ́шнаго, и҆ поми́лꙋй мѧ̀. <red>И҆</red> не ѡ҆ста́лосѧ бы та́кожде написа́тисѧ, ꙗ҆́коже и҆ вели́кїй покло́нъ: но є҆́сть вездѣ̀ напи́санъ про́стѡ покло́нъ. <red>П</red>окло́нъ же и҆менꙋ́етсѧ, є҆ли́кѡ мо́жетъ человѣ́къ пра́вѡ стоѧ̀ поклони́тисѧ, не па́даѧ колѣ́нми, нижѐ главꙋ̀ преклонѧ́ти до землѝ, и҆ сѐ є҆́сть ѡ҆́бразъ ле́гкагѡ покло́на. <red>Т</red>ѣ́мже є҆ли́кѡ ва́съ хотѧ́й кто̀ ст҃ы́хъ ѻ҆тє́цъ преда̑нїѧ храни́ти, и҆ во ст҃ѣ́й цр҃кви бл҃гочи́ннѡ ѹ҆пра́вити мл҃твꙋ и҆ покло́ны: а҆́ще ли предстоѧ́тель, да не неради́тъ ни ма́лѡ ѡ҆ си́хъ: а҆́ще ли приче́тникъ, и҆лѝ людѧни́нъ, да внима́етъ, и҆дѣ́же напи́сано вели́кїй покло́нъ, да твори́тъ вели́кїй неспѣ́шнѡ, по и҆зглаго́ланїи ст҃ы́ѧ мл҃твы, со стра́хомъ бж҃їимъ. <red>А҆</red> и҆дѣ́же про́стѡ покло́нъ напи́санъ, то̀ да твори́тъ про́стѡ покло́нъ, ꙗ҆́коже вы́ше сегѡ̀ и҆з̾ѡбрази́сѧ: и҆ не вкꙋ́пѣ съ мл҃твою, но пре́жде мл҃твꙋ, и҆ по мл҃твѣ покло́ны. <red>И҆</red> не ꙗ҆́коже нѣ́цыи не покарѧ́ющесѧ ст҃ы́хъ ѻ҆тє́цъ преда́нїю, нижѐ вѣ́дꙋще са́ми и҆скꙋ́съ ст҃ы́хъ покло́нѡвъ, нижѐ ст҃о́ю мл҃твою до́брѣ разꙋмѣ́ютъ моли́тисѧ, но поклони́всѧ є҆ди́ною нагорби́всѧ, ма́лѡ восклонѧ́ѧсѧ крестѧ́сѧ, главо́ю кива́етъ, и҆ тѣ́мъ свои́мъ безчи́нїемъ а҆́ки чи́нъ наполнѧ́етъ пре́данныхъ ѿ ѻ҆тє́цъ покло́нѡвъ: нижѐ мл҃твою ѹ҆́мнѣ и҆ дꙋше́внѣ къ бг҃ꙋ мо́литсѧ, но є҆ли́кѡ вре́мѧ сго́рбивсѧ твори́тъ сꙋ́єтныѧ своѧ̑ покло́ны, та́кѡ и҆ мл҃твꙋ ст҃а́гѡ є҆фре́ма, а҆́ки и҆зꙋмле́нный спѣши́тъ проговори́ти.

<red>Т</red>а́кожде и҆ всѧ̑ мл҃твы поспѣша́етъ съ покло́ны ѹ҆пра́вити, и҆ ѿ тѣ́хъ мни́мыхъ безче́стныхъ покло́нѡвъ, и҆ ѿ безꙋ́мнагѡ моле́нїѧ своегѡ̀ воста́нетъ, а҆́ки ю҆ро́дъ, нижѐ са́мъ себѐ вѣ́сть, что̀ твори́лъ, нижѐ зрѧ́тъ на предстоѧ́телѧ цр҃кве, но и҆́нъ и҆на́го предварѧ́етъ, мѧтꙋ́тсѧ а҆́ки тро́стїе вѣ́тромъ коле́блеми, не смотрѧ̀ лꙋ́чшагѡ, нижѐ хотѧ́тъ наꙋчи́тисѧ: но є҆ли́кѡ кто̀ ка́кѡ соста́вилъ сво́й нра́въ, та́кѡ и҆ ѹ҆твержда́етсѧ бы́ти. <red>С</red>тра́шно, ѻ҆ба́че рекꙋ̀, да не невѣ́дꙋще ѻ҆ч҃ескагѡ ѹ҆твержде́нїѧ и҆́мꙋтъ под̾ запрещє́нїѧ впа́дати, ꙗ҆̀же чте́тсѧ въ правосла́внꙋю недѣ́лю ст҃а́гѡ поста̀, собо́рное ст҃а́гѡ седма́гѡ вселе́нскагѡ собо́ра си́це: <red>В</red>сѧ̑, кромѣ̀ цр҃ко́внагѡ преда́нїѧ и҆ ѹ҆че́нїѧ и҆ и҆з̾ѻбраже́нїѧ ст҃ы́хъ, и҆ приснопа́мѧтныхъ ѻ҆тє́цъ, ѡ҆бновлѧ́ємаѧ и҆лѝ посе́мъ содѣ̑ѧннаѧ, а҆на́ѳема. <red>В</red>ъ покло́нѣхъ же и҆ мл҃твѣ бꙋ́демъ подража́тельны глаго́лющемꙋ: и҆́бо бг҃ъ дх҃ъ є҆́сть, дх҃омъ и҆ и҆́стиною кла́нѧющихсѧ хо́щетъ. <red>И҆</red> бж҃е́ственный и҆ верхо́вный а҆пⷭ҇лъ, и҆́же и҆скꙋ́съ вѣ́дый въ мл҃твѣ, глаго́летъ си́це: <red>А҆́</red>ще бо помолю́сѧ ѧ҆зы́комъ, дꙋ́хъ мо́й мо́литсѧ, а҆ ѹ҆́мъ мо́й без̾ плода̀ є҆́сть. <red>Ч</red>то̀ ѹ҆́бѡ є҆́сть; помолю́сѧ дх҃омъ, помолю́сѧ и҆ ѹ҆мо́мъ. воспою̀ дх҃омъ, воспою̀ и҆ ѹ҆мо́мъ. и҆ па́ки: <red>Х</red>ощꙋ̀, речѐ, въ цр҃кви пѧ́ть слове́съ ѹ҆мо́мъ мои́мъ глаго́лати, не́жели тьмы̑ слове́съ ѧ҆зы́комъ. <red>И҆</red> ст҃ы́й лѣ́ствичникъ, воззва́хъ, речѐ: поѧ̀ всѣ́мъ се́рдцемъ мои́мъ, си́рѣчь, тѣ́ломъ и҆ дх҃омъ. бж҃е́ственный же григо́рїй сїнаи́тъ глаго́летъ: <red>Н</red>ача́ло ѹ҆́мныѧ мл҃твы дѣ́йство, си́рѣчь, чисти́тельнаѧ дх҃а си́ла, и҆ та̑йнаѧ ѹ҆ма̀ сщ҃еннодѣ́йства: коне́цъ же, и҆зстꙋпле́нїе и҆ восхище́нїе ѹ҆ма̀ къ бг҃ꙋ. <red>И҆</red> ст҃ы́й а҆нтїо́хъ речѐ: <red>М</red>л҃тва ѹ҆́бѡ бесѣ́да є҆́сть ѹ҆ма̀ къ бг҃ꙋ: тако́гѡ ѹ҆́бѡ тре́бꙋетъ ѹ҆ма̀ ѹ҆́мъ ѹ҆строе́нїѧ, да возмо́жетъ бесѣ́довати къ бг҃ꙋ. <red>И҆</red> па́ки ст҃ы́й лѣ́ствичникъ: <red>М</red>л҃тва є҆́сть по тоѧ̀ ѹ҆́бѡ творе́нїю, ссꙋще́ствїе и҆ соедине́нїе человѣ́кѡвъ къ бг҃ꙋ: <red>И҆</red> па́ки то́йже речѐ: <red>Н</red>ача́ло ѹ҆́бѡ мл҃твѣ прило́зи, є҆диносло́внѣ ѿгони́ми ѿ нача́лъ самѣ́хъ. <red>С</red>реда́ же, є҆́же во глаго́лемыхъ є҆ди́нѣй бы́ти мы́сли тоѧ́ же соверше́нїе восхище́нїе къ бг҃ꙋ.

<red>Т</red>ѣ́мже мы̀ всѝ, є҆ли́кѡ ѡ҆ ст҃ы́хъ писа́нїй ѿ мно́гихъ ма̑лаѧ сїѧ̑ слы́шавше во́нмемъ, и҆ не многосло́вимъ въ мл҃твѣ, ꙗ҆́кѡ ꙗ҆зы̑чницы, къ ни̑мже хрⷭ҇то́съ глаго́летъ: мнѧ́тъ бо сѧ во многоглаго́ланїи свое́мъ ѹ҆слы́шани бы́ти. <red>И҆</red> па́ки лѣ́ствичникъ речѐ: не мꙋдри́сѧ въ мл҃твы твое́й глаго́лѣхъ: дѣ̑тскаѧ бо мно́гажды нѣмова̑нїѧ проста̑ и҆ не хи̑тра, ѻ҆ц҃ꙋ̀ и҆́хъ и҆́же на нб҃сѣ́хъ ѹ҆годи́ша. <red>Н</red>е многосло́вити начина́й, ꙗ҆́кѡ да не ко взыска́нїю слове́съ разы́детсѧ ѹ҆́мъ, є҆ди́но сло́во мытаре́во бг҃а ѹ҆ми́лостиви: є҆ди́нъ глаго́лъ вѣ́ренъ разбо́йника сп҃сѐ. <red>М</red>ногосло́вїе ѹ҆́бѡ въ мл҃твѣ мно́гажды ѹ҆́мъ возмечта̀, и҆ разлїѧ̀: є҆диносло́вїе же мно́жицею ѹ҆́мъ собира́ти мо́жетъ, ѹ҆слажда́емь и҆лѝ поꙋверза́емь въ сло́вѣ мл҃твы, пребыва́й въ не́мъ, храни́тель бо на́шъ тогда̀ є҆́сть молѧ́йсѧ съ на́ми.

<red>Т</red>ѣ́мже мы̀ съ трꙋдо́мъ, и҆ мно́жествомъ коли́чества, ꙗ҆́кѡ несоверше́ннїи мо́лимсѧ, второ́е бо пе́рвомꙋ ходата́йственно: даѧ́й бо, речѐ, мл҃твꙋ чи́стꙋ без̾ лѣ́ности, молѧ́щемꙋсѧ скве́рненнѣ и҆ болѣ́зненнѣ. <red>И҆́</red>бо скве́рна мл҃твѣ, и҆ и҆́но погꙋбле́нїе и҆ и҆́но краде́нїе, и҆ дрꙋго́е поро́къ. <red>С</red>кве́рна є҆́сть, є҆́же бг҃ови предстоѧ́ти, и҆ неподо́бною мы́слїю мечта́тисѧ. <red>П</red>огꙋбле́нїе є҆́сть, въ попечє́нїѧ неполє́знаѧ плѣнѧ́тисѧ. <red>К</red>раде́нїе є҆́сть, є҆́же нечꙋ́встеннѣ мы̑сли пари́ти. <red>П</red>оро́къ є҆́сть прило́гъ ꙗ҆ко́въ-любо тогда̀ на́мъ приближа́ющсѧ. <red>И҆</red> сѐ здѣ̀ ѹ҆́бѡ ѡ҆ ст҃ѣ́й сщ҃е́ннѣй и҆ приснопа́мѧтнѣй ѹ҆́мнѣй мл҃твѣ коне́цъ твори́мъ. <red>Н</red>о да рече́мъ и҆ ѡ҆ ст҃ѣ́й всѣ́мъ є҆ди́нѣй мл҃твѣ, ꙗ҆́же въ цр҃ко́вномъ та́инствѣ лежи́тъ, глава̀ п҃в, ѿне́лѣже рече́тъ сщ҃е́нникъ славосло́вїе, глаго́летъ: <red>М</red>и́ромъ гдⷭ҇ꙋ помо́лимсѧ. <red>С</red>ъ ми́ромъ да мо́лимъ гдⷭ҇а, и҆ да про́симъ, кꙋ́ю мл҃твꙋ твори́ти, ꙗ҆́коже подоба́етъ, не вѣ́мы. и҆ да не многосло́вимъ, наꙋча́етъ на́съ ѻ҆́нымъ, и҆́мже подоба́етъ ѡ҆ мл҃твѣ, и҆ пе́рвѣе нра́вꙋ, ꙗ҆́кѡ въ ми́рѣ подоба́етъ моли́тисѧ.

<red>Ч</red>то̀ ѹ҆́бѡ по славосло́вїи а҆́бїе повелѣ̀ да про́симъ; нижѐ и҆сповѣ́дающесѧ пре́жде, нижѐ даю́ще бг҃ꙋ бл҃годаре́нїе: но что̀ про́сѧтъ; да поми́ловани бꙋ́дꙋтъ. <red>С</red>їе́ же проше́нїе є҆́сть человѣ́кѡвъ ѡ҆сꙋжде́нныхъ и҆ прегрѣши́вшихъ, и҆̀же ни є҆ди́нъ ѿвѣ́тъ и҆мꙋ́ще, и҆лѝ пра́веднꙋ винꙋ̀ рещѝ сꙋдїѝ, и҆спꙋска́ютъ. се́й гла́съ, и҆ вопїю́тъ: <red>Г</red>дⷭ҇и поми́лꙋй, не ѿ пра́вдъ на́шихъ, но ѿ чл҃вѣколю́бїѧ твоегѡ̀: и҆ прѡ́чаѧ. <red>Т</red>а́же глаго́летъ пресвѵ́теръ: <red>Ѡ҆</red> свы́шнѣмъ ми́рѣ, и҆ ѡ҆ сп҃се́нїи дꙋ́шъ на́шихъ гдⷭ҇ꙋ помо́лимсѧ. <red>С</red>щ҃е́нникъ бо помо́литсѧ вкꙋ́пѣ съ людьмѝ, и҆ глаго́летъ: <red>Ѽ</red> лю́дїе, помо́лимсѧ гдⷭ҇ꙋ, да да́стъ ми́ръ сво́й на́мъ, и҆ сп҃се́тъ дꙋ́шы на́шѧ. <red>И҆</red> ѿвѣща́ютъ лю́дїе: <red>Г</red>дⷭ҇и поми́лꙋй. <red>П</red>осе́мъ же и҆ прѡ́чаѧ разꙋмѣ̑нїѧ. <red>Є҆</red>гда́ же глаго́летъ дїа́конъ: <red>Р</red>це́мъ всѝ: се́й же глаго́лъ не и҆́но что̀ прино́ситъ разꙋмѣ́ти, но то́чїю са́мое, є҆́же всѣ̑мъ вкꙋ́пѣ моли́тисѧ, не кли́рꙋ то́чїю є҆ди́номꙋ, но и҆ всѣ̑мъ ѡ҆брѣта́ющымсѧ въ цр҃кви. <red>Т</red>а́же рече́тъ дїа́конъ: <red>И҆</red> ѿ всеѧ̀ дꙋшѝ, и҆ ѿ всегѡ̀ помышле́нїѧ на́шегѡ рце́мъ. <red>Н</red>о что̀ ѹ҆́бѡ рце́мъ; ничто́же ѹ҆́бѡ и҆́но, ра́звѣ є҆́же ѻ҆́нꙋю же ѻ҆́бщꙋю мл҃твꙋ: <red>Г</red>дⷭ҇и поми́лꙋй. ѡ҆ се́й ѹ҆́бѡ ст҃ѣ́й мл҃твѣ сщ҃е́нный златоꙋ́стъ пи́шетъ къ корі́нѳѧнѡмъ, во и҃і нравоꙋче́нїи: <red>И҆́</red>бо ѡ҆ дѣ́йствꙋемыхъ ѡ҆ и҆̀же въ покаѧ́нїи ѻ҆́бщыѧ и҆ ѿ сщ҃е́нника и҆ ѿ люде́й быва́ютъ мл҃твы: и҆ всѝ є҆ди́нꙋ глаго́лютъ мл҃твꙋ, млⷭ҇ти и҆спо́лненꙋ, є҆́же є҆́сть, <red>Г</red>дⷭ҇и поми́лꙋй. <red>С</red>егѡ̀ ра́ди въ слꙋже́бникахъ пи́шетсѧ, лю́дїе глаго́лютъ сїѐ, и҆лѝ ѻ҆́но, на ни́хже мѣ́стѣхъ написа́сѧ. <red>В</red>о ст҃ѣ́й же восто́чной цр҃кви не и҆́накѡ твори́тсѧ, но та́кѡ ꙗ҆́коже пи́шетсѧ. <red>И҆</red>дѣ́же написа́сѧ, лю́дїе глаго́лютъ, то̀ всѝ вкꙋ́пѣ, є҆ли́цы ѡ҆брѣта́ютсѧ въ цр҃кви, глаго́лютъ: и҆лѝ <red>Г</red>дⷭ҇и поми́лꙋй, и҆лѝ <red>П</red>ода́й гдⷭ҇и, и҆лѝ <red>И҆</red> со дх҃омъ твои́мъ, и҆лѝ <red>Ѻ҆́</red>ч҃е на́шъ: <red>А҆́</red>ще ѹ҆ на́съ и҆ не твори́тсѧ сегѡ̀, ѻ҆ба́че подоба́етъ твори́ти. <red>И҆́</red>бо ꙗ҆́коже вы́ше рече́сѧ, є҆гда̀ рече́тъ дїа́конъ: <red>М</red>и́ромъ гдⷭ҇ꙋ помо́лимсѧ, и҆лѝ <red>Р</red>це́мъ всѝ, тогда̀ всѣ̑мъ подоба́етъ и҆ ѿвѣща́ти: <red>Г</red>дⷭ҇и поми́лꙋй. <red>А҆́</red>ще бы ко є҆ди́номꙋ кли́рꙋ глаго́лалосѧ ѿвѣща́ти, то̀ не бы̀ написа́ли: лю́дїе глаго́лютъ. <red>Т</red>а́кожде и҆ ст҃ы́й сщ҃е́нный златоꙋ́стъ въ то́мже нравоꙋче́нїи глаго́летъ па́ки: Во вре́мѧ са́мыхъ стра́шныхъ та̑инъ, привѣ́тствꙋетъ і҆ере́й лю́демъ: <red>М</red>и́ръ ва́мъ. привѣ́тствꙋютъ и҆ лю́дїе і҆ере́ю глаго́люще: <red>И҆</red> дꙋ́хови твоемꙋ̀. <red>Н</red>ичто́же и҆́но є҆́сть, ра́звѣ сїѐ: ꙗ҆̀же бл҃годарє́нїѧ па́ки ѻ҆́бщаѧ, ниже́ бо ѻ҆́нъ са́мъ бл҃годари́тъ, но и҆ лю́дїе всѝ. <red>П</red>е́рвѣе бо и҆́хъ прїе́мъ гла́съ: та́же согласи́вшымсѧ ꙗ҆́кѡ досто́йнѡ и҆ пра́веднѡ сїѐ быва́етъ, тогда̀ начина́етъ бл҃годарє́нїѧ. <red>И҆</red> что̀ чꙋди́шисѧ, а҆́ще нѣ́гдѣ со сщ҃е́нникомъ лю́дїе вѣща́ютъ, и҆дѣ́же и҆ съ са́мыми херꙋві́мы, и҆ съ вы́шними си́лами ѻ҆́бще сщ҃є́нныѧ ѻ҆́ны пѣ̑сни возсыла́ютъ;

<red>С</red>їѧ̑ же всѧ̑ ѻ҆́наѧ речє́на бы́ша, да ко́ждо и҆ ѿ начина́емыхъ трезви́тсѧ въ поꙋче́нїи се́мъ: да ѹ҆вѣ́мы, ꙗ҆́кѡ тѣ́ло є҆смы̀ всѝ є҆ди́но, толи́ко и҆мꙋ́ще дрꙋ́гъ ко дрꙋ́гꙋ разли́чїе, є҆ли́ко ѹ҆́дъ ко ѹ҆дѡ́мъ. и҆ не всѐ на сщ҃е́нники возве́рземъ, но и҆ са́ми ꙗ҆́коже ѡ҆ ѻ҆́бщемъ тѣ́лѣ, ѡ҆ цр҃кви все́й та́кѡ да печа́лꙋемъ. <red>С</red>їе́ бо ѹ҆твержде́нїе бо́льшее и҆ на́мъ и҆ ва́мъ преподае́тъ множа́йшыѧ ѹ҆строѧ́ти добродѣ́тєли: да́же проходѧ́щїи сїѧ̑, полꙋчи́мъ млⷭ҇ть бж҃їю здѣ̀, и҆ въ бꙋ́дꙋщемъ вѣ́цѣ црⷭ҇тво нбⷭ҇ное, ѡ҆ хрⷭ҇тѣ̀ і҆и҃сѣ гдⷭ҇ѣ на́шемъ: ꙗ҆́кѡ томꙋ̀ подоба́етъ сла́ва, со ѻ҆ц҃е́мъ, и҆ ст҃ы́мъ дх҃омъ, во вѣ́ки, а҆ми́нь.

<red> Въ сре́дꙋ а҃-ѧ седми́цы ве́чера,</red>

<red>Є҆гда̀ и҆́мать і҆ере́й сщ҃еннодѣ́йствовати преждеѡсщ҃е́ннꙋю</red>, вше́дъ во ст҃и́лище ѡ҆блачи́тсѧ во сщ҃е́нническꙋю ѻ҆де́ждꙋ, ꙗ҆́коже писа́сѧ въ лїтꙋргїа́рїи. <red>И҆</red> по ѕ҃і покло́нѣхъ глаго́лемъ трист҃о́е, и҆ <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, в҃і. и҆ мл҃тва: <red>В</red>сест҃а́ѧ трⷪ҇це: посе́мъ, досто́йно є҆́сть: и҆ ѿпꙋ́стъ по ѻ҆бы́чаю. <red>И҆</red> твори́тъ нача́ло вече́рни по ѻ҆бы́чаю, и҆ на є҆ди́номъ ко́емждо а҆нтїфѡ́нѣ стїхосло́вїѧ, глаго́летъ ма́лꙋю є҆ктенїю̀ і҆ере́й и҆лѝ дїа́конъ.

<red>На Гдⷭ҇и воззва́хъ</red>, ста́вимъ стїхѡ́въ і҃, ѿ <red>И҆</red>зведѝ и҆з̾ темни́цы дꙋ́шꙋ мою̀, на гла́съ самогла́сна днѐ, повторѧ́юще то́йжде. <red>Т</red>а́же мч҃нченъ, въ то́йже гла́съ: и҆ г҃ подо́бны трїѡ́ди: и҆ г҃ мине́и, повторѧ́юще є҆ди́нꙋ. <red>С</red>ла́ва, и҆ ны́нѣ, бг҃оро́диченъ.

и҆ быва́етъ вхо́дъ съ кади́льницею без̾ є҆ѵⷢ҇лїа <red>[Є҆гда́ же и҆́мать чести́сѧ є҆ѵⷢ҇лїе, и҆ со є҆ѵⷢ҇лїемъ.</red> <red>С</red>вѣ́те ти́хїй: <red>Ч</red>те́цъ прокі́менъ, и҆ чте́нїе бытїѧ̀.

<red>П</red>осе́мъ вторы́й прокі́менъ: и҆ возглаша́етъ дїа́конъ: <red>П</red>овели́те.

<red>С</red>щ҃е́нникъ же взе́мъ ѻ҆бѣ́ма рꙋка́ма кади́льницꙋ, и҆ свѣ́щникъ со свѣще́ю, стои́тъ пред̾ ст҃о́ю трапе́зою зрѧ̀ къ восто́кѡмъ, и҆ назна́менꙋѧ крⷭ҇тъ, глаго́летъ: <red>П</red>ремꙋ́дрость про́сти:

<red>Т</red>а́же ѡ҆братѧ́сѧ на за́падъ къ наро́дꙋ глаго́летъ: <red>С</red>вѣ́тъ хрⷭ҇то́въ просвѣща́етъ всѣ́хъ.

<red>Ч</red>те́цъ: <red>П</red>ри́тчей чте́нїе.

<red>Д</red>їа́конъ <red>В</red>о́нмемъ.

<red>И҆</red> по и҆сполне́нїи паремі́й, глаго́летъ і҆ере́й: <red>М</red>и́ръ тѝ.

<red>И҆</red> дїа́конъ: <red>П</red>ремꙋ́дрость.

<red>Ч</red>те́цъ: <red>Д</red>а и҆спра́витсѧ мл҃тва моѧ̀:

<red>Т</red>огда̀ пра́вагѡ и҆ лѣ́вагѡ ли́ка, и҆ предстоѧ́щїй наро́дъ ѻ҆́бѣ страны̑ во все́й цр҃кви стоѧ́тъ на колѣ́нахъ молѧ́щесѧ. <red>И҆</red> по пѣ́нїи чтеца̀, а҃-й ли́къ пое́тъ то́йжде: <red>Д</red>а и҆спра́витсѧ мл҃тва моѧ̀: <red>И҆</red> чте́цъ, и҆ дрꙋга́ѧ страна̀ ли́ка, и҆ предстоѧ́щїй наро́дъ, стоѧ́тъ на колѣ́нахъ, до́ндеже пропою́тъ. <red>Т</red>а́же чте́цъ пое́тъ а҃-й сті́хъ: <red>Гдⷭ҇и воззва́хъ</red> къ тебѣ̀, ѹ҆слы́ши мѧ̀: <red>И҆</red> по пропѣ́тїи стїха̀, пое́тъ в҃-й ли́къ: <red>Д</red>а и҆спра́витсѧ мл҃тва моѧ̀: <red>Т</red>огда̀ чте́цъ, и҆ а҃-й ли́къ, и҆ тоѧ̀ страны̀ предстоѧ́щїй наро́дъ припа́даютъ на колѣ̑на: <red>Т</red>а́же чте́цъ пое́тъ в҃-й сті́хъ: <red>П</red>оложѝ гдⷭ҇и хране́нїе: <red>И҆</red> а҃-й ли́къ па́ки пое́тъ: <red>Д</red>а и҆спра́витсѧ мл҃тва моѧ̀: <red>И҆</red> чте́цъ и҆ в҃-й ли́къ, и҆ предстоѧ́щїй наро́дъ, па́ки приклонѧ́ютъ колѣ̑на. <red>И҆</red> па́ки чте́цъ пое́тъ г҃-й сті́хъ: <red>Н</red>е ѹ҆клонѝ се́рдце моѐ: и҆ в҃-й ли́къ пое́тъ: <red>Д</red>а и҆спра́витсѧ мл҃тва моѧ̀: <red>И҆</red> приклонѧ́етъ колѣ̑на чте́цъ, и҆ а҃-й ли́къ, и҆ наро́дъ. <red>И҆</red> па́ки чте́цъ пое́тъ: <red>Д</red>а и҆спра́витсѧ мл҃тва моѧ̀, ꙗ҆́кѡ кади́ло пред̾ тобо́ю. <red>И҆</red> тогда̀ ѻ҆́ба ли̑ка, и҆ во цр҃кви предстоѧ́щїй ве́сь наро́дъ, припа́даютъ на колѣ̑на, и҆ стоѧ́тъ, до́ндеже чте́цъ пое́тъ. <red>И҆</red> воста́вше допѣва́ютъ на кли́росѣ: <red>В</red>оздѣѧ́нїе рꙋкꙋ̀ моє́ю же́ртва вече́рнѧѧ. <red>И҆</red> по и҆сполне́нїи твори́мъ покло́ны г҃. <red>И҆</red> про́чее быва́етъ послѣ́дованїе преждеѡсщ҃е́нныхъ по чи́нꙋ, ꙗ҆́коже въ слꙋже́бникахъ и҆з̾ѧви́сѧ.

<red>[зрѝ] Вѣ́стно же бꙋ́ди: Ꙗ҆́</red>кѡ є҆гда̀ бж҃е́ствєнныѧ прено́сѧтсѧ та̑йны, всѝ лю́дїе поклоне́нїе бг҃оподо́бное, и҆ пѣвцы̀ ни́цъ па́дше хрⷭ҇тꙋ̀ бг҃ꙋ въ та́йнахъ сꙋ́щемꙋ творѧ́тъ: поне́же соверше́ннѡ пред̾ѡсщ҃е́нны сꙋ́ть.

<red>П</red>о происхожде́нїи же ст҃ы́хъ дарѡ́въ, и҆сполнѧ́емꙋ, <red>Н</red>ы́нѣ си̑лы нбⷭ҇ныѧ: твори́мъ покло́ны г҃, непокрове́ни сꙋ́ще.

<red>К</red>їнони́къ: <red>В</red>кꙋси́те и҆ ви́дите, ꙗ҆́кѡ бл҃гъ гдⷭ҇ь. <red>А҆</red>ллилꙋ́їа, <red>три́жды</red>.

<red>П</red>о ѿверзе́нїи же вра́тъ, рече́тъ дїа́конъ: <red>С</red>о стра́хомъ бж҃їимъ и҆ вѣ́рою пристꙋпи́те.

<red>М</red>ы́ же покло́нъ є҆ди́нъ. <red>И҆</red> пое́мъ: <red>Б</red>л҃гословлю̀ гдⷭ҇а на всѧ́кое вре́мѧ, хвала̀ є҆гѡ̀ во ѹ҆стѣ́хъ мои́хъ: и҆ про́чее. <red>А҆</red>ллилꙋ́їа, <red>три́жды</red>.

<red>П</red>о возглаше́нїи же ѿ і҆ере́а: <red>В</red>сегда̀, ны́нѣ и҆ при́снѡ:

<red>Л</red>и́къ, да и҆спо́лнѧтсѧ ѹ҆ста̀ на̑ша: <red>А҆</red>ллилꙋ́їа, <red>три́жды</red>.

<red>П</red>о заамвѡ́нной же мл҃твѣ: <red>Б</red>ꙋ́ди и҆́мѧ гдⷭ҇не: <red>И҆</red> мета̑нїѧ г҃.

<red>Б</red>л҃гословлю̀ гдⷭ҇а на всѧ́кое вре́мѧ: и҆ подае́тсѧ на́мъ а҆нті́дѡръ: и҆ соверше́нный ѿпꙋ́стъ.

<red>[зрѝ] С</red>їѐ послѣ́дованїе быва́етъ во всю̀ м҃-цꙋ преждеѡсщ҃е́нной сꙋ́щей. <red>А҆</red> и҆дѣ́же нѣ́сть преждесщ҃е́нныѧ, пою́тсѧ на вече́рни стїхи̑ры на ѕ҃, подо́бны трїѡ́ди: и҆ мине́и. <red>С</red>ла́ва, и҆ ны́нѣ, бг҃оро́диченъ, по гла́сꙋ мине́и. <red>Н</red>а стїхо́внѣ трїѡ́ди самогла́сенъ днѐ, два́жды: и҆ мч҃нченъ, и҆́же є҆́сть <red>на Гдⷭ҇и воззва́хъ</red>: <red>С</red>ла́ва, и҆ ны́нѣ, бг҃оро́диченъ тогѡ́же гла́са, и҆ ѻ҆бы́чное конча́нїе. <red>В</red>ходѧ́ще же въ трапе́зꙋ, ꙗ҆ди́мъ сꙋхоѧде́нїе: пїе́мъ и҆ со́къ съ ме́домъ. <red>В</red>ъ четверто́къ же тоѧ̀ седми́цы трапе́зы не поставлѧ́емъ, но пребыва́емъ постѧ́щесѧ да́же до пѧтка̀: тогда́ бо ꙗ҆ди́мъ входѧ́ще въ трапе́зꙋ.

<red> Въ пѧто́къ ве́чера во свѣти́льничное, по ѻ҆бы́чномъ стїхосло́вїи.</red>

<red>На Гдⷭ҇и воззва́хъ</red>, ста́вимъ стїхѡ́въ і: и҆ пое́мъ трїѡ́ди самогла́сенъ <red>два́жды</red>: и҆ д҃ мч҃ничны ѻ҆ктѡ́иха, прилꙋчи́вшагѡсѧ гла́са: <red>Т</red>а́же ст҃а́гѡ ѳео́дѡра самогла́сны д҃, гла́съ в҃: <red>П</red>рїиди́те мч҃нколю́бцы всѝ: <red>С</red>ла́ва, гла́съ ѕ҃: <red>С</red>осꙋ́да ѹ҆потреби́въ вра́гъ: <red>И҆</red> ны́нѣ, бг҃оро́диченъ гла́са. <red>В</red>хо́дъ без̾ є҆ѵⷢ҇лїа. <red>С</red>вѣ́те ти́хїй: <red>П</red>рокі́менъ, и҆ чте́нїе бытїѧ̀. <red>П</red>осе́мъ дрꙋгі́й прокі́менъ, и҆ чте́нїе при́тчей. <red>Т</red>а́же, да и҆спра́витсѧ мл҃тва моѧ̀: <red>И҆</red> про́чее послѣ́дованїе преждесщ҃е́нныхъ.

<red>По заамвѡ́нной же мл҃твѣ: П</red>ое́мъ настоѧ́щїй моле́бный канѡ́нъ ст҃а́гѡ ѳео́дѡра. <red>П</red>редло́жше же ко́лѷво, глаго́лемъ ѱало́мъ рм҃в: <red>Г</red>дⷭ҇и, ѹ҆слы́ши мл҃твꙋ мою̀: <red>Т</red>а́же: <red>Б</red>г҃ъ гдⷭ҇ь, и҆ ꙗ҆ви́сѧ на́мъ, бл҃гослове́нъ грѧды́й во и҆́мѧ гдⷭ҇не. <red>И҆</red> а҆́бїе:

<red>Тропа́рь, гла́съ в҃: В</red>е́лїѧ вѣ́ры и҆справлє́нїѧ, во и҆сто́чницѣ пла́мене, ꙗ҆́кѡ на водѣ̀ ѹ҆покое́нїѧ, ст҃ы́й мч҃нкъ ѳео́дѡръ ра́довашесѧ: ѻ҆гне́мъ бо всесожже́гсѧ, ꙗ҆́кѡ хлѣ́бъ сла́дкїй трⷪ҇цѣ принесе́сѧ. тогѡ̀ мл҃твами хрⷭ҇тѐ бж҃е сп҃сѝ дꙋ́шы на́шѧ.

<red>С</red>ла́ва, то́йже: <red>И҆</red> ны́нѣ, <red>В</red>сѧ̑ па́че смы́сла:

<red>И҆</red> а҆́бїе, ѱало́мъ н҃. и҆ кади́тъ сщ҃е́нникъ ко́лѷво, и҆ настоѧ́телѧ, и҆ ли́ки, по чи́нꙋ.

<red>Т</red>а́же глаго́лемъ канѡ́нъ на д҃, без̾ і҆рмосѡ́въ, гла́съ и҃. <red>П</red>рипѣ́въ: <red>С</red>т҃ы́й великомч҃нче ѳео́дѡре, молѝ бг҃а ѡ҆ на́съ. <red>П</red>о ѕ҃-й пѣ́сни,

<red>Конда́къ, гла́съ и҃: В</red>ѣ́рꙋ хрⷭ҇то́вꙋ ꙗ҆́кѡ щи́тъ внꙋ́трь прїи́мъ въ се́рдцѣ твое́мъ, проти̑вныѧ си̑лы попра́лъ є҆сѝ многострада́льче: и҆ вѣнце́мъ нбⷭ҇нымъ вѣнча́лсѧ є҆сѝ вѣ́чнѡ ѳео́дѡре, ꙗ҆́кѡ непобѣди́мый.

<red>П</red>о ѳ҃-й пѣ́сни, і҆рмо́съ: <red>Т</red>ѧ̀ неискꙋсобра́чнꙋю мт҃рь: <red>И҆</red> а҆́бїе трист҃о́е. <red>Т</red>ропа́рь ст҃а́гѡ: Ве́лїѧ вѣ́ры:

<red>С</red>ла́ва, конда́къ: <red>В</red>ѣ́рꙋ хрⷭ҇то́вꙋ: <red>И҆</red> ны́нѣ, бг҃оро́диченъ, гла́съ то́йже: <red>Ꙗ҆́</red>коже предста́тельство всѝ:

<red>И҆</red> быва́етъ мл҃тва на бл҃гослове́нїе ко́лѷвъ.

<red>Т</red>а́же, <red>Б</red>ꙋ́ди и҆́мѧ гдⷭ҇не: и҆ <red>Б</red>л҃гословлю̀ гдⷭ҇а: и҆ дае́тсѧ преломле́нїе ѿ і҆ере́а: и҆ ѿпꙋ́стъ.

<red>[зрѝ] А҆ и҆дѣ́же не бы́ти преждесщ҃е́нной</red>, конча́емъ часы̀ си́це: <red>П</red>о Ѡ҆сла́ви, ѡ҆ста́ви: и҆ по коне́чныхъ покло́нѣхъ, глаго́лемъ трист҃о́е: <red>И҆</red> <red>Ѻ҆́ч҃</red>е на́шъ: <red>Г</red>дⷭ҇и поми́лꙋй, в҃і. и҆ мл҃тва: <red>В</red>сест҃а́ѧ трⷪ҇це: <red>И҆</red> начина́емъ вече́рню: <red>П</red>рїиди́те поклони́мсѧ, <red>три́жды</red>. ѱало́мъ р҃г. каѳі́сма и҃і. <red>И҆</red> пое́мъ на <red>Г</red>дⷭ҇и воззва́хъ, стїхи̑ры на ѕ҃: мч҃нчны г҃, во ѻ҆ктѡ́ихѣ гла́са, и҆́же на рѧдꙋ̀: и҆ ст҃а́гѡ ѳео́дѡра г҃: <red>С</red>ла́ва, ѳео́дѡра: <red>С</red>осꙋ́да ѹ҆потреби́въ: <red>И҆</red> ны́нѣ, бг҃оро́диченъ гла́са рѧдова́гѡ. <red>С</red>вѣ́те ти́хїй: без̾ вхо́да, и҆ чте́нїе. <red>Н</red>а стїхо́внѣ трїѡ́ди самогла́сенъ днѐ <red>два́жды</red>: и҆ мч҃нченъ, гла́съ є҃: <red>Б</red>л҃гослове́но во́инство: <red>С</red>ла́ва, ѳео́дѡра, гла́съ в҃: <red>Б</red>ж҃е́ственныхъ дарѡ́въ: пи́сана въ стїхи́рахъ. <red>И҆</red> ны́нѣ: <red>В</red>сѐ ѹ҆пова́нїе моѐ: <red>Н</red>ы́нѣ ѿпꙋща́еши: <red>Т</red>рист҃о́е. <red>П</red>о Ѻ҆́ч҃е на́шъ, тропа́рь: <red>В</red>є́лїѧ вѣ́ры: <red>С</red>ла́ва, и҆ ны́нѣ: <red>В</red>сѧ̑ па́че смы́сла: <red>Т</red>а́же є҆ктенїа̀ <red>П</red>оми́лꙋй на́съ бж҃е: и҆ покло́ны г҃. и҆ по покло́нѣхъ глаго́лемъ ѱало́мъ р҃в: <red>Г</red>дⷭ҇и, ѹ҆слы́ши мл҃твꙋ мою̀: и҆ про́чее, ꙗ҆́коже ѹ҆ка́зано пре́жде, и҆ до ѿпꙋ́ста. <red>И҆</red> вхо́димъ въ трапе́зꙋ, вкꙋша́емъ же вїна̀ и҆ є҆ле́а, ра́ди ст҃а́гѡ. <red>С</red>їѐ прїѧ́хомъ въ ла́ѵрѣ прпⷣбнагѡ ѻ҆тца̀ на́шегѡ са́ввы, и҆ кїнові́и прпⷣбнагѡ вели́кагѡ є҆ѵѳѵ́мїа: но не твори́мъ сегѡ̀ ны́нѣ за че́стность днѐ, ѻ҆ба́че ꙗ҆ди́мъ варе́нїе съ сли́вами без̾ є҆ле́а, и҆ а҆рме́а: произволѧ́ющїи же ꙗ҆дѧ́тъ сꙋхоѧде́нїе, ꙗ҆́коже и҆ въ сре́дꙋ.

<red>[зрѝ] Вѣ́стно бꙋ́ди</red>, ꙗ҆́кѡ въ се́й а҃-й седми́цѣ пѣ́сни, ѕ҃-ѧ, з҃-ѧ, и҃-ѧ и҆ ѳ҃-ѧ, глаго́лютсѧ пре́жде въ пѧто́къ. Во в҃-й же, г҃-й, и҆ д҃-й, седми́цахъ глаго́лютсѧ на рѧдꙋ̀.

<red>Подоба́етъ вѣ́дати</red>, ꙗ҆́кѡ во всѣ́хъ пѧтка́хъ ст҃ы́ѧ и҆ вели́кїѧ м҃-цы на вече́рнѧхъ, и҆ повече́рїѧхъ, покло́нѡвъ не твори́мъ, то́кмѡ воѡбражє́нныѧ въ преждесщ҃е́нной, є҆́же є҆́сть, по да и҆спра́витсѧ: покло́ны г҃. <red>П</red>о вхо́дѣ ст҃ы́хъ дарѡ́въ, покло́ны г҃. <red>И҆</red> на Бꙋ́ди и҆́мѧ гдⷭ҇не: покло́ны г҃. <red>П</red>овече́рїе же пое́мъ вели́кое, на не́мже по а҃- мъ трист҃о́мъ глаго́лемъ тропа́рь мч҃нка: <red>С</red>ла́ва, и҆ ны́нѣ, бг҃оро́диченъ. <red>П</red>о в҃-мъ ѻ҆бы̑чныѧ тропарѝ: <red>П</red>оми́лꙋй на́съ гдⷭ҇и: и҆ пое́мъ поко́йный канѡ́нъ настоѧ́щагѡ гла́са. <red>П</red>о Досто́йно и҆ по трист҃о́мъ, конда́къ мч҃нченъ: и҆ прѡ́чаѧ, и҆ ѿпꙋ́стъ ма́лый.

<red>[зрѝ] Вѣ́домо да є҆́сть, Ꙗ҆́</red>кѡ послѣ́дованїе мине́и, прилꙋча́ющихсѧ ст҃ы́хъ въ сꙋббѡ́ты и҆ недѣ̑ли ст҃ы́ѧ м҃-цы, пое́тсѧ въ пове́черїѧхъ, и҆лѝ є҆гда̀ и҆зво́литъ є҆кклисїа́рхъ. <red>Т</red>а́кѡ твори́мъ во всѣ́хъ пѧтка́хъ въ ве́черъ ст҃ы́ѧ и҆ вели́кїѧ м҃-цы.

<red> Въ сꙋббѡ́тꙋ а҃-ю ст҃ы́хъ постѡ́въ.</red>

<red>На ѹ҆́трени</red>, по шестоѱа́лмїи пое́мъ <red>Б</red>г҃ъ гдⷭ҇ь, на гла́съ в҃. <red>И҆</red> глаго́лемъ тропа́рь ст҃а́гѡ ѳео́дѡра: <red>В</red>є́лїѧ вѣ́ры: <red>два́жды</red>.

<red>С</red>ла́ва, и҆ ны́нѣ, бг҃оро́диченъ: <red>В</red>сѧ̑ па́че смы́сла: и҆ ѻ҆бы̑чныѧ каѳі̑смы.

<red>П</red>о а҃-й каѳі́смѣ сѣда́ленъ мч҃нченъ ѻ҆смогла́сника, настоѧ́щагѡ гла́са, съ бг҃оро́дичнымъ. <red>П</red>о в҃-й каѳі́смѣ сѣда́ленъ ст҃а́гѡ ѳео́дѡра, гла́съ г҃. <red>П</red>одо́бенъ: <red>Б</red>ж҃їѧ вѣ́ры: <red>К</red>ипѧ̀ вѣ́ры правосла́вїемъ: <red>Д</red>рꙋгі́й сѣда́ленъ ст҃а́гѡ: <red>Б</red>ж҃е́ственный да́ръ тѧ̀: <red>Б</red>г҃оро́диченъ: <red>Н</red>евмѣсти́маго бг҃а: и҆ чте́мъ мꙋче́нїе ст҃а́гѡ. <red>Т</red>а́же ѱало́мъ н҃: <red>И҆</red> канѡ́нъ хра́ма, со і҆рмосо́мъ на ѕ҃: <red>И҆</red> ст҃а́гѡ ѳео́дѡра два̀, на и҃: а҃-й, гла́съ д҃: в҃-й, гла́съ ѕ҃. <red>К</red>атава́сїа: <red>Ѿ</red>ве́рзꙋ ѹ҆ста̀ моѧ̑: <red>П</red>о г҃-й пѣ́сни, сѣда́ленъ ст҃а́гѡ, гла́съ и҃. <red>П</red>одо́бенъ: <red>П</red>ремꙋ́дрости сло́ва: <red>Б</red>ж҃е́ственное всеѻрꙋ́жїе воспрїи́мъ:

<red>С</red>ла́ва: <red>М</red>аѯїмїа́новыми ласка́ньми: <red>И҆</red> ны́нѣ: <red>Ꙗ҆́</red>кѡ всенепоро́чнаѧ невѣ́сто творца̀:

<red>П</red>о ѕ҃-й пѣ́сни, конда́къ ст҃а́гѡ, гла́съ и҃: <red>В</red>ѣ́рꙋ хрⷭ҇то́вꙋ: <red>И҆</red> і҆́косъ. и҆ чте́мъ сѷнаѯа́рїй. <red>П</red>о ѳ҃-й пѣ́сни, є҆ѯапостїла́рїй ст҃а́гѡ: и҆ бг҃оро́диченъ. <red>Н</red>а хвали́техъ, стїхи̑ры на д҃, гла́съ а҃. <red>П</red>одо́бенъ: <red>Н</red>бⷭ҇ныхъ чинѡ́въ:

<red>С</red>ла́ва, гла́съ ѕ҃: <red>С</red>щ҃е́нїѧ да́ръ: <red>И҆</red> ны́нѣ: <red>Б</red>цⷣе, ты̀ є҆сѝ лоза̀:

<red>Н</red>а стїхо́внѣ стїхи̑ры ст҃а́гѡ, гла́съ д҃, самогла́сны, съ припѣ́вы и҆́хъ: а҃-й, <red>П</red>рвⷣникъ ꙗ҆́кѡ фі́нїѯъ процвѣте́тъ: в҃-й, <red>Н</red>асажде́ни въ домꙋ̀ гдⷭ҇ни:

<red>С</red>ла́ва, гла́съ и҃: <red>С</red>трада́льческимъ мꙋ́жествомъ: <red>И҆</red> ны́нѣ: <red>В</red>лⷣчце, прїимѝ мл҃твы: и҆ про́чее послѣ́дованїе ѹ҆́трени. присовокꙋплѧ́емъ и҆ ча́съ а҃-й.

<red> На лїтꙋргі́и и҆з̾ѡбрази́тєльнаѧ. </red>

<red>И҆</red> канѡ́на ст҃а́гѡ, пѣ́снь г҃-ѧ, и҆ ѕ҃-ѧ.

<red>П</red>рокі́менъ, гла́съ з҃: <red>В</red>озвесели́тсѧ првⷣникъ ѡ҆ гдⷭ҇ѣ:

<red>С</red>ті́хъ: <red>Ѹ҆</red>слы́ши бж҃е гла́съ мо́й:

<red>А҆</red>по́столъ днѐ, ко є҆вре́ємъ, зача́ло т҃г: <red>М</red>ногоча́стнѣ и҆ многоѡбра́знѣ: <red>И҆</red> ст҃а́гѡ, къ тїмоѳе́ю, зача́ло сч҃в: <red>В</red>озмога́й ѡ҆ бл҃года́ти: <red>А҆</red>ллилꙋ́їа, гла́съ д҃: Првⷣникъ ꙗ҆́кѡ фі́нїѯъ процвѣте́тъ:

<red>Є҆</red>ѵⷢ҇лїе ма́рка, зача́ло і҃: <red>И҆</red>дѧ́ше і҆и҃съ въ сꙋббѡ́ты сквозѣ̀ сѣ̑ѧнїѧ: <red>И҆</red> ст҃а́гѡ, і҆ѡа́нна, зача́ло н҃в: <red>С</red>ѝ заповѣ́даю ва́мъ:

<red>П</red>рича́стенъ: <red>В</red>ъ па́мѧть вѣ́чнꙋю:

а трапе́зѣ чте́мъ сло́во похва́льное ѡ҆ ст҃о́мъ ѳео́дѡрѣ, ст҃а́гѡ григо́рїа нѵ́сскагѡ. <red>И҆</red> ꙗ҆ди́мъ бо́бъ ѡ҆бваре́нный, съ ма́слинами бѣ́лыми и҆ че́рными, и҆ варе́нїе со є҆ле́емъ: <red>В</red>їна́ же и҆спива́емъ по красово́лю, ра́ди ст҃а́гѡ. <red>С</red>їе́ же прїѧ́хомъ ѿ ла́ѵры прпⷣбнагѡ ѻ҆тца̀ на́шегѡ са́ввы, и҆ ѿ бг҃оно́снагѡ ѻ҆тца̀ на́шегѡ є҆ѵѳѵ́мїа.

<red>[зрѝ] Вѣ́дати подоба́етъ,</red> ꙗ҆́кѡ <red>два́жды </red>прїѧ́хомъ ꙗ҆́сти ры̑бы въ се́й вели́кїй по́стъ: въ пра́здникъ бл҃говѣ́щенїѧ, и҆ цвѣтоно́сїѧ.




## Недѣ́лѧ пе́рваѧ ст҃ы́хъ постѡ́въ, въ ню́же правосла́вїе воспомина́етсѧ, бдѣ́нїе ѻ҆бы́чное.

<red>Въ сꙋббѡ́тꙋ ве́чера, на ма́лѣй вече́рни</red>, ста́вимъ стїхѝ д҃: и҆ пое́мъ стїхѝ подѡ́бныѧ, творе́нїе нїкола́а, гла́съ а҃. <red>П</red>одо́бенъ: <red>Н</red>бⷭ҇ныхъ чинѡ́въ: <red>Н</red>ы́нѣ бл҃гоче́стїѧ свѣ́тлость: <red>С</red>ла́ва, и҆ ны́нѣ: <red>П</red>одо́бенъ: <red>Б</red>езнача́льнымъ: <red>Н</red>а стїхо́внѣ стїхи̑ры, гла́съ в҃. <red>П</red>одо́бенъ: <red>Д</red>о́ме є҆ѵфра́ѳовъ: <red>Г</red>ꙋби́тельства тлетво́рнагѡ: <red>С</red>ла́ва, и҆ ны́нѣ: <red>П</red>одо́бенъ: то́йже: <red>В</red>ознесла̀ є҆сѝ смире́нныхъ: <red>Т</red>ропа́рь: <red>П</red>речⷭ҇томꙋ твоемꙋ̀ ѡ҆́бразꙋ: и҆ ѿпꙋ́стъ.

<red>На вели́цѣй вече́рни</red>, по предначина́тельномъ ѱалмѣ̀, пое́мъ: <red>Б</red>л҃же́нъ мꙋ́жъ: каѳі́смꙋ всю̀. <red>На Гдⷭ҇и воззва́хъ</red>, ста́вимъ стїхѡ́въ і҃: и҆ пое́мъ стїхи̑ры воскрⷭ҇ны г҃, и҆ а҆натѡ́лїевы г҃, и҆ трїѡ́ди д҃, гла́съ ѕ҃. <red>П</red>одо́бенъ: <red>В</red>сю̀ ѿложи́вше: <red>Т</red>ѧ̀ непостижи́маго:

<red>С</red>ла́ва, гла́съ в҃: <red>Б</red>л҃года́ть возсїѧ̀ и҆́стины: <red>И҆</red> ны́нѣ, бг҃оро́диченъ а҃-й гла́са.

<red>На лїті́и</red> стїхи́ра хра́ма. <red>С</red>ла́ва, гла́съ въ ра́дꙋйтесѧ прⷪ҇ро́цы честні́и: <red>И҆</red> ны́нѣ, бг҃оро́диченъ:

<red>В</red>сѐ ѹ҆пова́нїе моѐ: На стїхо́внѣ ѻ҆ктѡ́иха. <red>С</red>ла́ва, гла́съ в҃: <red>И҆</red>з̾ нече́стїѧ во бл҃гоче́стїе преше́дше: <red>И҆</red> ны́нѣ: <red>Ѽ</red> чꙋдесѐ но́вагѡ!

<red>П</red>о трист҃о́мъ тропа́рь: <red>Б</red>цⷣе дв҃о ра́дꙋйсѧ: <red>два́жды</red>: и҆ пра́здника: <red>П</red>речⷭ҇томꙋ твоемꙋ̀ ѡ҆́бразꙋ: <red>є҆ди́ножды. </red>

и҆ ѻ҆бы́чное бл҃гослове́нїе хлѣ́бѡвъ, и҆ раздаѧ́нїе и҆́хъ.

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь воскрⷭ҇нъ, <red>два́жды</red>.

<red>С</red>ла́ва: <red>П</red>речⷭ҇томꙋ твоемꙋ̀ ѡ҆́бразꙋ: <red>И҆</red> ны́нѣ, <red>В</red>сѧ̑ па́че смы́сла:

<red>П</red>осе́мъ ѻ҆бы́чное стїхосло́вїе: <red>П</red>о а҃-й каѳі́смѣ сѣда́льны воскрⷭ҇ны:

<red>С</red>ла́ва, и҆ ны́нѣ, бг҃оро́диченъ а҃-й гла́са, и҆ чте́нїе во є҆ѵⷢ҇лїи толково́мъ ѡ҆ ст҃ы́хъ і҆кѡ́нахъ, леѡ́нтїа па́пы ри́мскагѡ: є҆гѡ́же нача́ло: <red>Ч</red>етверодесѧ́тный по́стъ: <red>П</red>о в҃-й каѳі́смѣ сѣда́льны воскрⷭ҇ны:

<red>С</red>ла́ва, и҆ ны́нѣ, бг҃оро́диченъ, и҆ чте́нїе тогѡ́жде сло́ва: <red>Н</red>епоро́чны съ тропарѝ свои́ми, ѵ҆пакоѝ гла́са, и҆ чте́нїе. <red>С</red>тепє́нна, и҆ прокі́менъ гла́са. <red>В</red>сѧ́кое дыха́нїе: <red>Є҆</red>ѵⷢ҇лїе воскрⷭ҇но рѧдово́е. <red>В</red>оскрⷭ҇нїе хрⷭ҇то́во: ѱало́мъ н҃.

<red>С</red>ла́ва, гла́съ и҃: <red>П</red>окаѧ́нїѧ ѿве́рзи мѝ двє́ри: И҆ ны́нѣ: <red>Н</red>а сп҃се́нїѧ стєзѝ: ꙗ҆́кѡ предписа́сѧ въ недѣ́лю мытаре́вꙋ.

<red>К</red>анѡ́нъ воскрⷭ҇нъ, со і҆рмосо́мъ на д҃, и҆ крⷭ҇товоскрⷭ҇нъ на два̀, и҆ бцⷣы на два̀, и҆ трїѡ́ди на ѕ҃, творе́нїе ѳеофа́ново, гла́съ д҃. <red>К</red>атава́сїа: <red>М</red>о́рѧ чермнꙋ́ю пꙋчи́нꙋ: <red>П</red>о г҃-й пѣ́сни, сѣда́льны, гла́съ а҃. <red>П</red>одо́бенъ: <red>Л</red>и́къ а҆́гг҃льскїй: <red>Б</red>ж҃е́ственный тво́й зра́къ:

<red>С</red>ла́ва: <red>З</red>ра́ками прⷪ҇ро́кѡвъ: <red>И҆</red> ны́нѣ: <red>Л</red>юбо́вїю чⷭ҇таѧ: и҆ чте́нїе. <red>П</red>о ѕ҃-й пѣ́сни,

<red>Конда́къ, гла́съ и҃. Н</red>еѡпи́санное сло́во ѻ҆́тчее, и҆з̾ тебѐ бцⷣе ѡ҆писа́сѧ воплоща́емь, и҆ ѡ҆скве́рншїйсѧ ѡ҆́бразъ въ дре́внее воѡбрази́въ, бж҃е́ственною добро́тою смѣсѝ: но и҆сповѣ́дающе сп҃се́нїе, дѣ́ломъ и҆ сло́вомъ сїѐ воѡбража́емъ.

<red>И҆</red> і҆́косъ, и҆ чте́мъ сѷнаѯа́рїй. <red>П</red>о ѳ҃-й пѣ́сни, свѣти́ленъ воскрⷭ҇нъ:

<red>С</red>ла́ва, трїѡ́ди. <red>П</red>одо́бенъ: <red>С</red>о ѹ҆ч҃нкѝ: <red>В</red>зыгра́йте, восплещи́те: <red>И҆</red> ны́нѣ: Ѻ҆рꙋ̑жїѧ ны́нѣ ѡ҆скꙋдѣ́ша:

<red>Н</red>а хвали́техъ стїхи̑ры воскрⷭ҇ны д҃, и҆ а҆нато́лїевъ є҆ди́нъ: и҆ трїѡ́ди г҃, гла́съ д҃. <red>П</red>одо́бенъ: <red>Д</red>а́лъ є҆сѝ зна́менїе: <red>В</red>ъ тебѣ̀ ны́нѣ ра́дꙋетсѧ цр҃ковь: <red>П</red>рипѣ́въ глаго́лемъ: <red>И҆</red>сповѣ́мсѧ тебѣ̀ гдⷭ҇и: <red>П</red>рипѣ́въ: <red>В</red>озвеселю́сѧ и҆ возра́дꙋюсѧ ѡ҆ тебѣ̀: <red>Т</red>а́же припѣ́въ, гла́съ ѕ҃: <red>В</red>оскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀: и҆ пое́мъ трїѡ́ди самогла́сенъ: <red>М</red>ѡѷсе́й во вре́мѧ воздержа́нїѧ:

<red>С</red>ла́ва, па́ки пое́мъ то́йже самогла́сенъ. <red>И҆</red> ны́нѣ: <red>П</red>ребл҃гослове́нна є҆сѝ:

<red>С</red>лавосло́вїе вели́кое. <red>П</red>о трист҃о́мъ тропа́рь воскрⷭ҇нъ. <red>Є҆</red>ктєнїѝ, и҆ ѿпꙋ́стъ, и҆ и҆схожде́нїе въ притво́ръ.

<red>С</red>ла́ва, и҆ ны́нѣ: <red>С</red>тїхи́ра є҆ѵⷢ҇льскаѧ, и҆ поꙋче́нїе стꙋді́тово, и҆ ча́съ а҃.

<red>Н</red>а а҃-мъ часѣ̀, тропа́рь воскрⷭ҇нъ:

<red>С</red>ла́ва: <red>П</red>речⷭ҇томꙋ твоемꙋ̀ ѡ҆́бразꙋ: <red>П</red>о трист҃о́мъ конда́къ трїѡ́ди, и҆ коне́чный ѿпꙋ́стъ.

<red>На лїтꙋргі́и</red>, бл҃жє́нна гла́са, на ѕ҃: трїѡ́ди пѣ́снь ѕ҃, на д҃. <red>П</red>о вхо́дѣ тропа́рь воскрⷭ҇нъ, и҆ пра́здника.

<red>С</red>ла́ва, и҆ ны́нѣ, конда́къ: <red>Н</red>еѡпи́санное сло́во:

<red>П</red>рокі́менъ, гла́съ д҃, пѣ́снь ѻ҆тцє́въ: <red>Б</red>л҃гослове́нъ є҆сѝ гдⷭ҇и бж҃е ѻ҆тє́цъ на́шихъ:

<red>С</red>ті́хъ: <red>Ꙗ҆́</red>кѡ првⷣнъ є҆сѝ ѡ҆ всѣ́хъ:

<red>А҆</red>по́столъ ко є҆вре́ємъ, зача́ло тк҃ѳ ѿ полꙋ̀: <red>В</red>ѣ́рою мѡѷсе́й вели́къ бы́въ: <red>А҆</red>ллилꙋ́їа, гла́съ д҃: <red>М</red>ѡѷсе́й и҆ а҆арѡ́нъ во і҆ере́ехъ є҆гѡ̀:

<red>С</red>ті́хъ: <red>П</red>ризыва́хꙋ гдⷭ҇а:

<red>Є҆</red>ѵⷢ҇лїе і҆ѡа́нна, зача́ло є҃: <red>В</red>осхотѣ̀ і҆и҃съ и҆зы́ти въ галїле́ю:

<red>[зрѝ] Ꙗ҆́</red>кѡ въ недѣ́лѧхъ вели́кїѧ м҃-цы, кромѣ̀ недѣ́ли ва́їй, соверша́етсѧ лїтꙋргі́а вели́кагѡ васі́лїа. <red>В</red>мѣ́стѡ, <red>Д</red>осто́йно: <red>Ѡ҆</red> тебѣ̀ ра́дꙋетсѧ:

<red>П</red>рича́стенъ: <red>Х</red>вали́те гдⷭ҇а съ нб҃съ: <red>Д</red>рꙋгі́й: <red>Р</red>а́дꙋйтесѧ:

<red>Н</red>а трапе́зѣ же ꙗ҆ди́мъ варе́нїе съ є҆ле́емъ, а҆ не ры̑бы. <red>А҆́</red>ще же прилꙋчи́тсѧ, пїе́мъ вїно̀ ѹ҆ста́вленое въ сла́вꙋ бж҃їю, по двѣ̀ ча̑ши: та́кожде и҆ въ ве́черъ по двѣ̀.

<red> Въ тꙋ́южде недѣ́лю ве́чера.</red>

<red>На Гдⷭ҇и воззва́хъ</red>, ста́вимъ стїхѡ́въ і҃: и҆ пое́мъ ѻ҆ктѡ́иха покаѧ́нны д҃: пи́саны въ недѣ́лю ве́чера, на стїхо́внѣ два̀, и҆ въ понедѣ́льникъ на ѹ҆́трени на стїхо́внѣ два̀, и҆ трїѡ́ди подо́бны г҃: и҆ мине́и ст҃а́гѡ г҃.

<red>С</red>ла́ва, и҆ ны́нѣ, бг҃оро́диченъ.

<red>В</red>хо́дъ.

<red>П</red>рокі́менъ, гла́съ и҃: <red>Д</red>а́лъ є҆сѝ достоѧ́нїе боѧ́щымсѧ тебѐ гдⷭ҇и.

<red>С</red>ті́хъ а҃: <red>Ѿ</red> конє́цъ землѝ къ тебѣ̀ воззва́хъ.

<red>С</red>ті́хъ в҃: <red>П</red>окры́юсѧ въ кро́вѣ кри́лъ твои́хъ.

<red>С</red>ті́хъ г҃: <red>Т</red>а́кѡ воспою̀ и҆́мени твоемꙋ̀ во вѣ́ки.

<red>И҆</red> па́ки: <red>Д</red>а́лъ є҆сѝ достоѧ́нїе:

<red>[зрѝ] Подоба́етъ вѣ́дати, Ꙗ҆́</red>кѡ сїѧ̀ два̀ вели́кїѧ прокі́мены, є҆́же є҆́сть: <red>Н</red>е ѿвратѝ лица̀ твоегѡ̀: и҆ <red>Д</red>а́лъ є҆сѝ достоѧ́нїе: со стїхѝ и҆́хъ, є҆ди́нъ по є҆ди́номꙋ пое́тсѧ чрез̾ ве́сь ст҃ы́й по́стъ. <red>Н</red>ачина́емъ ѿ недѣ́ли сы́рныѧ до недѣ́ли ва́їй. <red>Ѿ</red> Сподо́би гдⷭ҇и начина́ютсѧ покло́ны.

<red>Є҆</red>ктенїа̀: <red>И҆</red>спо́лнимъ вече́рнюю моли́твꙋ на́шꙋ:

<red>И҆</red> посе́мъ соше́дшесѧ ѻ҆́ба ли̑ка, пое́мъ на стїхо́внѣ трїѡ́ди самогла́сенъ днѐ, <red>два́жды</red>, со ѻ҆бы́чными припѣ́вы, и҆ мч҃нченъ.

<red>С</red>ла́ва, и҆ ны́нѣ, бг҃оро́диченъ.

<red>Н</red>ы́нѣ ѿпꙋща́еши: <red>Т</red>рист҃о́е, и҆ мета̑нїѧ трѝ.

<red>П</red>о Ѻ҆́ч҃е на́шъ, і҆ере́й возгла́съ: <red>Ꙗ҆́</red>кѡ твоѐ є҆́сть црⷭ҇тво:

<red>И҆</red> а҆́бїе тропа́рь: <red>Б</red>цⷣе дв҃о ра́дꙋйсѧ, бл҃года́тнаѧ: <red>И҆</red> покло́нъ є҆ди́нъ.

<red>С</red>ла́ва, <red>К</red>рⷭ҇ти́телю хрⷭ҇то́въ: <red>П</red>окло́нъ. <red>И҆</red> ны́нѣ, <red>М</red>оли́те ѡ҆ на́съ: <red>П</red>окло́нъ.

<red>Т</red>а́же, <red>П</red>од̾ твоѐ бл҃гоꙋтро́бїе: без̾ покло́на. <red>Г</red>дⷭ҇и поми́лꙋй, м҃.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю: и҆ про́чее всѐ, ꙗ҆́коже предписа́сѧ въ недѣ́лю сыропꙋ́стнꙋю ве́чера.

<red>[зрѝ] В</red>ъ сїю́ же а҃-ю недѣ́лю на повече́рїи пое́мъ канѡ́нъ ст҃ы́хъ прⷪ҇ро́кѡвъ, гла́съ є҃, творе́нїе ѳеофа́на.

<red>[зрѝ] Подоба́етъ вѣ́дати: Ꙗ҆́</red>коже ѹ҆каза́сѧ слꙋ́жба преше́дшїѧ недѣ́ли, на вече́рни: си́це до́лжно є҆́сть быва́ти и҆ въ про́чихъ недѣ́лѧхъ ст҃ы́ѧ четыредесѧ́тницы на вече́рнѧхъ.

<red> Въ понедѣ́льникъ в҃-ѧ седми́цы постѡ́въ.</red>

<red>С</red>оверша́етсѧ послѣ́дованїе всѐ, ꙗ҆́коже пред̾ѧвле́нно въ понедѣ́льникъ а҃-ѧ седми́цы поста̀. <red>На ѹ҆́трени</red>, по ѻ҆бы́чныхъ каѳі́смахъ, и҆ на часѣ́хъ чте́нїе ѻ҆бы́чное. <red> [Нѣ́цыи же чтꙋ́тъ сказа́нїе ѡ҆ чꙋдесѣ́хъ прест҃ы́ѧ влⷣчцы на́шеѧ бцⷣы и҆ приснодв҃ы мр҃і́и, ꙗ҆̀же пречⷭ҇тою и҆ чⷭ҇тно́ю і҆кѡ́ною є҆ѧ̀ содѣ́ѧшасѧ, ꙗ҆̀же и҆ ри́млѧныни нарица́тисѧ ѡ҆бы́кши. Є҆́]</red>же и҆ лѣ́потственнѡ чита́тисѧ въ собо́рныхъ и҆ прихо́дскихъ хра́мѣхъ. [зрѝ] Да бꙋ́детъ же и҆ сїѐ вѣ́домо, ꙗ҆́кѡ ѿ сегѡ̀ понедѣ́льника в҃-ѧ седми́цы поста̀, пою́тсѧ въ повече́рїихъ канѡ́ны мине́и, и҆мꙋ́щихъ прилꙋчи́тисѧ ст҃ы́хъ, ѿ сꙋббѡ́ты ла́заревы до недѣ́ли ѳѡмины̀, съ канѡ́ны бг҃оро́дичными. <red>П</red>ре́жде пое́мъ канѡ́нъ бцⷣы, та́же мине́и. <red>П</red>о г҃-й пѣ́сни, конда́къ и҆ сѣда́ленъ мине́и. <red>П</red>о ѕ҃-й пѣ́сни, сѣда́ленъ бцⷣы.

<red>[зрѝ] Потре́бно є҆́сть, и҆ сїѐ вѣ́дати, Ꙗ҆́</red>кѡ въ пѧтцѣ́хъ ст҃ы́ѧ четыредесѧ́тницы, пое́мъ ча́съ г҃, и҆ ѕ҃, вкꙋ́пѣ же и҆ ѳ҃. <red>На вече́рни</red> же ѡ҆ставлѧ́емъ покло́ны ѿ нача́ла, кромѣ̀ тре́хъ вели́кихъ.

<red> Въ пѧто́къ в҃-ѧ седми́цы ве́чера,</red>

<red>С</red>тїхосло́вимъ каѳі́смꙋ, <red>К</red>о гдⷭ҇ꙋ внегда̀ скорбѣ́ти мѝ: <red>И҆</red> по ко́емждо а҆нтїфѡ́нѣ, твори́тъ і҆ере́й є҆ктенїю̀ ма́лꙋю. <red>И҆</red> пое́мъ <red>Гдⷭ҇и воззва́хъ</red>, во гла́съ самогла́сна трїѡ́ди. <red>И҆</red> про́чаѧ слꙋ́жба ве́чера, и҆ лїтꙋргі́и преждесщ҃е́нныѧ, ꙗ҆́коже и҆з̾ѧви́сѧ въ сре́дꙋ и҆ пѧто́къ мимоше́дшїѧ седми́цы.

<red>[зрѝ] А҆́</red>ще ли не бꙋ́детъ преждесщ҃е́нныѧ, по ѻ҆бы́чной каѳі́смѣ, пое́мъ <red>Гдⷭ҇и воззва́хъ</red>, во гла́съ ѻ҆ктѡ́иха, и҆ стїхи̑ры на ѕ҃: мч҃нчны гла́са трѝ: и҆ мине́ист҃а́гѡ подо́бны г҃.

<red>С</red>ла́ва, ст҃а́гѡ, а҆́ще є҆́сть: <red>А҆́</red>ще ли нѝ, <red>С</red>ла́ва, ме́ртвенъ дамаски́новыхъ ѻ҆ктѡ́иха. <red>И҆</red> ны́нѣ, бг҃оро́диченъ а҃-й гла́са.

<red>Н</red>а стїхо́внѣ трїѡ́ди самогла́сенъ днѐ, <red>два́жды</red>: и҆ мч҃нченъ, въ то́йже гла́съ: пи́саны <red>на Гдⷭ҇и воззва́хъ</red>.

<red>С</red>ла́ва, и҆ ны́нѣ, бг҃оро́диченъ, въ то́йже гла́съ.

<red>Н</red>ы́нѣ ѿпꙋща́еши: <red>Т</red>рист҃о́е. <red>Т</red>ропа́рь: <red>А҆</red>пⷭ҇ли, мч҃нцы и҆ прⷪ҇ро́цы:

<red>С</red>ла́ва, <red>П</red>омѧнѝ гдⷭ҇и: <red>И҆</red> ны́нѣ, бг҃оро́диченъ, <red>М</red>т҃и ст҃а́ѧ:

<red>Т</red>а́же, є҆ктенїа̀: <red>П</red>оми́лꙋй на́съ бж҃е: и҆ покло́ны г҃ вели̑кїѧ, и҆ мл҃тва: <red>В</red>сест҃а́ѧ трⷪ҇це: <red>Б</red>ꙋ́ди и҆́мѧ гдⷭ҇не: и҆ ѱало́мъ, <red>Б</red>л҃гословлю̀ гдⷭ҇а: и҆ ѿпꙋ́стъ.

<red>[зрѝ] До́лжно є҆́сть вѣ́дати</red>, ꙗ҆́кѡ си́це соверша́етсѧ слꙋ́жба во всѧ̑ пѧткѝ, ѿ сеѧ̀ седми́цы, да́же до пѧтка̀ пѧ́тыѧ седми́цы поста̀. <red>На повече́рїи</red>, по а҃-мъ трист҃о́мъ, <red>Т</red>ропа́рь: <red>А҆</red>пⷭ҇ли, мч҃нцы:

<red>С</red>ла́ва, <red>П</red>омѧнѝ гдⷭ҇и: <red>И҆</red> ны́нѣ, бг҃оро́диченъ, <red>М</red>т҃и ст҃а́ѧ:

<red>П</red>о в҃-мъ трист҃о́мъ, <red>П</red>оми́лꙋй на́съ гдⷭ҇и: <red>П</red>о <red>Д</red>осто́йно, и҆ по трист҃о́мъ, конда́къ, <red>С</red>о ст҃ы́ми ѹ҆поко́й: <red>И҆</red> ѿпꙋ́стъ ма́лый.

<red> Въ сꙋббѡ́тꙋ в҃-ю постѡ́въ на ѹ҆́трени.</red>

Пое́мъ А҆ллилꙋ́їа, на гла́съ в҃-й. <red>С</red>тїхѝ зрѝ въ сꙋббѡ́тꙋ мѧсопꙋ́стнꙋю, ли́стъ тч҃є. <red>Т</red>ропа́рь, гла́съ в҃: <red>А҆</red>пⷭ҇ли, мч҃нцы и҆ прⷪ҇ро́цы: <red>два́жды</red>.

<red>С</red>ла́ва, ме́ртвенъ: <red>П</red>омѧнѝ гдⷭ҇и: И҆ ны́нѣ, <red>М</red>т҃и ст҃а́ѧ:

и҆ стїхосло́вимъ каѳі́смꙋ ѕ҃і: <red>Р</red>ечѐ гдⷭ҇ь гдⷭ҇еви моемꙋ̀: и҆ сѣда́льны мч҃нчны ѻ҆ктѡ́иха г҃, и҆ ме́ртвенъ.

<red>С</red>ла́ва, и҆ ны́нѣ, бг҃оро́диченъ а҃-й настоѧ́щагѡ гла́са.

<red>И҆</red> чте́нїе въ шестодне́вѣ златоꙋ́стовѣ.

<red>Т</red>а́же, <red>Б</red>л҃же́ни непоро́чнїи, пое́мъ на гла́съ є҃, съ припѣ́вы: <red>Б</red>л҃гослове́нъ є҆сѝ гдⷭ҇и: <red>Р</red>аздѣлѧ́емъ на двѣ̀ статїи̑.

<red>І҆</red>ере́й же кади́тъ посредѝ каѳі́смы, и҆ твори́тъ є҆ктенїю̀ ѡ҆ ѹ҆со́пшихъ. пи́сана ли́стъ тч҃є.

<red>Т</red>а́же дрꙋгі́й ли́къ пое́тъ, <red>Т</red>во́й є҆́смь а҆́зъ: <red>П</red>рипѣ́въ: <red>С</red>п҃се, сп҃си́ мѧ. <red>П</red>о концѣ́ же каѳі́смы, пое́мъ тропарѝ поко́йны, гла́съ є҃: <red>С</red>т҃ы́хъ ли́къ: и҆ прѡ́чаѧ. <red>П</red>о сконча́нїи же тропаре́й є҆ктенїа̀ ѡ҆ ѹ҆со́пшихъ.

и҆ мл҃тва, <red>Б</red>ж҃е дꙋхѡ́въ:

і҆ере́й помина́етъ всѣ́хъ преждеꙋсо́пшихъ ѻ҆тє́цъ и҆ бра́тїй на́шихъ.

<red>М</red>ы́ же глаго́лемъ: <red>Г</red>дⷭ҇и поми́лꙋй, м҃.

<red>Т</red>а́же сѣда́ленъ, гла́съ є҃: <red>П</red>око́й сп҃се на́шъ:

<red>С</red>ла́ва, и҆ ны́нѣ, <red>Ѿ</red> дв҃ы возсїѧ́вый мі́рꙋ:

и҆ чте́нїе ѿ шестодне́вника златоꙋ́стагѡ пе́рвыѧ кни́ги.

ѱало́мъ н҃. <red>П</red>ое́мъ канѡ́нъ мине́и, со і҆рмосо́мъ на ѕ҃: и҆ хра́ма ст҃а́гѡ на д҃. <red>Г</red>лаго́летсѧ бо і҆рмо́съ и҆ тропа́рь без̾ стїхѡ́въ, и҆ держи́мъ стїхѝ, ѿ <red>Т</red>огда̀ потща́шасѧ влады̑ки: <red>Н</red>е стїхосло́вимъ бо пѣ́сней ѿ нача́ла до ѕ҃-ѧ пѣ́сни, во всѣ́хъ сꙋббѡ́тахъ ст҃ы́ѧ м҃-цы, до а҆ка́ѳїста.

<red>А҆́</red>ще ли хра́мъ хрⷭ҇то́въ, и҆лѝ бцⷣы, пое́мъ канѡ́нъ хра́ма со і҆рмосо́мъ на ѕ҃, и҆ мине́и на д҃. <red>П</red>о г҃-й пѣ́сни, є҆ктенїа̀ ѻ҆бы́чнаѧ, а҆ не за ѹ҆поко́й. <red>К</red>онда́къ и҆ і҆́косъ ст҃а́гѡ, та́же сѣда́ленъ.

<red>С</red>ла́ва, и҆ ны́нѣ, бг҃оро́диченъ.

<red>Ѿ</red> ѕ҃-ѧ же пѣ́сни начина́етсѧ четверопѣ́снецъ трїѡ́ди: тогда̀ ѡ҆ставлѧ́етсѧ канѡ́нъ хра́ма. <red>П</red>ѣ́сни же ѕ҃-ѧ, ꙗ҆̀же во ѱалти́ри не глаго́лемъ, но пое́мъ ю҆̀ всю̀ въ запѣ́вѣхъ. <red>П</red>редварѧ́етъ же канѡ́нъ мине́и ст҃а́гѡ со і҆рмосо́мъ на ѕ҃: и҆ трїѡ́ди пое́мъ д҃ тропарѝ і҆ѡ́сифа, и҆ ѕ҃ тропаре́й ѳео́дѡра стꙋді́та.

<red>С</red>ла́ва, трⷪ҇ченъ: <red>И҆</red> ны́нѣ, бг҃оро́диченъ.

<red>Т</red>а́же ѻ҆́ба ли̑ка пою́тъ и҆ ѻ҆́ба стїха̀, мч҃нченъ и҆ ме́ртвенный, съ припѣ́вы и҆́хъ: та́же і҆рмо́съ трїѡ́ди. <red>П</red>ото́мъ є҆ктенїа̀ за ѹ҆поко́й, и҆ конда́къ: <red>С</red>о ст҃ы́ми ѹ҆поко́й: <red>И҆</red> і҆́косъ.

и҆ чте́мъ про́логъ. <red>И҆</red> стїхосло́вимъ з҃-ю пѣ́снь во ѱалти́ри: <red>Б</red>л҃гослове́нъ є҆сѝ гдⷭ҇и бж҃е ѻ҆тє́цъ на́шихъ: и҆ пое́мъ і҆рмо́съ з҃-ѧ пѣ́сни, мине́и: та́же трїѡ́ди подо́бнѣ и҃-ю и҆ ѳ҃-ю пѣ́снь, по чи́нꙋ и҆́хъ. <red>С</red>вѣти́ленъ гла́са. <red>Н</red>а хвали́техъ, стїхи̑ры на д҃, мч҃нчны ѻ҆ктѡ́иха,

<red>С</red>ла́ва, самогла́сенъ ме́ртвенъ: <red>И҆</red> ны́нѣ, бг҃оро́диченъ.

<red>Н</red>а стїхо́внѣ ме́ртвены стїхи̑ры господи́на ѳеофа́на, прилꙋчи́вшагѡсѧ гла́са:

<red>С</red>ла́ва, и҆ ны́нѣ, бг҃оро́диченъ.

<red>П</red>о <red>Б</red>л҃го є҆́сть, и҆ по трист҃о́мъ тропа́рь: <red>А҆</red>пⷭ҇ли, мч҃нцы и҆ прⷪ҇ро́цы:

<red>С</red>ла́ва, <red>П</red>омѧнѝ гдⷭ҇и: <red>И҆</red> ны́нѣ, <red>М</red>т҃и ст҃а́ѧ:

є҆ктенїа̀, и҆ ча́съ а҃-й, и҆ ѿпꙋ́стъ.

<red>На лїтꙋргі́и</red> бл҃жє́нна гла́са на ѕ҃. <red>П</red>о вхо́дѣ тропа́рь: <red>А҆</red>пⷭ҇ли, мч҃нцы и҆ прⷪ҇ро́цы: <red>Д</red>рꙋгі́й, <red>П</red>омѧнѝ гдⷭ҇и:

<red>С</red>ла́ва, конда́къ, <red>С</red>о ст҃ы́ми ѹ҆поко́й: <red>И҆</red> ны́нѣ, бг҃оро́диченъ: <red>Т</red>ебѐ и҆ стѣ́нꙋ:

<red>П</red>рокі́менъ: <red>В</red>есели́тесѧ ѡ҆ гдⷭ҇ѣ:

<red>С</red>ті́хъ: <red>Б</red>л҃же́ни, и҆́хже ѡ҆ста́вишасѧ беззакѡ́нїѧ: <red>Д</red>рꙋгі́й за ѹ҆поко́й: <red>Д</red>ꙋ́шы и҆́хъ во бл҃ги́хъ водворѧ́тсѧ.

<red>А҆</red>по́столъ днѐ, ко є҆вре́ємъ, зача́ло т҃ѳ: <red>Б</red>люди́те, да не когда̀ бꙋ́детъ: <red>И҆</red> за ѹ҆поко́й къ солꙋ́нѧнѡмъ, зача́ло с҃ѻ: <red>Н</red>е хощꙋ̀ ва́съ не вѣ́дѣти ѡ҆ ѹ҆ме́ршихъ: <red>А҆</red>ллилꙋ́їа: <red>В</red>оззва́ша пра́веднїи:

<red>С</red>ті́хъ: <red>Б</red>л҃же́ни, ꙗ҆̀же и҆збра́лъ:

<red>Є҆</red>ѵⷢ҇лїе ма́рка, зача́ло ѕ҃: <red>И҆́</red>де і҆и҃съ въ пꙋ́сто мѣ́сто: <red>Д</red>рꙋго́е і҆ѡа́нна, зача́ло ѕ҃і: <red>А҆</red>ми́нь а҆ми́нь глаго́лю ва́мъ, ꙗ҆́кѡ слꙋ́шаѧй словесѐ моегѡ̀:

<red>П</red>рича́стенъ: <red>Р</red>а́дꙋйтесѧ пра́веднїи: <red>Д</red>рꙋгі́й: <red>Б</red>л҃же́ни, ꙗ҆̀же и҆збра́лъ:

<red>[зрѝ] С</red>и́це ѹ҆́бѡ быва́етъ слꙋ́жба за ѹ҆поко́й, въ трѝ сꙋббѡ́ты ст҃а́гѡ и҆ вели́кагѡ поста̀, є҆гда̀ ни є҆ди́нъ є҆́сть ѿ трїе́хъ пра́здникѡвъ: <red>П</red>рⷣте́чевъ, <red>С</red>т҃ы́хъ четы́редесѧть мч҃нкъ, и҆лѝ <red>Б</red>л҃говѣ́щенїе.
