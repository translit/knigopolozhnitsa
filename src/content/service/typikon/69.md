---
title: "Недѣ́лѧ тре́тїѧ ст҃ы́хъ постѡ́въ"
navigation:
  key: service-typikon-69
  title: "Недѣ́лѧ тре́тїѧ ст҃ы́хъ постѡ́въ"
  parent: service-typikon
  order: 69
type: "service"
---

# Недѣ́лѧ тре́тїѧ ст҃ы́хъ постѡ́въ, поклоне́нїе пра́зднꙋемъ чⷭ҇тна́гѡ и҆ животворѧ́щагѡ крⷭ҇та̀.

<red>Въ сꙋббѡ́тꙋ ве́чера, на ма́лѣй вече́рни</red>, стїхи̑ры на д҃, гла́съ ѕ҃. <red>П</red>одо́бенъ: <red>А҆́</red>гг҃льскїѧ пред̾иди́те си̑лы: <red>Н</red>ы́нѣ а҆́гг҃льскаѧ вѡ́инства: <red>С</red>ла́ва, и҆ ны́нѣ: <red>Є҆</red>гда̀ крⷭ҇тꙋ̀ пригвожде́нна: <red>Н</red>а стїхо́внѣ стїхи̑ры, гла́съ в҃. <red>П</red>одо́бенъ: <red>Д</red>о́ме є҆ѵфра́ѳовъ: <red>Р</red>азрѣши́вшесѧ ѹ҆́зъ: <red>С</red>ла́ва, и҆ ны́нѣ, подо́бенъ то́йже: <red>В</red>ознесе́на на крⷭ҇тѣ̀: <red>Т</red>а́же, <red>Н</red>ы́нѣ ѿпꙋща́еши: <red>П</red>о трист҃о́мъ тропа́рь, гла́съ а҃: <red>С</red>п҃сѝ гдⷭ҇и лю́ди твоѧ̑: и҆ ѿпꙋ́стъ. <red>П</red>о ѿпꙋ́стѣ же вхо́дитъ і҆ере́й со є҆кклисїа́рхомъ въ сосꙋдохрани́льницꙋ: и҆ взе́млютъ чⷭ҇тно́е дре́во, пред̾идꙋ́щꙋ свѣ́щникꙋ и҆ кади́лꙋ, пою́щымъ тропа́рь: Сп҃сѝ гдⷭ҇и лю́ди твоѧ̑: и҆ прино́сѧтъ на ст҃ꙋ́ю трапе́зꙋ, и҆ вжига́ютъ свѣщꙋ̀ на всю̀ но́щь, ꙗ҆́коже предписа́сѧ септе́мврїа въ г҃і де́нь, ве́чера.

<red>На вели́цѣй вече́рни</red>, по ѻ҆бы́чномъ ѱалмѣ̀, <red>Б</red>л҃же́нъ мꙋ́жъ: каѳі́сма всѧ̀. <red>На Гдⷭ҇и воззва́хъ</red> ста́вимъ стїхѡ́въ і҃: и҆ пое́мъ стїхи̑ры воскрⷭ҇ны г҃: и҆ а҆натѡ́лїевы г҃: и҆ чⷭ҇тна́гѡ крⷭ҇та̀ д҃: гла́съ є҃. <red>П</red>одо́бенъ: Ра́дꙋйсѧ: <red>В</red>озсїѧ́й гдⷭ҇ень крⷭ҇те:

<red>С</red>ла́ва, гла́съ г҃: хрⷭ҇тѐ бж҃е на́шъ: <red>И҆</red> ны́нѣ, бг҃оро́диченъ а҃-й гла́са.

<red>В</red>хо́дъ. <red>П</red>рокі́менъ днѐ. <red>На лїті́и</red> стїхи́ра хра́ма.

<red>С</red>ла́ва, и҆ ны́нѣ, гла́съ є҃: <red>З</red>рѧ́щи тѧ̀ тва́рь: <red>Н</red>а стїхо́внѣ ѻ҆ктѡ́иха.

<red>С</red>ла́ва, и҆ ны́нѣ, гла́съ д҃: <red>П</red>особи́вый гдⷭ҇и кро́ткомꙋ дв҃дꙋ:

<red>П</red>о Ны́нѣ ѿпꙋща́еши, и҆ по трист҃о́мъ тропа́рь: <red>Б</red>цⷣе дв҃о ра́дꙋйсѧ: <red>два́жды</red>:

и҆ крⷭ҇та̀: <red>С</red>п҃сѝ гдⷭ҇и лю́ди твоѧ̑: <red>є҆ди́ножды</red>:

и҆ бл҃гослове́нїе хлѣ́бѡвъ, по ѻ҆бы́чаю.

и҆ чте́нїе.

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь воскрⷭ҇нъ, <red>два́жды</red>:

<red>С</red>ла́ва: Сп҃сѝ гдⷭ҇и лю́ди твоѧ̑: <red>И҆</red> ны́нѣ, бг҃оро́диченъ: <red>Г</red>аврїи́лꙋ вѣща́вшꙋ:

и҆ ѻ҆бы̑чныѧ каѳі̑смы. <red>П</red>о каѳі́смахъ сѣда́льны воскрⷭ҇ны съ бг҃оро́дичны и҆́хъ.

и҆ чте́нїе во є҆ѵⷢ҇лїи толково́мъ. <red> [По полѷеле́и, а҆́ще гдѣ̀ хра́мъ чⷭ҇тна́гѡ крⷭ҇та̀, сѣда́ленъ крⷭ҇та̀, гла́съ и҃. П]</red>одо́бенъ: <red>П</red>овелѣ́нное: Въ раѝ ѹ҆́бѡ пре́жде: <red>С</red>ла́ва, и҆ ны́нѣ, то́йже. <red>А҆́</red>ще же нѝ пое́мъ непоро́чны, и҆ тропарѝ: <red>А҆́</red>гг҃льскїй собо́ръ: и҆ чте́нїе. <red>С</red>тепє́нна и҆ прокі́менъ гла́са. <red>Є҆</red>ѵⷢ҇лїе воскрⷭ҇но. <red>В</red>оскрⷭ҇нїе хрⷭ҇то́во: ѱало́мъ н҃. <red>С</red>тїхи́ра, гла́съ и҃: <red>П</red>окаѧ́нїѧ ѿве́рзи мѝ: и҆ прѡ́чаѧ, ꙗ҆́коже ѹ҆каза́сѧ въ недѣ́лю мытаре́вꙋ.

<red>К</red>анѡ́нъ воскрⷭ҇нъ со і҆рмосо́мъ на д҃: и҆ бцⷣы на в҃: и҆ трїѡ́ди на и҃, гла́съ а҃. <red>К</red>атава́сїа: <red>Б</red>ж҃е́ственнѣйшїй проѡбразѝ: ѻ҆́ба ли̑ка вкꙋ́пѣ. <red>П</red>о г҃-й пѣ́сни, сѣда́ленъ крⷭ҇та̀ въ трїѡ́ди, гла́съ ѕ҃: <red>К</red>рⷭ҇тъ тво́й гдⷭ҇и ѡ҆ст҃и́сѧ:

<red>С</red>ті́хъ: <red>В</red>озноси́те гдⷭ҇а бг҃а на́шего: <red>Д</red>не́сь прⷪ҇ро́ческое и҆спо́лнисѧ сло́во:

<red>С</red>ла́ва: <red>Т</red>о́кмѡ водрꙋзи́сѧ дре́во: <red>И҆</red> ны́нѣ: <red>Б</red>цⷣе дв҃о:

<red>П</red>о ѕ҃-й пѣ́сни,

<red>Конда́къ, гла́съ з҃, самогла́сенъ: Н</red>е ктомꙋ̀ пла́менное ѻ҆рꙋ́жїе храни́тъ вра́тъ є҆де́мскихъ, на ты̑ѧ бо на́йде пресла́вный соꙋ́зъ, дре́во крⷭ҇тное: сме́ртное жа́ло и҆ а҆́дова побѣ́да прогна́сѧ. предста́лъ бо є҆сѝ сп҃се мо́й, вопїѧ̀ сꙋ́щымъ во а҆́дѣ: вни́дите па́ки въ ра́й.

<red>И҆</red> і҆́косъ: и҆ чте́мъ сѷнаѯа́рїй. <red>П</red>о ѳ҃-й пѣ́сни, свѣти́ленъ воскрⷭ҇нъ:

<red>С</red>ла́ва, крⷭ҇та̀. <red>П</red>одо́бенъ: <red>С</red>о ѹ҆ч҃нкѝ: <red>К</red>рⷭ҇тъ хрⷭ҇то́въ чⷭ҇тны́й: <red>И҆</red> ны́нѣ, бг҃оро́диченъ: <red>Д</red>ре́вꙋ, на не́мже всечⷭ҇таѧ:

<red>Н</red>а хвали́техъ стїхи̑ры воскрⷭ҇ны, д҃: и҆ крⷭ҇та̀ г҃, на д҃, гла́съ д҃. <red>П</red>одо́бенъ: <red>Ꙗ҆́</red>кѡ до́блѧ: <red>В</red>о гла́сѣхъ воскли́кнемъ: повторѧ́юще ю҆̀. <red>П</red>рипѣ́вы же глаго́лемъ: <red>В</red>озноси́те гдⷭ҇а бг҃а на́шего: <red>Б</red>г҃ъ же цр҃ь на́шъ пре́жде вѣ́ка: <red>Т</red>а́же глаго́лемъ припѣ́въ: <red>В</red>оскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀: и҆ пое́мъ самогла́сенъ трїѡ́ди, гла́съ и҃: <red>В</red>ысокомꙋ́драгѡ ра́зꙋма:

<red>С</red>ла́ва, па́ки то́йже. <red>И҆</red> ны́нѣ: <red>П</red>ребл҃гослове́нна є҆сѝ бцⷣе дв҃о:

<red>С</red>лавосло́вїе вели́кое тихогла́снѡ.

<red>Т</red>огда̀ прихо́дитъ і҆ере́й ѡ҆болче́нъ во всѧ̑ сщ҃е́нничєскїѧ ѻ҆дє́жды. <red>и҆лѝ а҆́ще гдѣ̀ бꙋ́детъ старѣ́йшїй, то̀ ѿ пе́рвѣйшагѡ во свои́хъ и҆̀мъ мѣ́стѣхъ до́лжно є҆́сть семꙋ̀ бы́ти.</red> и҆ взе́мъ кади́льницꙋ, кади́тъ ст҃ꙋ́ю трапе́зꙋ, и҆ чⷭ҇тны́й крⷭ҇тъ.

<red>Т</red>а́же под̾е́млетъ є҆го̀ на ді́скосѣ <red>со храни́льницею</red> на главꙋ̀ свою̀, и҆ и҆схо́дитъ сѣ́верными две́рьми, пред̾идꙋ́щымъ є҆мꙋ̀ свѣща́мъ двꙋ́мъ, и҆ кади́льницѣ, и҆ ѿхо́дитъ до црⷭ҇кихъ вра́тъ.

<red>С</red>конча́нꙋ же бы́вшꙋ славосло́вїю и҆ трист҃о́мꙋ, глаго́летъ і҆ере́й: <red>П</red>ремꙋ́дрость, про́сти.

и҆ начина́емъ тропа́рь: <red>С</red>п҃сѝ гдⷭ҇и лю́ди твоѧ̑: <red>три́жды</red>.

<red>И҆</red> прихо́дитъ і҆ере́й носѧ̀ чⷭ҇тны́й крⷭ҇тъ, пред̾ ст҃ы̑ѧ двє́ри, и҆ та́мѡ ѹ҆гото́ванꙋ четвероно́жцꙋ, полага́етсѧ верхꙋ̀ є҆гѡ̀ чⷭ҇тны́й крⷭ҇тъ: и҆ ѿве́рзъ храни́льницꙋ, кади́тъ крⷭ҇тоѡбра́знѡ ѿ четы́рехъ стра́нъ.

<red>И҆</red> а҆́бїе пое́мъ

<red>Тропа́рь, гла́съ ѕ҃: К</red>рⷭ҇тꙋ̀ твоемꙋ̀ покланѧ́емсѧ влⷣко, и҆ ст҃о́е воскрⷭ҇нїе твоѐ сла́вимъ. <red>три́жды</red>.

<red>Т</red>а́же пою́тъ и҆ ли́кове велегла́снѡ <red>три́жды</red>.

и҆ начина́ютъ покланѧ́тисѧ, а҆́ще во ѻ҆би́тели и҆гꙋ́менъ, и҆лѝ и҆́нъ пе́рвенствꙋѧй во сщ҃е́нныхъ. <red>Т</red>а́кожде и҆ про́чїи сщ҃е́нницы, покланѧ́ющесѧ пред̾ чⷭ҇тны́мъ крⷭ҇то́мъ, <red>два́жды</red>: цѣлꙋ́ютъ же пре́жде старѣ́йшїй, и҆ по цѣлова́нїи па́ки покланѧ́ютсѧ <red>є҆ди́ножды</red>. та́кожде творѧ́тъ и҆ про́чїи сщ҃е́нницы, десна́ѧ страна̀ и҆ лѣ́ваѧ. та́кожде прихо́дѧтъ и҆ бра́тїѧ два̀ два̀, покланѧ́ющесѧ по чи́нꙋ и҆́хъ.

<red>К</red>ла́нѧющымсѧ же бра́тїѧмъ, пое́мъ стїхи̑ры самогла́сны сїѧ̑, гла́съ в҃: <red>П</red>рїиди́те вѣ́рнїи животворѧ́щемꙋ дре́вꙋ поклони́мсѧ: <red>И҆́</red>нъ, гла́съ и҃: <red>Д</red>не́сь влⷣка тва́ри:

<red>С</red>ла́ва, гла́съ то́йже: <red>Д</red>не́сь неприкоснове́нный сꙋщество́мъ: <red>И҆</red> ны́нѣ, гла́съ то́йже: <red>Д</red>не́сь прⷪ҇ро́ческое и҆спо́лнисѧ сло́во:

<red>Т</red>а́же є҆ктєнїѝ, и҆ ѿпꙋ́стъ: и҆ стїхи́ра є҆ѵⷢ҇льскаѧ въ притво́рѣ, и҆ ча́съ а҃-й.

<red>Н</red>а а҃-мъ часѣ̀, тропа́рь воскрⷭ҇нъ.

<red>С</red>ла́ва, крⷭ҇та̀: <red>И҆</red> ны́нѣ, бг҃оро́диченъ часѡ́въ.

<red>П</red>о трист҃о́мъ, конда́къ крⷭ҇та̀: и҆ про́чее по ѻ҆бы́чаю. и҆ соверше́нный ѿпꙋ́стъ.

<red>На лїтꙋргі́и</red>, бл҃жє́нны гла́са, на ѕ҃: и҆ ѿ канѡ́на крⷭ҇та̀ пѣ́снь ѕ҃, на д҃. <red>П</red>о вхо́дѣ тропа́рь воскрⷭ҇нъ, и҆ крⷭ҇та̀,

<red>С</red>ла́ва, и҆ ны́нѣ, конда́къ крⷭ҇та̀.

<red>В</red>мѣ́стѡ же трист҃а́гѡ пое́мъ: <red>К</red>рⷭ҇тꙋ̀ твоемꙋ̀ покланѧ́емсѧ влⷣко:

<red>П</red>рокі́менъ, гла́съ ѕ҃: <red>С</red>п҃сѝ гдⷭ҇и лю́ди твоѧ̑:

<red>С</red>ті́хъ: <red>К</red>ъ тебѣ̀ гдⷭ҇и воззовꙋ̀:

<red>А҆</red>по́столъ ко є҆вре́ємъ, зача́ло та҃і. <red>И҆</red>мꙋ́ще а҆рхїере́а вели́ка: <red>А҆</red>ллилꙋ́їа, гла́съ и҃: <red>П</red>омѧнѝ со́нмъ тво́й:

<red>С</red>ті́хъ: <red>Б</red>г҃ъ же цр҃ь на́шъ пре́жде вѣ́ка:

<red>Є҆</red>ѵⷢ҇лїе ма́рка, зача́ло л҃з: <red>И҆́</red>же хо́щетъ по мнѣ̀ и҆тѝ, да ѿве́ржетсѧ себѐ:

<red>П</red>рича́стенъ: <red>З</red>на́менасѧ на на́съ:

<red>Н</red>а трапе́зѣ же ѹ҆чрежда́емсѧ, ꙗ҆́коже ѹ҆каза́сѧ въ а҃-ю недѣ́лю правосла́вїѧ.

<red> Въ тꙋ́южде недѣ́лю ве́чера.</red>

<red>П</red>ослѣ́дованїе пое́мъ, ꙗ҆́коже и҆ въ пе́рвыхъ недѣ́лѧхъ ѹ҆каза́сѧ. <red>П</red>о вхо́дѣ прокі́менъ, гла́съ и҃: <red>Д</red>а́лъ є҆сѝ достоѧ́нїе: и҆ про́чыѧ стїхѝ:

<red>[зрѝ] Подоба́етъ вѣ́дати: Ꙗ҆́</red>кѡ поклоне́нїе чⷭ҇тна́гѡ крⷭ҇та̀ твори́мъ по д҃ днѝ, по преждепи́санномꙋ ѡ҆́бразꙋ: си́рѣчь, <red>въ недѣ́лю</red>, въ понедѣ́льникъ, въ сре́дꙋ и҆ пѧто́къ: <red>Б</red>ыва́етъ же си́це: <red>В</red>ъ понедѣ́льникъ на а҃-мъ часѣ̀ твори́мъ поклоне́нїе чⷭ҇тно́мꙋ крⷭ҇тꙋ̀, ꙗ҆́коже и҆ въ недѣ́лю, по напи́санномꙋ ѡ҆́бразꙋ, пою́ще вмѣ́стѡ: <red>С</red>тѡпы̀ моѧ̑: <red>К</red>рⷭ҇тꙋ̀ твоемꙋ̀ покланѧ́емсѧ влⷣко: <red>П</red>окланѧ́ющымсѧ бра́тїѧмъ, пое́мъ стїхи̑ры, гла́съ в҃: <red>П</red>рїиди́те вѣ́рнїи: и҆ прѡ́чаѧ. <red>П</red>о трист҃о́мъ глаго́лемъ конда́къ крⷭ҇та̀: та́кожде и҆ на про́чихъ часѣ́хъ.

<red> Во вто́рникъ тоѧ́же седми́цы ве́чера.</red>

<red>П</red>о ѻ҆бы́чной каѳі́смѣ, <red>на Гдⷭ҇и воззва́хъ</red>, ста́вимъ стїхѡ́въ ѕ҃: и҆ пое́мъ стїхи̑ры подо́бны трїѡ́ди днѐ г҃: и҆ чⷭ҇тна́гѡ крⷭ҇та̀, г҃: гла́съ д҃.

<red>П</red>одо́бенъ: <red>Д</red>а́лъ є҆сѝ зна́менїе:

<red>С</red>ла́ва, и҆ ны́нѣ, гла́съ и҃: <red>Д</red>не́сь влⷣка тва́ри:

<red>Т</red>а́же прокі́менъ, и҆ чте́нїе днѐ: и҆ па́ки прокі́менъ, и҆ чте́нїе. <red>Н</red>а стїхо́внѣ трїѡ́ди самогла́сенъ, гла́съ г҃: <red>П</red>обѣжда́ѧ мытарѧ̀: <red>два́жды</red>, и҆ мч҃нченъ.

<red>С</red>ла́ва, и҆ ны́нѣ, крⷭ҇та̀, гла́съ є҃: <red>З</red>рѧ́щи тѧ̀ тва́рь:

<red>К</red>анѡ́нъ мине́и ст҃а́гѡ глаго́лемъ на повече́рїи.

<red> Въ сре́дꙋ д҃-ѧ седми́цы на ѹ҆́трени:</red>

<red>Ѻ҆</red>бы́чное вослѣ́дованїе, ꙗ҆́коже на всѧ́къ де́нь. <red>К</red>анѡ́нъ крⷭ҇та̀ со і҆рмосо́мъ на ѕ҃: и҆ трипѣ́снецъ, по ѻ҆бы́чаю. <red>П</red>о г҃-й пѣ́сни, сѣда́ленъ крⷭ҇та̀, гла́съ ѕ҃: <red>Д</red>не́сь прⷪ҇ро́ческое:

<red>С</red>ла́ва, <red>К</red>рⷭ҇тъ тво́й гдⷭ҇и: <red>И҆</red> ны́нѣ: <red>Т</red>о́кмѡ водрꙋзи́сѧ:

<red>П</red>о ѕ҃-й пѣ́сни, конда́къ, гла́съ з҃: <red>Н</red>е ктомꙋ̀ пла́менное ѻ҆рꙋ́жїе: пи́санъ въ недѣ́лю. <red>П</red>о ѳ҃-й пѣ́сни, свѣти́ленъ. <red>П</red>одо́бенъ: <red>Д</red>х҃омъ: <red>П</red>реполове́нїемъ постѡ́въ:

<red>С</red>ла́ва, и҆ ны́нѣ, крⷭ҇тобг҃оро́диченъ: <red>Б</red>езневѣ́стнаѧ:

<red>Н</red>а стїхо́внѣ трїѡ́ди самогла́сенъ днѐ, <red>два́жды</red>, и҆ мч҃нченъ.

<red>С</red>ла́ва, гла́съ а҃: <red>П</red>реполови́вше пꙋчи́нꙋ воздержа́нїѧ. <red>И҆</red> ны́нѣ, па́ки то́йже.

<red>Т</red>вори́мъ же и҆ поклоне́нїе крⷭ҇тꙋ̀ на а҃-мъ часѣ̀, ꙗ҆́коже пре́жде и҆з̾ѧви́сѧ ѡ҆ се́мъ въ понедѣ́льникъ. покланѧ́ющымсѧ бра́тїѧмъ, пое́мъ преднапи̑санныѧ стїхи̑ры, гла́съ в҃: Прїиди́те вѣ́рнїи, и҆ про́чее, и҆ ѿпꙋ́стъ.

<red> Въ тꙋ́южде сре́дꙋ ве́чера,</red>

<red>Ѻ҆</red>бы́чнаѧ каѳі́сма. <red>на Гдⷭ҇и воззва́хъ</red>: ста́вимъ стїхѡ́въ і҃. и҆ пое́мъ трїѡ́ди самогла́сенъ, гла́съ д҃. По́стъ бл҃ги́хъ хода́тай: <red>є҆ди́ножды. И҆́</red>нъ, гла́съ є҃: <red>В</red>ъ та́йнѣ добродѣ́тєли дѣ́лающїи: <red>є҆ди́ножды</red>. и҆ мч҃нченъ: и҆ подо́бны трїѡ́ди г҃, и҆ мине́и на д҃.

<red>С</red>ла́ва, и҆ ны́нѣ, крⷭ҇та̀, гла́съ и҃: <red>Д</red>не́сь неприкоснове́нный сꙋщество́мъ:

<red>В</red>хо́дъ, прокі́менъ, и҆ чте́нїе днѐ, и҆ про́чее преждесщ҃е́нныхъ. <red>Ѿ</red> сегѡ̀ днѐ глаго́летсѧ на лїтꙋргі́ахъ ѡ҆глаше́ннаѧ є҆ктенїа̀ сꙋгꙋ́баѧ, на преждесщ҃е́нныхъ, ꙗ҆́коже писа́сѧ въ слꙋже́бникахъ.

<red>[зрѝ] Вѣ́домо же да бꙋ́детъ и҆ сїѐ: Ꙗ҆́</red>кѡ въ сїю̀ средопо́стнꙋю сре́дꙋ, на трапе́зѣ не досто́итъ разрѣша́ти на є҆ле́й и҆ вїно̀, ꙗ҆́кѡ па́че де́нь пла́ча є҆́сть, а҆ не ра́дости: поне́же и҆ Бг҃ъ гдⷭ҇ь не пое́тсѧ на ѹ҆́трени въ сїю̀ сре́дꙋ, но <red>А҆</red>ллилꙋ́їа.

<red> Въ пѧто́къ же тоѧ̀ седми́цы:</red>

<red>П</red>ое́мъ слꙋ́жбꙋ всю̀ ве́черъ и҆ ѹ҆́трѡ, ꙗ҆́коже въ сре́дꙋ предписа́сѧ, и҆ по ѿпꙋ́стѣ часѡ́въ быва́етъ поклоне́нїе чⷭ҇тно́мꙋ крⷭ҇тꙋ̀, пою́щымъ на́мъ стїхи̑ры самогла́сны, ꙗ҆́коже пре́жде и҆з̾ѧви́сѧ: и҆ взима́етсѧ і҆ере́емъ чⷭ҇тны́й крⷭ҇тъ, и҆ ѿно́ситсѧ во ст҃ы́й ѻ҆лта́рь.

<red> Въ сꙋббѡ́тꙋ д҃-ю постѡ́въ.</red>

<red>П</red>ое́тсѧ возслѣ́дованїе, ꙗ҆́коже и҆ въ минꙋ́вшихъ сꙋббѡ́тахъ, всѐ непремѣ́ннѡ. <red>На вече́рни</red>, и҆ на ѹ҆́трени, и҆ про́чее всѐ, ꙗ҆́коже ѹ҆каза́сѧ въ сꙋббѡ́тꙋ вторꙋ́ю поста̀.

<red>На лїтꙋргі́и</red>, бл҃жє́нна гла́са. <red>П</red>рокі́менъ днѐ: и҆ за ѹ҆поко́й.

<red>А҆</red>по́столъ днѐ, ко є҆вре́ємъ, зача́ло тг҃і: <red>Н</red>адѣ́емсѧ ѡ҆ ва́съ возлю́бленнїи: <red>Д</red>рꙋгі́й за ѹ҆поко́й, къ корі́нѳѧнѡмъ, зача́ло рѯ҃г: <red>П</red>е́рвый человѣ́къ ѿ землѝ пе́рстенъ: <red>А҆</red>ллилꙋ́їа, ме́ртвыхъ. <red>Є҆</red>ѵⷢ҇лїе днѐ, ма́рка, зача́ло л҃а: <red>И҆</red>зы́де і҆и҃съ ѿ предѣ̑лъ тѵ́рскихъ и҆ сїдѡ́нскихъ: и҆ за ѹ҆поко́й, і҆ѡа́нна, зача́ло ѕ҃і: <red>А҆</red>ми́нь а҆ми́нь глаго́лю ва́мъ: ꙗ҆́кѡ слꙋша́ѧй словесѐ моегѡ̀:

<red>П</red>рича́стенъ: <red>Р</red>а́дꙋйтесѧ: <red>Д</red>рꙋгі́й: за ѹ҆поко́й: <red>Б</red>л҃же́ни, ꙗ҆̀же и҆збра́лъ:
