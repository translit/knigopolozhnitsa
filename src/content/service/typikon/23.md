---
title: "к҃г. Ѡ҆ завѣ́сѣ ст҃а́гѡ ѻ҆лта́рѧ, и҆ ѡ҆ ѿверзе́нїи двере́й"
navigation:
  key: service-typikon-23
  title: "Ѡ҆ завѣ́сѣ ст҃а́гѡ ѻ҆лта́рѧ, и҆ ѡ҆ ѿверзе́нїи двере́й"
  parent: service-typikon
  order: 23
type: "service"
---

# к҃г. Ѡ҆ завѣ́сѣ ст҃а́гѡ ѻ҆лта́рѧ, когда̀ ѿверза́етсѧ, и҆ когда̀ затворѧ́етсѧ.

<red>Ѿ</red>верза́етсѧ завѣ́са въ нача́лѣ вече́рни, и҆ стои́тъ ѿве́рзена да́же до ѿпꙋ́ста. <red>На ѹ҆́трени</red>, та́кожде съ нача́ла и҆ до конца̀. <red>Н</red>а часѣ́хъ же є҆гда̀ чтꙋ́тсѧ кромѣ̀ лїтꙋргі́и, ѿверза́етсѧ ко чте́нїю а҆пⷭ҇ла, и҆ стои́тъ до ѿпꙋ́ста ѿве́рзена. <red>П</red>о ѿпꙋ́стѣ же затворѧ́етсѧ.

<red>В</red>ъ нача́лѣ же лїтꙋргі́и ѿверза́етсѧ завѣ́са, и҆ стои́тъ ѿве́рзена, да́же до вели́кагѡ вхо́да. <red>П</red>о вхо́дѣ же па́ки затворѧ́етсѧ, до́ндеже і҆ере́й, и҆лѝ дїа́конъ возглаго́летъ: <red>Д</red>вє́ри двє́ри, премꙋ́дростїю во́нмемъ. <red>Т</red>огда̀ ѿверза́етсѧ, и҆ стои́тъ ѿве́рзена до возглаше́нїѧ: <red>С</red>т҃а̑ѧ ст҃ы̑мъ. <red>И҆</red> тогда̀ па́ки затворѧ́етсѧ. <red>П</red>о причаще́нїи же па́ки ѿверза́етсѧ, и҆ стои́тъ ѿве́рзена до конца̀ ст҃ы́ѧ лїтꙋргі́и. <red>Н</red>о ѿпꙋ́стѣ же лїтꙋргі́и соверше́ннѣ затворѧ́етсѧ. <red>Є҆</red>гда́ же моле́бенъ пое́тсѧ, ѿ нача́ла и҆ до ѿпꙋ́ста ѿве́рзена быва́етъ.

<red>[зрѝ] В</red>ѣ́домо бꙋ́ди, ꙗ҆́кѡ ст҃ы̑ѧ двє́ри никогда́же ѿверза́ютсѧ, то́кмѡ въ нача́лѣ вели́кїѧ вече́рни, є҆гда̀ быва́етъ бдѣ́нїе, и҆ кади́тъ сщ҃е́нникъ, и҆ во всѧ̑ вхо́ды, си́рѣчь вече́рни, и҆ лїтꙋргі́и, и҆ ст҃а́гѡ є҆ѵⷢ҇лїа: та́кожде ѿверза́ютсѧ и҆ ѿ поѧвле́нїѧ ст҃ы́хъ та̑инъ, да́же до и҆сполне́нїѧ бж҃е́ственныѧ лїтꙋргі́и.
