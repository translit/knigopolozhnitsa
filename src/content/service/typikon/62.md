---
title: "Недѣ́лѧ мытарѧ̀ и҆ фарїсе́а"
navigation:
  key: service-typikon-62
  title: "Недѣ́лѧ мытарѧ̀ и҆ фарїсе́а"
  parent: service-typikon
  order: 62
type: "service"
---

# Недѣ́лѧ, въ ню́же чте́тсѧ сщ҃е́нное и҆ ст҃о́е є҆ѵⷢ҇лїе, при́тчи мытарѧ̀ и҆ фарїсе́а.

<red>Въ сꙋббѡ́тꙋ ве́чера, на ма́лѣй вече́рни</red>, стїхи̑ры воскрⷭ҇ны, и҆ бцⷣы по ѻ҆бы́чаю.

<red>На вели́цѣй вече́рни</red>, по предначина́тельномъ ѱалмѣ̀, стїхосло́вимъ: <red>Б</red>л҃же́нъ мꙋ́жъ: а҃-ю каѳі́смꙋ всю̀.

<red>На Гдⷭ҇и воззва́хъ</red>, поста́вимъ стїхѡ́въ і҃: и҆ пое́мъ ѻ҆смогла́сника стїхи̑ры воскрⷭ҇ны г҃: и҆ а҆нато́лїєвы д҃: и҆ трїѡ́ди самогла́сны двѣ̀, повторѧ́юще а҃-ю, гла́съ а҃:

<red>Н</red>е помо́лимсѧ фарїсе́йски: в҃- ѧ, Фарїсе́й тщесла́вїемъ:

<red>С</red>ла́ва, гла́съ и҃: <red>В</red>седержи́телю гдⷭ҇и:

<red>И҆</red> ны́нѣ, бг҃оро́диченъ а҃-й настоѧ́щагѡ гла́са.

<red>На</red> <red>лїті́и</red> стїхи́ра хра́ма.

<red>С</red>ла́ва, гла́съ г҃: <red>М</red>ытарѧ̀ и҆ фарїсе́а: <red>И҆</red> ны́нѣ, бг҃оро́диченъ, воскрⷭ҇нъ, въ то́йже гла́съ.

<red>Н</red>а стїхо́внѣ стїхи̑ры ѻ҆смогла́сника по а҆лфави́тꙋ.

<red>С</red>ла́ва, гла́съ є҃: <red>Ѡ҆</red>тѧгче́нныма ѻ҆чи́ма мои́ма: <red>И҆</red> ны́нѣ, бг҃оро́диченъ, въ то́йже гла́съ:

<red>Х</red>ра́мъ и҆ две́рь є҆сѝ: <red>Т</red>ропа́рь: <red>Б</red>цⷣе дв҃о: глаго́летсѧ <red>три́жды</red>.

и҆ быва́етъ бл҃гослове́нїе хлѣ́бѡвъ, и҆ раздаѧ́нїе: и҆ чте́нїе въ посла́нїихъ а҆пⷭ҇льскихъ. [<red>А҆́ще же нѣ́сть бдѣ́нїѧ</red>, по <red>Н</red>ы́нѣ ѿпꙋща́еши, глаго́лемъ тропа́рь воскрⷭ҇нъ: <red>С</red>ла́ва, и҆ ны́нѣ, бг҃оро́диченъ є҆гѡ̀. <red>На повече́рїи</red>, по <red>Д</red>осто́йно и҆ по <red>Ѻ҆́</red>ч҃е на́шъ, конда́къ трїѡ́ди є҆ди́нъ: <red>С</red>и́це глаго́лемъ и҆ въ недѣ́лю блꙋ́днагѡ, и҆ мѧсопꙋ́стнꙋю, и҆ сыропꙋ́стнꙋю.]

<red>[зрѝ] Вѣ́домо бꙋ́ди: Ꙗ҆́</red>кѡ послѣ́дованїе прилꙋчи́вшагѡсѧ ст҃а́гѡ въ недѣ́лю сїю̀, и҆ блꙋ́днагѡ, пое́мъ въ пѧто́къ на повече́рїи, а҆́ще то́кмѡ не слꙋчи́тсѧ ко́егѡ вели́кагѡ ст҃а́гѡ па́мѧть.

<red>На ѹ҆́трени</red> по шестоѱа́лмїи: <red>Б</red>г҃ъ гдⷭ҇ь, во гла́съ ѻ҆смогла́сника: и҆ глаго́лемъ тропа́рь воскрⷭ҇нъ, <red>два́жды</red>.

<red>С</red>ла́ва, и҆ ны́нѣ, бг҃оро́диченъ а҃-й: и҆ ѻ҆бы́чное стїхосло́вїе. сѣда́льны ѻ҆смогла́сника.

и҆ чте́нїе въ толкова́нїихъ є҆ѵⷢ҇лїа лꙋкѝ настоѧ́щагѡ днѐ: <red>Ч</red>еловѣ̑ка два̀ внидо́ста въ цр҃ковь: и҆ прѡ́чаѧ словеса̀ торже́ствєннаѧ.

<red>П</red>о непоро́чнахъ тропарѝ:

<red>А҆́</red>гг҃льскїй собо́ръ: ѵ҆пакоѝ, степє́нна и҆ прокі́менъ гла́са.

<red>В</red>сѧ́кое дыха́нїе: и҆ є҆ѵⷢ҇лїе воскрⷭ҇но.

<red>В</red>оскрⷭ҇нїе хрⷭ҇то́во: ѱало́мъ н҃.

<red>С</red>ла́ва, гла́съ и҃: <red>П</red>окаѧ́нїѧ ѿве́рзи мѝ двє́ри: <red>И҆</red> ны́нѣ, бг҃оро́диченъ:

<red>Н</red>а сп҃се́нїѧ стєзѝ:

<red>Т</red>а́же, гла́съ ѕ҃: <red>П</red>оми́лꙋй мѧ̀ бж҃е: <red>М</red>но́жєства содѣ́ѧнныхъ:

<red>П</red>осе́мъ дїа́конъ, и҆лѝ і҆ере́й глаго́летъ мл҃твꙋ: <red>С</red>п҃сѝ бж҃е лю́ди твоѧ̑:

мы́ же, <red>Г</red>дⷭ҇и поми́лꙋй: в҃і.

<red>Т</red>а́же канѡ́нъ воскрⷭ҇нъ ѻ҆смогла́сника со і҆рмосо́мъ на д҃: и҆ крⷭ҇товоскрⷭ҇ный на в҃: и҆ бцⷣы на в҃, и҆ трїѡ́ди на ѕ҃, гла́съ ѕ҃, творе́нїе геѡ́ргїа.

<red>К</red>атава́сїа: <red>Ѿ</red>ве́рзꙋ ѹ҆ста̀ моѧ̑: <red>П</red>о г҃-й пѣ́сни, сѣда́ленъ гла́съ д҃. <red>П</red>одо́бенъ: <red>С</red>ко́рѡ предварѝ: <red>С</red>мире́нїе вознесѐ:

<red>С</red>ла́ва: <red>С</red>мире́нїе дре́вле: <red>И҆</red> ны́нѣ, бг҃оро́диченъ: <red>С</red>ко́рѡ прїимѝ: <red>П</red>о ѕ҃-й пѣ́сни,

<red>Конда́къ, гла́съ г҃. Подо́бенъ: Дв҃а дне́сь: </red>

<red>В</red>оздыха̑нїѧ принесе́мъ мыта̑рскаѧ гдⷭ҇еви, и҆ къ немꙋ̀ пристꙋ́пимъ грѣ́шнїи ꙗ҆́кѡ влⷣцѣ: хо́щетъ бо сп҃се́нїѧ всѣ́хъ человѣ́кѡвъ. ѡ҆ставле́нїе подае́тъ всѣ̑мъ ка́ющымсѧ: на́съ бо ра́ди воплоти́сѧ бг҃ъ сы́й ѻ҆ц҃ꙋ̀ собезнача́льный.

<red>И҆</red> і҆́косъ. и҆ чте́мъ про́логъ, и҆лѝ сѷнаѯа́рїй.

<red>[зрѝ]</red> [<red>С</red>и́це до́лженствꙋетъ про́логъ пре́жде ꙗ҆́кѡ ѻ҆бы́чай чита́ти, пото́мъ же сѷнаѯа́рїй трїѡ́ди, да́же до недѣ́ли всѣ́хъ ст҃ы́хъ.]

<red>П</red>о ѳ҃-й пѣ́сни, є҆ѯапостїла́рїй воскрⷭ҇ный: <red>С</red>ла́ва, трїѡ́ди, подо́бенъ: <red>С</red>о ѹ҆ченикѝ: <red>В</red>ысокорѣ́чїѧ ѹ҆бѣжи́мъ: <red>И҆</red> ны́нѣ, бг҃оро́диченъ. <red>П</red>одо́бенъ: <red>Т</red>воре́цъ созда́нїѧ: <red>Н</red>а хвали́техъ, ѻ҆смогла́сника д҃: и҆ трїѡ́ди самогла́сны д҃, гла́съ. л҃: <red>Н</red>е помо́лимсѧ фарїсе́йски: и҆ Фарїсе́й тщесла́вїемъ: пи́саны на вече́рни. и҆ гла́съ г҃, съ припѣ́вы: а҃, <red>В</red>оскрⷭ҇нѝ гдⷭ҇и бж҃е мо́й: <red>М</red>ытарѧ̀ и҆ фарїсе́а: в҃, <red>И҆</red>сповѣ́мсѧ тебѣ̀ гдⷭ҇и: Фарїсе́а велехва́льный гла́съ:

<red>С</red>ла́ва, гла́съ и҃: <red>Ѿ</red> дѣ́лъ похвале́ньми: <red>И҆</red> ны́нѣ: <red>П</red>ребл҃гослове́нна є҆сѝ: <red>С</red>лавосло́вїе вели́кое.

<red>П</red>о трист҃о́мъ тропа́рь воскрⷭ҇нъ то́чїю: <red>Є҆</red>ктєнїѝ, и҆ ѿпꙋ́стъ, и҆ ѻ҆бы́чнаѧ лїті́а въ притво́рѣ, въ не́йже пое́мъ: <red>С</red>ла́ва, и҆ ны́нѣ, стїхи́рꙋ ѹ҆́треннюю є҆ѵⷢ҇льскꙋю.

<red>И҆</red> ча́съ а҃-й. <red>Н</red>а а҃-мъ часѣ̀, тропа́рь воскрⷭ҇нъ. <red>П</red>о трист҃о́мъ, конда́къ трїѡ́ди.

<red>[зрѝ] Подоба́етъ вѣ́дати</red>: <red>Ꙗ҆́</red>кѡ стїхи̑ры всѧ̑ а҃і ѹ҆́трєннїѧ є҆ѵⷢ҇льскїѧ, ѿ сеѧ̀ настоѧ́щїѧ недѣ́ли, и҆ да́же до всѣ́хъ ст҃ы́хъ, на лїті́ахъ ѹ҆́треннихъ пою́тсѧ въ притво́рѣ, на <red>С</red>ла́ва, и҆ ны́нѣ.

<red>[зрѝ] Вѣ́домо же бꙋ́ди: Ꙗ҆́</red>кѡ ѿ сеѧ̀ недѣ́ли начина́емъ честѝ въ притво́рѣ, по ѿпꙋ́стѣ лїті́и, ѡ҆глашє́нїѧ ст҃а́гѡ ѻ҆тца̀ на́шегѡ ѳео́дѡра стꙋді́та. <red>И҆</red> а҆́ще та́мѡ є҆́сть и҆гꙋ́менъ, чтꙋ́тсѧ ѿ негѡ̀:

<red>А҆́</red>ще же нѝ, то̀ ѿ є҆кклисїа́рха, стоѧ́щымъ и҆ со внима́нїемъ послꙋ́шающымъ бра́тїѧмъ. <red> [По сконча́нїи же чте́нїѧ, глаго́лемъ тропа́рь прпⷣбнагѡ ѳео́дѡра, гла́съ и҃: П]</red>равосла́вїѧ наста́вниче: без̾ бг҃оро́дична. и҆ соверше́нный ѿпꙋ́стъ.

<red>На лїтꙋргі́и</red>, бл҃жє́нна ѻ҆смогла́сника на ѕ҃: и҆ трїѡ́ди пѣ́снь ѕ҃-ѧ на д҃.

<red>П</red>о вхо́дѣ тропа́рь воскрⷭ҇нъ, и҆ хра́ма бцⷣы, и҆лѝ хра́ма ст҃а́гѡ. <red>П</red>осе́мъ сла́ва, конда́къ трїѡ́ди: <red>И҆</red> ны́нѣ, хра́ма бцⷣы:

<red>А҆</red> и҆дѣ́же нѣ́сть хра́ма бцⷣы, глаго́лемъ <red>С</red>ла́ва, конда́къ хра́ма ст҃а́гѡ: <red>И҆</red> ны́нѣ, трїѡ́ди. <red>Х</red>рⷭ҇то́ва же хра́ма тропарѧ̀ и҆ кондака̀ не глаго́лемъ.

Прокі́менъ гла́са.

<red>А҆</red>по́столъ къ тїмоѳе́ю, зача́ло сч҃ѕ: <red>Ч</red>а́до тїмоѳе́е, послѣ́довалъ є҆сѝ моемꙋ̀ ѹ҆че́нїю: <red>А҆</red>ллилꙋ́їа гла́са.

<red>Є҆</red>ѵⷢ҇лїе лꙋкѝ, зача́ло п҃ѳ: <red>Ч</red>еловѣ̑ка два̀ внидо́ста:

<red>П</red>рича́стенъ: <red>Х</red>вали́те гдⷭ҇а съ нб҃съ:

<red>[зрѝ] В</red>ѣ́стно бꙋ́ди, ꙗ҆́кѡ ѿ дне́сь чте́тсѧ а҆по́столъ и҆ є҆ѵⷢ҇лїе, по сꙋббѡ́тамъ, пре́жде рѧ́дъ сꙋббѡ́ты, пото́мъ ст҃а́гѡ, до недѣ́ли всѣ́хъ ст҃ы́хъ.

<red>[зрѝ] Подоба́етъ вѣ́дати</red>: ꙗ҆́кѡ въ се́й седми́цѣ и҆номꙋ́дрствꙋющїи соде́ржатъ по́стъ, глаго́лемый а҆рцивꙋ́рїевъ. <red>М</red>ы́ же мона́си на кі́йждо де́нь, се́ же въ сре́дꙋ и҆ пѧто́къ, вкꙋша́емъ сы́ръ и҆ ꙗ҆́ица, въ ѳ҃-й ча́съ. <red>М</red>їрѧ́не же ꙗ҆дѧ́тъ мѧ́со, развраща́юще ѻ҆́нѣхъ велѣ́нїе толи́кїѧ є҆́реси.

<red>[зрѝ] А҆́ще слꙋчи́тсѧ пра́здникъ срѣ́тенїѧ гдⷭ҇нѧ въ сꙋббѡ́тꙋ мѧсопꙋ́стнꙋю:</red>

<red>С</red>лꙋ́жба ѹ҆ме́ршихъ пое́тсѧ въ гробни́цѣ всѧ̀, ве́черъ и҆ ѹ҆́трѡ. <red>А҆́</red>ще ли нѣ́сть гробни́цы, пое́тсѧ въ сїю̀ сꙋббѡ́тꙋ пред̾ недѣ́лею ѡ҆ блꙋ́дномъ, а҆ въ сꙋббѡ́тꙋ мѧсопꙋ́стнꙋю пое́тсѧ слꙋ́жба пра́здника є҆ди́нагѡ.
