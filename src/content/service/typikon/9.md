---
title: "ѳ҃. Ѡ҆ вече́рни и҆ ѹ҆трени дне́й седми́чныхъ"
navigation:
  key: service-typikon-9
  title: "ѳ҃. Ѡ҆ вече́рни и҆ ѹ҆трени дне́й седми́чныхъ"
  parent: service-typikon
  order: 9
type: "service"
---

# ѳ҃. Ѡ҆ є҆́же ка́кѡ подоба́етъ зна́менати на всѧ́къ де́нь. здѣ́ же ѹ҆каза́нїе ѡ҆ вече́рни, и҆ ѡ҆ ѹ҆́трени дне́й седми́чныхъ, и҆ въ ни́хже пое́мъ а҆ллилꙋ́їа: и҆ ѡ҆ а҃-мъ часѣ̀.

<red>П</red>ред̾ ве́черомъ ма́лѡ, кандиловжига́тель взе́мъ бл҃гослове́нїе ѿ настоѧ́телѧ, зна́менꙋетъ въ кампа́нъ, и҆ собра́вшымсѧ бра́тїѧмъ въ притво́ръ цр҃ко́вный, чредны́й же сщ҃е́нникъ воста́въ твори́тъ нача́ло: <red>Б</red>л҃гослове́нъ бг҃ъ на́шъ:

<red>И҆</red> ѹ҆чине́нный чте́цъ глаго́летъ: <red>С</red>ла́ва тебѣ̀ бж҃е на́шъ: и҆ про́чее. <red>И҆</red> чте́тъ ѳ҃-й ча́съ съ междоча́сїемъ є҆гѡ̀, а҆́ще и҆ <red>Б</red>г҃ъ гдⷭ҇ь бꙋ́детъ, и҆ по концѣ̀ є҆гѡ̀ зна́менаетъ въ два̀, и҆лѝ д҃ кампа́на, по ѹ҆ста́вꙋ.

<red>[зрѝ] Вѣ́стно бꙋ́ди</red>, є҆гда̀ ѳ҃-й ча́съ глаго́летсѧ въ притво́рѣ, тогда̀ твори́тъ сщ҃е́нникъ ѳ҃-гѡ часа̀ ѿпꙋ́стъ.

<red>П</red>о ѿпꙋ́стѣ же вше́дъ во хра́мъ, твори́тъ нача́ло вече́рни по ѻ҆бы́чаю. <red>А҆́ще же глаго́летсѧ ѳ҃-й ча́съ во хра́мѣ, ѿпꙋ́стъ ѳ҃-гѡ часа̀ не быва́етъ.</red>

<red>П</red>о сконча́нїи же клепа́нїѧ воста́въ сщ҃е́нникъ, вше́дъ во хра́мъ твори́тъ пред̾ црⷭ҇кими враты̀ поклонє́нїѧ трѝ: взе́млетъ же и҆ є҆пїтрахи́лїй сꙋ́щїй ѹ҆ црⷭ҇кихъ вра́тъ, бл҃гослови́въ и҆̀, и҆ цѣлова́въ ве́рхъ, и҆дѣ́же начерта́нъ кре́стъ, возложи́въ на вы́ю свою̀, глаго́летъ: <red>Б</red>л҃гослове́нъ бг҃ъ на́шъ: ѿверза́етъ же и҆ внꙋ́треннюю две́рь, си́рѣчь завѣ́сꙋ, тафто́ю, и҆лѝ и҆ны́мъ ви́домъ ѹ҆стро́енꙋ.

<red>П</red>редстоѧ́тель же глаго́летъ: <red>П</red>рїиди́те поклони́мсѧ, <red>три́жды</red>: <red>И҆</red> предначина́тельный ѱало́мъ. а҆́ще є҆́сть а҆ллилꙋ́їа, и҆ твори́мъ г҃ покло́ны, стоѧ́ще на мѣ́стѣхъ свои́хъ рѧ́домъ, ѹ҆равнѧ́ющымъ покло́ны всѣ̑мъ вкꙋ́пѣ со ѡ҆пасе́нїемъ. <red> [Та́кѡ ѹ҆́бѡ поклонѧ́ющымсѧ, несмꙋще́нїѧ ра́ди цр҃ко́внагѡ.]</red>

<red>С</red>емꙋ́ же глаго́лемꙋ, чте́тъ сщ҃е́нникъ мл҃твы свѣти̑льничныѧ пред̾ ст҃ы́ми две́рьми стоѧ̀ непокрове́нъ, и҆ по и҆сполне́нїи тогѡ̀,

<red>С</red>ла́ва и҆ ны́нѣ, а҆ллилꙋ́їа <red>три́жды</red>, и҆ покло́ны г҃.

<red>Т</red>а́же сщ҃е́нникъ глаго́летъ є҆ктенїю̀ вели́кꙋю, и҆ возгла́съ. <red>И҆</red> посе́мъ каѳі́сма ѻ҆бы́чнаѧ рѧ́дꙋ: и҆ по ко́ейждо <red>С</red>ла́вѣ, а҆ллилꙋ́їа <red>три́жды</red>, и҆ покло́ны трѝ.

<red>С</red>щ҃е́нникъ же положи́въ є҆пїтрахи́лїй на мѣ́стѣ є҆гѡ̀, и҆ ѿше́дъ стои́тъ на ѻ҆бы́чномъ мѣ́стѣ свое́мъ, до́ндеже стїхосло́витсѧ каѳі́сма ѱалти́ра: въ коне́цъ же тре́тїѧгѡ а҆нтїфѡ́на, ѿхо́дитъ пред̾ ст҃ы̑ѧ двє́ри, возложи́въ на сѧ̀ є҆пїтрахи́лїй, глаго́летъ ма́лꙋю є҆ктенїю̀ и҆ возгла́съ.

<red>Т</red>а́же вше́дъ во ѻ҆лта́рь, вложи́въ ѳѷмїа́мъ въ кади́льницꙋ, и҆ благословлѧ́ѧй є҆̀ глаго́летъ и҆ ѻ҆бы́чнꙋю <red>М</red>л҃твꙋ кади́ла: и҆ кади́тъ по ѻ҆бы́чаю свѧти́лище, и҆ хра́мъ ве́сь, настоѧ́телѧ и҆ ли́ки, и҆ всю̀ бра́тїю.

<red>И҆</red> посе́мъ: <red>Гдⷭ҇и воззва́хъ</red>, пое́мъ во гла́съ мине́и, стїхи̑ры бцⷣы:

<red>И҆</red> ѡ҆ста́вимъ стїхѡ́въ ѕ҃: <red>И҆</red> пое́мъ бцⷣы стїхи̑ры, подо́бны г҃: и҆ ст҃а́гѡ подо́бны г҃:

<red>А҆́</red>ще ѹ҆́бѡ и҆́мать ст҃ы́й самогла́снꙋ стїхи́рꙋ, и҆ пое́мъ ю҆̀ на <red>С</red>ла́вꙋ, кꙋ́пнѡ ѻ҆́ба ли̑ка.

<red>А҆́</red>ще ли нѝ: <red>С</red>ла́ва, и҆ ны́нѣ, бг҃оро́диченъ: подо́бный стїхи́рамъ мине́и.

<red>А҆́</red>ще среда̀, и҆лѝ пѧто́къ, пое́мъ крⷭ҇тобг҃оро́диченъ.

<red>Т</red>а́же, <red>С</red>вѣ́те ти́хїй: глаго́летъ предстоѧ́тель, и҆ пое́мъ прокі́менъ днѐ.

<red>[зрѝ] А҆́</red>ще є҆́сть недѣ́лѧ: а҆ллилꙋ́їа бо въ недѣ́лю ве́чера не пое́тсѧ, но прокі́менъ: <red>С</red>ѐ ны́нѣ бл҃гослови́те гдⷭ҇а всѝ рабѝ гдⷭ҇ни.

<red>Г</red>лаго́летъ канѡна́рхъ сті́хъ: <red>С</red>тоѧ́щїи во хра́мѣ гдⷭ҇ни:

<red>А҆́</red>ще же кромѣ̀ недѣ́ли, вмѣ́стѡ прокі́мена а҆ллилꙋ́їа, на гла́съ ѕ҃. <red>С</red>тїхи́ же глаго́летъ сїѧ̑:

<red>В</red>ъ понедѣ́льникъ ве́чера: <red>Г</red>дⷭ҇и да не ꙗ҆́ростїю твое́ю ѡ҆бличи́ши менѐ: <red>А҆</red>ллилꙋ́їа.

<red>С</red>ті́хъ: <red>И҆</red> во вѣ́ки вѣкѡ́въ. <red>М</red>ы́ же высоча́йшимъ гла́сомъ пое́мъ <red>А҆</red>ллилꙋ́їа. <red> [Си́це припѣва́емъ на всѧ́къ де́нь, є҆гда̀ пое́мъ А҆ллилꙋ́їа.]</red>

<red>В</red>о вто́рникъ и҆ въ четверто́къ ве́чера: <red>В</red>озноси́те гдⷭ҇а бг҃а на́шего, и҆ покланѧ́йтесѧ подно́жїю нѡ́гꙋ є҆гѡ̀, ꙗ҆́кѡ ст҃о є҆́сть.

<red>В</red>ъ сре́дꙋ ве́чера: <red>В</red>о всю̀ зе́млю и҆зы́де вѣща́нїе и҆́хъ. <red>И҆</red> та́кѡ твори́тъ покло́нъ ко ст҃ы̑мъ две́ремъ. и҆ ѡ҆бра́щьсѧ твори́тъ бра́тїѧмъ є҆ди́нъ покло́нъ: <red>И҆</red> ѿше́дъ ста́нетъ на мѣ́стѣ свое́мъ.

<red>Т</red>а́же настоѧ́тель, и҆лѝ ѹ҆чине́нный чте́цъ глаго́летъ: <red>С</red>подо́би гдⷭ҇и въ ве́черъ се́й: въ не́мже твори́мъ и҆ мета̑нїѧ г҃.

<red>Т</red>а́же ѻ҆бы́чной є҆ктенїѝ бы́вшей, и҆ возглаше́нїю є҆ѧ̀. <red>И҆</red> совокꙋ́пльшесѧ ѻ҆́ба ли̑ка средѝ цр҃кве по ѻ҆бы́чаю, пое́мъ на стїхо́внѣ стїхи̑ры во ѻ҆ктѡ́ихѣ:

<red>С</red>ла́ва, и҆ ны́нѣ, бг҃оро́диченъ.

<red>А҆́</red>ще ли среда̀, и҆лѝ пѧто́къ, крⷭ҇тобг҃оро́диченъ.

<red>И҆</red> сотво́рше дрꙋ́гъ дрꙋ́гꙋ мета́нїе, и҆́демъ на мѣ́ста своѧ̑.

<red>Т</red>а́же предстоѧ́тель, и҆лѝ чте́цъ глаго́летъ: <red>Н</red>ы́нѣ ѿпꙋща́еши: и҆ трист҃о́е, и҆ покло́ны г҃. <red>П</red>о Ѻ҆́ч҃е на́шъ, возгла́съ: <red>Ꙗ҆́</red>кѡ твоѐ є҆́сть црⷭ҇тво:

<red>Т</red>а́же тропа́рь, гла́съ д҃: <red>Б</red>цⷣе дв҃о ра́дꙋйсѧ: и҆ покло́нъ є҆ди́нъ.

<red>С</red>ла́ва, <red>К</red>рⷭ҇ти́телю хрⷭ҇то́въ: и҆ покло́нъ є҆ди́нъ.

<red>И҆</red> ны́нѣ, <red>М</red>оли́те за ны̀: и҆ покло́нъ є҆ди́нъ.

<red>П</red>од̾ твоѐ бл҃гоꙋтро́бїе прибѣга́емъ: без̾ покло́на.

<red>Г</red>дⷭ҇и поми́лꙋй, м҃, кро́ткимъ и҆ ти́химъ гла́сомъ, и҆ ра́внѡ всѝ.

<red>Т</red>а́же, <red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ ѻ҆́тче:

<red>И҆</red> глаго́летъ і҆ере́й: <red>С</red>ы́й бл҃гослове́нъ:

<red>М</red>ы́ же: <red>А҆</red>ми́нь.

<red>И҆</red> настоѧ́тель: <red>Н</red>бⷭ҇ный цр҃ю̀:

<red>И҆</red> по концѣ̀ тогѡ̀ твори́мъ г҃ покло́ны вели̑кїѧ, глаго́люще въ себѣ̀ мл҃твꙋ, ꙗ҆́коже ѹ҆каза́сѧ во главѣ̀ по́стной: <red>Г</red>дⷭ҇и и҆ влⷣко живота̀ моегѡ̀: <red>И҆</red> про́чихъ покло́нѡвъ в҃і, глаго́люще въ себѣ̀ кі́йждо: <red>Б</red>ж҃е, ѡ҆чи́сти мѧ̀ грѣ́шнаго.

<red>И҆</red> по си́хъ мл҃твꙋ вышепи́саннꙋю, глаго́лемъ во є҆ди́но: и҆ покло́нъ є҆ди́нъ вели́кїй.

<red>Т</red>а́же трист҃о́е, и҆ покло́ны г҃. и҆ по <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, в҃і.

<red>А҆́</red>ще ли въ недѣ́лю ве́чера, по мл҃твѣ, <red>Н</red>бⷭ҇ный цр҃ю̀: твори́мъ г҃ покло́ны вели̑кїѧ. <red>П</red>ро́чихъ же покло́нѡвъ в҃і не твори́мъ: нижѐ трист҃о́е коне́чное глаго́лемъ:

<red>Н</red>о глаго́летъ і҆ере́й: <red>С</red>ла́ва тебѣ̀ хрⷭ҇тѐ бж҃е: <red>И҆</red> ѿпꙋ́стъ. <red>И҆</red> ѻ҆бы́чное и҆схожде́нїе въ притво́ръ. <red>И҆</red> быва́етъ лїті́а ѡ҆ ѹ҆со́пшихъ. <red>И҆</red> коне́чный ѿпꙋ́стъ.

<red>[зрѝ] С</red>и́це ѹ҆́бѡ твори́мъ вослѣ́дованїе на вече́рни всегѡ̀ лѣ́та, є҆гда̀ пое́мъ а҆ллилꙋ́їа. <red>Є҆</red>гда́ же пое́тсѧ <red>Б</red>г҃ъ гдⷭ҇ь: пое́мъ прокі́менъ днѐ.

<red>Т</red>а́же, <red>С</red>подо́би гдⷭ҇и: и҆ стїхо́вна днѐ. <red>П</red>о Ны́нѣ ѿпꙋща́еши: трист҃о́е, и҆ по <red>Ѻ҆́</red>ч҃е на́шъ, тропа́рь ст҃а́гѡ:

<red>С</red>ла́ва, и҆ ны́нѣ, бг҃оро́диченъ, и҆ є҆ктенїа̀ ѿ сщ҃е́нника: <red>П</red>оми́лꙋй на́съ бж҃е, по вели́цѣймлⷭ҇ти твое́й: и҆ прѡ́чаѧ. <red>И҆</red> по возгла́сѣ, <red>П</red>ремꙋ́дрость.

<red>И҆</red> мы̀: Бл҃гословѝ.

<red>С</red>щ҃е́нникъ: <red>С</red>ы́й бл҃гослове́нъ хрⷭ҇то́съ бг҃ъ на́шъ, всегда̀, ны́нѣ и҆ при́снѡ, и҆ во вѣ́ки вѣкѡ́въ.

<red>И҆</red> мы̀: <red>А҆</red>ми́нь. <red>Ѹ҆</red>твердѝ бж҃е, бл҃гочести́вѣйшаго, самодержа́внѣйшаго, вели́каго гдⷭ҇рѧ на́шего і҆мпера́тора нїкола́ѧ а҆леѯа́ндровича, и҆ ст҃ꙋ́ю правосла́внꙋю вѣ́рꙋ, правосла́вныхъ хрⷭ҇тїа́нъ во вѣ́къ вѣ́ка. <red>И҆</red> ѿпꙋ́стъ по ѻ҆бы́чаю.

<red>В</red>ъ недѣ́лю же ве́чера, покло́ны начина́емъ, ѿ <red>С</red>подо́би гдⷭ҇и въ ве́черъ се́й:

<red>П</red>о ѿпꙋ́стѣ же вече́рни вхо́димъ въ трапе́зꙋ, и҆ ꙗ҆ди́мъ предста́влєннаѧ.

<red>Т</red>а́же воста́въ параекклисїа́рхъ, прїе́мъ бл҃гослове́нїе, и҆зше́дъ ѹ҆дарѧ́етъ въ би́ло. <red>И҆</red> вше́дъ въ притво́ръ, пое́мъповече́рїе по чи́нꙋ. <red>Н</red>а не́мъ же пое́мъ канѡ́нъ моле́бный прест҃ѣ́й бцⷣѣ, во ѻ҆смогла́сникѣ, и҆ прѡ́чаѧ по ѻ҆бы́чаю. <red>И҆</red> ѿпꙋ́стъ. <red>В</red>ъ про́чыѧ же дни̑ пое́мъ повече́рїе вели́кое.

<red>[зрѝ] До́лжно є҆́сть и҆ сїѐ вѣ́дати: П</red>о ѿпꙋще́нїи є҆ѧ̀, не подоба́етъ мона́хѡмъ твори́ти бесѣ́ды дрꙋ́гъ со дрꙋ́гомъ, но съ молча́нїемъ и҆сходи́ти въ кє́ллїи своѧ̑, и҆ ѹ҆пражнѧ́тисѧ на мл҃твꙋ и҆ на чте́нїе, и҆ та́кѡ ѹ҆покоѧ́тисѧ: ꙗ҆́кѡ да со внима́нїемъ на ѹ҆́треннее славосло́вїе воста́немъ бо́дростнѣ.

<red>В</red>о ѹ҆́трїи же зна́менꙋетъ параекклисїа́рхъ въ ма́лый кампа́нъ, рѣ́дкимъ ѹ҆даре́нїемъ, на мно́гъ ча́съ: и҆ собира́емсѧ всѝ въ притво́ръ церко́вный: <red>И҆</red> ста́въ по чи́нꙋ кі́йждо на свое́мъ мѣ́стѣ, сотво́рше ѻ҆бы̑чныѧ своѧ̑ трѝ покло́ны, сѣди́мъ ма́лѡ, за є҆́же ѹ҆ти́шитисѧ чꙋ́вствѡмъ на́шымъ.

<red>Т</red>а́же воста́въ і҆ере́й, твори́тъ нача́ло:

<red>И҆</red> по а҆ми́нѣ чте́цъ глаго́летъ: <red>С</red>ла́ва тебѣ̀ бж҃е на́шъ, сла́ва тебѣ̀.

<red>Т</red>а́же, <red>Ц</red>р҃ю̀ нбⷭ҇ный: и҆ трист҃о́е, и҆ покло́ны г҃: по <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, в҃і. <red>С</red>ла́ва, и҆ ны́нѣ: <red>П</red>рїиди́те, поклони́мсѧ: <red>три́жды</red>, и҆ покло́ны г҃.

<red>Т</red>а́же, ѱало́мъ н҃. и҆ непоро́чны: <red>Н</red>а ни́хже, по ко́ейждо Сла́вѣ, покло́ны г҃.

<red>Т</red>а́же, <red>В</red>ѣ́рꙋю во є҆ди́наго бг҃а: и҆ трист҃о́е, и҆ покло́ны г҃. <red>П</red>о Ѻ҆́ч҃е на́шъ: тропарѝ: <red>С</red>ѐ жени́хъ грѧде́тъ: и҆ прѡ́чаѧ. <red>И҆</red> по <red>Чⷭ҇</red>тнѣ́йшꙋю, покло́ны г҃ вели̑кїѧ съ мл҃твою: <red>Г</red>дⷭ҇и и҆ влⷣко живота̀ моегѡ̀: и҆ про́чихъ в҃і.

<red>И҆</red> послѣдѝ мл҃твꙋ всю̀ вышепи́саннꙋю: <red>Г</red>дⷭ҇и и҆ влⷣко живота̀ моегѡ̀: и҆ покло́нъ вели́кїй.

<red>И҆</red> посе́мъ, <red>В</red>лⷣко бж҃е ѻ҆́ч҃е вседержи́телю:

<red>Т</red>а́же, <red>П</red>рїиди́те, поклони́мсѧ: <red>три́жды</red>. и҆ покло́ны трѝ. <red>И҆</red> по ѱалмѣ́хъ,

<red>С</red>ла́ва, и҆ ны́нѣ: трист҃о́е.

<red>И҆</red> покло́ны г҃: по Ѻ҆́ч҃е на́шъ, тропарѝ: Помѧнѝ гдⷭ҇и, ꙗ҆́кѡ бл҃гъ: <red>Г</red>дⷭ҇и поми́лꙋй в҃і. и҆ мл҃тва: <red>П</red>омѧнѝ гдⷭ҇и, въ наде́жди: <red>П</red>осе́мъ, <red>П</red>ресла́внаѧ: и҆ <red>Ѹ҆</red>пова́нїе моѐ:

<red>Т</red>а́же, і҆ере́й: <red>С</red>ла́ва тебѣ̀ хрⷭ҇тѐ бж҃е: <red>И҆</red> ѿпꙋ́стъ.

<red>И҆</red> прїи́мше проще́нїе ѻ҆бы́чное, глаго́летъ і҆ере́й є҆ктенїю̀: <red>П</red>омо́лимсѧ ѡ҆ бл҃гочести́вѣйшемъ: и҆ прѡ́чаѧ.

<red>И҆</red> мы̀: <red>Г</red>дⷭ҇и поми́лꙋй, ти́хѡ.

<red>К</red>онча́вшисѧ же се́й, глаго́летъ предстоѧ́тель: <red>М</red>л҃твами ст҃ы́хъ ѻ҆тє́цъ на́шихъ:

<red> [Си́це полꙋ́нощница глаго́летсѧ по ѹ҆ста́вꙋ і҆ерꙋсали́мскихъ ѻ҆би́телей по всѧ̑ дни̑, и҆ писа́сѧ во всѣ́хъ часосло́вѣхъ.]</red> <red>П</red>о сконча́нїи же полꙋ́нощницы, а҆́ще пое́мъ ю҆̀ въ притво́рѣ: вше́дъ во хра́мъ, ста́немъ кі́йждо на свое́мъ мѣ́стѣ, и҆ твори́тъ кі́йждо трѝ покло́ны, прѧ́мѡ ст҃а́гѡ ѻ҆лтарѧ̀, и҆ на ѻ҆́ба ли̑ка, со бл҃гоговѣ́нїемъ: <red>И҆</red> сѣда́емъ всѝ на мѣ́стѣхъ свои́хъ ма́лѡ молча́ще. <red>П</red>араекклисїа́рхъ же ѹ҆гото́вль кади́льницꙋ, и҆ и҆схо́дитъ, бл҃гослови́всѧ ѹ҆ предстоѧ́телѧ: и҆ кле́плетъ въ кампа́ны, ѹ҆дарѧ́етъ же тѧ́жкимъ ѹ҆даре́нїемъ рѣ́дкѡ, є҆ли́кѡ рещѝ, ѱало́мъ н҃, ве́сь.

<red>І҆</red>ере́й, є҆го́же є҆́сть чреда̀, воста́въ твори́тъ ѻ҆бы́чный покло́нъ предстоѧ́телю. <red>В</red>ше́дъ во ст҃ы́й ѻ҆лта́рь, и҆ взе́млетъ кади́ло, глаго́лѧ мл҃твꙋ кади́ла, стоѧ̀ ѡ҆жида́етъ конца̀ клепа́нїѧ. <red>И҆</red> ста́въ пред̾ ст҃о́ю трапе́зою, и҆ сїю̀ покади́въ, глаго́летъ: <red>Б</red>л҃гослове́нъ бг҃ъ на́шъ: <red>[Ѿверза́ѧй пре́жде, и҆ тафто́ю завѣ́сꙋ сꙋ́щꙋю ѹ҆стро́еннꙋю внꙋ́трь ца́рскихъ вра́тъ.]</red> <red>И҆</red> кади́тъ ст҃ꙋ́ю трапе́зꙋ крⷭ҇тоѡбра́знѡ, и҆ ве́сь же́ртвенникъ: и҆ и҆схо́дитъ сѣ́верною страно́ю, и҆ кади́тъ ст҃ы̑ѧ і҆кѡ̑ны и҆ предстоѧ́телѧ, и҆ всѧ̑, ꙗ҆́кѡ ѻ҆бы́чай.

<red>Ч</red>те́цъ же начина́етъ: <red>А҆́</red>ще є҆́сть а҆ллилꙋ́їа, глаго́летъ трист҃о́е без̾ покло́нѡвъ.

<red>А҆́</red>ще же нѝ, <red>П</red>рїиди́те, поклони́мсѧ: <red>три́жды</red>. <red>[И҆</red>лѝ бꙋ́детъ а҆ллилꙋ́їа, и҆лѝ <red>Бг҃ъ гдⷭ҇ь]</red>, глаго́летъ ѱало́мъ ѳ҃і: <red>Ѹ҆</red>слы́шитъ тѧ̀ гдⷭ҇ь въ де́нь печа́ли: и҆ к҃: <red>Г</red>дⷭ҇и, си́лою твое́ю возвесели́тсѧ цр҃ь:

<red>Т</red>а́же, <red>С</red>ла́ва, и҆ ны́нѣ: трист҃о́е без̾ покло́нѡвъ, и҆ <red>Ѻ҆́</red>ч҃е на́шъ:

<red> [До́лженствꙋетъ же внима́ти чте́цъ и҆ сщ҃е́нникъ, є҆гда̀ и҆́мать рещѝ: Ꙗ҆́кѡ твоѐ є҆́сть црⷭ҇тво: бы́ти є҆мꙋ̀ посредѝ хра́ма,]</red> и҆ чте́цъ глаго́летъ тропа́рь: <red>С</red>п҃сѝ гдⷭ҇и лю́ди твоѧ̑:

<red>С</red>ла́ва, конда́къ: <red>В</red>ознесы́йсѧ на крⷭ҇тъ:

<red>И҆</red> ны́нѣ, бг҃оро́диченъ:

<red>П</red>редста́тельство стра́шное:

<red>С</red>щ҃е́нникъ же вше́дъ во ѻ҆лта́рь ю҆́жною страно́ю, глаго́летъ є҆ктенїю̀ ма́лꙋю, съ кади́ломъ пред̾ ст҃о́ю трапе́зою: <red>П</red>оми́лꙋй на́съ бж҃е, по вели́цѣй млⷭ҇ти твое́й: и҆ прѡ́чаѧ.

<red>Т</red>а́же возгла́съ: <red>Ꙗ҆́</red>кѡ млⷭ҇тивъ:

<red>и҆</red> пѣвцы̀: <red>А҆</red>ми́нь. <red>И҆́</red>менемъ гдⷭ҇нимъ бл҃гословѝ ѻ҆́тче.

<red>Т</red>а́же і҆ере́й начертава́ѧй съ кади́льницею крⷭ҇тъ, пред̾ ст҃о́ю трапе́зою, глаго́летъ возгла́снѡ: Сла́ва ст҃ѣ́й и҆ є҆диносꙋ́щнѣй, и҆ животворѧ́щей, и҆ нераздѣ́льнѣй трⷪ҇цѣ:

<red>И҆</red> а҆́бїе начина́етъ предстоѧ́тель шестоѱа́лмїе: Сла́ва въ вы́шнихъ бг҃ꙋ, и҆ на землѝ ми́ръ: <red>три́жды</red>.

<red>Т</red>а́же, <red>Г</red>дⷭ҇и, ѹ҆стнѣ̀ моѝ ѿве́рзеши и҆ ѹ҆ста̀ моѧ̑ возвѣстѧ́тъ хвалꙋ̀ твою̀, <red>два́жды</red>. <red>И҆</red> по рѧ́дꙋ глаго́летъ шестоѱа́лмїе ти́химъ гла́сомъ и҆ ле́гкимъ, ко́снѡ, и҆ во ѹ҆слы́шанїе всѣ́хъ. <red>С</red>щ҃е́нникъ же ѿда́въ кади́ло и҆схо́дитъ и҆з̾ ѻ҆лтарѧ̀, и҆ стои́тъ на ѻ҆бы́чномъ свое́мъ мѣ́стѣ.

<red> [Є҆гда́ же глаго́летсѧ шестоѱа́лмїе, тогда̀ подоба́етъ со внима́нїемъ слꙋ́шанїю прилѣжа́ти: покаѧ́нїѧ бо ѱалмы̀ и҆спо́лнены сꙋ́ть, и҆ ѹ҆миле́нїѧ. Глаго́лемъ же сїѧ̑ ѱалмы̀ со бл҃гоговѣ́нїемъ и҆ со стра́хомъ бж҃їимъ, ꙗ҆́кѡ самомꙋ̀ бг҃ꙋ неви́димо бесѣ́дꙋюще, и҆ молѧ́щесѧ ѡ҆ грѣсѣ́хъ на́шихъ.]</red>

<red>П</red>о внегда́ же рещѝ предстоѧ́телю г҃ ѱалма̑:

<red>С</red>ла́ва, и҆ ны́нѣ: а҆ллилꙋ́їа, <red>три́жды</red>, и҆ <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, без̾ покло́нѡвъ.

<red>И҆</red> начне́тъ: <red>Г</red>дⷭ҇и бж҃е сп҃се́нїѧ моегѡ̀: <red>Ѿ</red>хо́дитъ сщ҃е́нникъ пред̾ црⷭ҇кїѧ ст҃ы̑ѧ двє́ри, творѧ̀ покло́нъ, возложи́въ на сѧ̀ є҆пїтрахи́лїй, глаго́летъ мл҃твы ѹ҆́трєннїѧ та́йнѡ, стоѧ̀ непокрове́нъ.

<red>П</red>о сконча́нїи же шестоѱа́лмїа, <red>С</red>ла́ва, и҆ ны́нѣ, а҆ллилꙋ́їа, <red>три́жды</red>.

<red>И҆</red> глаго́летъ є҆ктенїю̀ вели́кꙋю: <red>М</red>и́ромъ гдⷭ҇ꙋ помо́лимсѧ:

<red>Т</red>а́же канѡна́рхъ, глаго́лавый на вече́рни прокі́менъ, сотвори́въ ѻ҆бы́чный покло́нъ предстоѧ́телю, и҆ ста́въ прѧ́мѡ ст҃ы́хъ двере́й сказꙋ́етъ, <red>А҆</red>ллилꙋ́їа, во гла́съ ѻ҆ктѡ́иха, глаго́лѧ и҆ стїхѝ сїѧ̑:

<red>С</red>ті́хъ а҃: <red>Ѿ</red> но́щи ѹ҆́треннюетъ дꙋ́хъ мо́й къ тебѣ̀ бж҃е, занѐ свѣ́тъ повелѣ̑нїѧ твоѧ̑ на землѝ.

<red>С</red>ті́хъ в҃: <red>П</red>ра́вдѣ наꙋчи́тесѧ живꙋ́щїи на землѝ.

<red>С</red>ті́хъ г҃: <red>З</red>а́висть прїи́метъ лю́ди ненака̑занныѧ.

<red>С</red>ті́хъ д҃: <red>П</red>риложѝи҆̀мъ ѕла̀, гдⷭ҇и, приложѝ ѕла̀ сла̑внымъ землѝ. <red>И҆</red> пое́мъ тро́ичны, въ настоѧ́щїй гла́съ ѻ҆ктѡ́иха.

<red>А҆́</red>ще ли <red>Б</red>г҃ъ гдⷭ҇ь: пое́мъ <red>Б</red>г҃ъ гдⷭ҇ь, во гла́сътропарѧ̀ ст҃а́гѡ, со стїхѝ є҆гѡ̀: <red>И҆</red> глаго́лемъ тропа́рь ст҃а́гѡ, <red>два́жды</red>. <red>И҆</red> бг҃оро́диченъ по гла́сꙋ тропарѧ̀. <red>С</red>щ҃е́нникъ же положи́въ є҆пїтрахи́лїй на мѣ́стѣ є҆гѡ̀, ѿ страны̀ ст҃ы́хъ двере́й, ѿхо́дитъ и҆ стои́тъ на свое́мъ мѣ́стѣ.

<red>И҆</red> посе́мъ ли́къ глаго́летъ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ:

<red>И҆</red> начина́емъ стїхослови́ти каѳі̑смы.

<red>П</red>о а҃-й каѳі́смѣ пое́мъ сѣда́ленъ воѻ҆ктѡ́ихѣ, и҆́же на рѧдꙋ̀: <red>С</red>ла́ва, и҆ ны́нѣ, бг҃оро́диченъ.

<red> [По а҃-мъ же стїхосло́вїи каѳі́смы, и҆ по в҃-мъ, во всѧ̑ дни̑ є҆ктенїѝ не глаго́летъ сщ҃е́нникъ: но то́кмѡ во бдѣ̑нїѧ, и҆ ст҃ы́хъ пра́здники и҆мꙋ́щихъ полѷеле́й, и҆ славосло́вїе, тогда̀ глаго́летъ и҆ є҆ктенїю̀, на всѧ́кꙋю каѳі́смꙋ ѱалти́ра: во всѧ̑ же дни̑ по концѣ̀ каѳі́смы, А҆ллилꙋ́їа, ꙗ҆́кѡ ѻ҆бы́чай. <red>Г</red>дⷭ҇и поми́лꙋй, <red>три́жды</red>. и҆ <red>С</red>ла́ва, и҆ ны́нѣ, глаго́летъ са́мъ стїхословлѧ́ѧй.]</red> и҆ посе́мъ чте́нїе.

<red>П</red>о чте́нїи же глаго́лютъ кли́рїцы: <red>Г</red>дⷭ҇и поми́лꙋй, <red>три́жды</red>.

<red>Т</red>а́же, <red>С</red>ла́ва: посе́мъ чте́цъ глаго́лѧй а҃-ю каѳі́смꙋ, глаго́летъ: <red>И҆</red> ны́нѣ и҆ при́снѡ, и҆ во вѣ́ки вѣкѡ́въ, а҆ми́нь. <red>И҆</red> глаго́летъ в҃-ю каѳі́смꙋ.

<red>П</red>о сконча́нїи же а҃-гѡ чте́нїѧ, покланѧ́етсѧ чты́й пред̾ ст҃ы́ми две́рьми, <red>три́жды</red>: посе́мъ покланѧ́етсѧ предстоѧ́телю: а҆́ще же нѝ, на ѻ҆́ба ли̑ка.

<red>П</red>о сконча́нїи же в҃-ѧ каѳі́смы, пое́мъ в҃-й сѣда́ленъ во ѻ҆ктѡ́ихѣ рѧдовы́й.

<red>Т</red>а́же, чте́нїе. <red>И҆</red> воста́вше глаго́лемъ, <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ: ѱало́мъ н҃:

<red>Є҆</red>мꙋ́же конча́нꙋ бы́вшꙋ, стїхосло́вимъ пѣ̑сни: <red>Г</red>дⷭ҇ви пое́мъ, и҆ держи́мъ стїхѡ́въ, в҃і, кромѣ̀

<red>С</red>ла́ва, и҆ ны́нѣ: <red>И҆</red> пое́мъ канѡ́ны трѝ: <red>В</red>о ѻ҆ктѡ́ихѣ два̀: а҃-й со і҆рмосо́мъ на ѕ҃:

<red>И҆</red> дрꙋгі́й без̾ і҆рмоса̀, на д҃: <red>И҆</red> мине́и ст҃а́гѡ на д҃, да бꙋ́дꙋтъ всѝ на д҃і. <red>С</red>и́це пое́мъ и҆ г҃-ю пѣ́снь:

<red>И҆</red> послѣдѝ і҆рмо́съ г҃-ѧ пѣ́сни мине́и.

<red>П</red>о г҃-й пѣ́сни є҆ктенїа̀ ма́лаѧ. <red>И҆</red> сѣда́ленъ мине́и:

<red>С</red>ла́ва, и҆ ны́нѣ, бг҃оро́диченъ.

<red>А҆́</red>ще ли среда̀, и҆лѝ пѧто́къ, крⷭ҇тобг҃оро́диченъ: и҆ чте́нїе.

<red>П</red>о ѕ҃-й пѣ́сни і҆рмо́съ, и҆ є҆ктенїа̀, и҆ конда́къ ст҃а́гѡ: <red>И҆</red> і҆́косъ, а҆́ще є҆́сть: а҆́ще ли нѝ, мч҃нченъ во гла́съ ѻ҆ктѡ́иха.

<red>Т</red>а́же чте́тсѧ про́логъ.

<red>И҆</red> пото́мъ пое́мъ и҆ про́чыѧ двѣ̀ пѣ̑сни:

<red>І҆</red>ере́й же въ коне́цъ и҃-ѧ пѣ́сни, вхо́дитъ во ст҃ы́й ѻ҆лта́рь, и҆ по внегда̀ кли́рїкѡмъ рещѝ: <red>Х</red>ва́лимъ, бл҃гослови́мъ, покланѧ́емсѧ гдⷭ҇ви: <red>П</red>ою́ще і҆рмо́съ и҃-ѧ пѣ́сни, и҆ покланѧ́ютсѧ всѝ.

<red>І҆</red>ере́й же возложи́въ на сѧ̀ є҆пїтрахи́лїй, кади́тъ ст҃ꙋ́ю трапе́зꙋ возглаша́ѧ: <red>Б</red>цⷣꙋ, и҆ мт҃рь свѣ́та: <red>И҆</red> кади́тъ ѻ҆лта́рь ве́сь, и҆ цр҃ковь, и҆ всю̀ бра́тїю по чи́нꙋ.

<red>И҆</red> мы̀ стїхологисꙋ́емъ ѳ҃-ю пѣ́снь, пою́ще велегла́снѡ: <red>В</red>ели́читъ дꙋша̀ моѧ̀ гдⷭ҇а, и҆ возра́довасѧ дх҃ъ мо́й ѡ҆ бз҃ѣ сп҃сѣ мое́мъ.

<red>П</red>рипѣва́емъ же къ семꙋ̀: <red>Чⷭ҇</red>тнѣ́йшꙋю херꙋві̑мъ: съ покло́ны. <red>И҆</red> по сконча́нїи ѳ҃-ѧ пѣ́сни, пое́мъ і҆рмо́съ мине́и.

<red>Т</red>а́же, <red>Д</red>осто́йно є҆́сть ꙗ҆́кѡ вои́стиннꙋ: ѻ҆́ба ли̑ка вкꙋ́пѣ: <red>И҆</red> твори́мъ покло́нъ вкꙋ́пѣ всѝ до землѝ. <red>П</red>осе́мъ є҆ктенїа̀ ма́лаѧ, внꙋ́трь ст҃а́гѡ ѻ҆лтарѧ̀.

<red>Т</red>а́же, свѣти́ленъ днѐ: <red>С</red>ла́ва, ст҃а́гѡ, а҆́ще и҆́мать.

<red>А҆́</red>ще ли нѝ, <red>С</red>ла́ва, и҆ ны́нѣ, бг҃оро́диченъ, и҆лѝ крⷭ҇тобг҃оро́диченъ.

<red>А҆́</red>ще ли є҆́сть а҆ллилꙋ́їа, пое́мъ свѣти́льны тро́ичны гла́са, по ѻ҆бы́чаю.

<red>П</red>осе́мъ ѹ҆чине́нный чте́цъ глаго́летъ ѱало́мъ: Хвали́те гдⷭ҇а: и҆ <red>В</red>оспо́йте гдⷭ҇ви: и҆ <red>Х</red>вали́те бг҃а во ст҃ы́хъ є҆гѡ̀.

<red>[зрѝ] И҆</red> а҆́ще и҆́мать ст҃ы́й стїхи̑ры на хвали́техъ, тогда̀ глаго́лемъ сі́и г҃ ѱалмы̀, на ли́ки. <red>П</red>о Сла́ва, и҆ ны́нѣ, глаго́летъ настоѧ́тель: <red>С</red>ла́ва тебѣ̀ показа́вшемꙋ на́мъ свѣ́тъ.]

<red>А҆́</red>ще же нѝ: <red>П</red>о ѱалмѣ́хъ глаго́летъ настоѧ́тель: <red>Т</red>ебѣ̀ сла́ва подоба́етъ гдⷭ҇и бж҃е на́шъ, и҆ тебѣ̀ сла́вꙋ возсыла́емъ, ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь. <red>С</red>ла́ва тебѣ̀ показа́вшемꙋ на́мъ свѣ́тъ. <red>С</red>ла́ва въ вы́шнихъ бг҃ꙋ, и҆ на землѝ ми́ръ, въ человѣ́цѣхъ бл҃говоле́нїе: и҆ покло́ны г҃.

<red>П</red>осе́мъ, Гдⷭ҇и прибѣ́жище бы́лъ є҆сѝ на́мъ: и҆ Сподо́би гдⷭ҇и въ де́нь се́й:

<red>Т</red>а́же сщ҃е́нникъ глаго́летъ є҆ктенїю̀: <red>И҆</red>спо́лнимъ ѹ҆́треннюю <red>М</red>л҃твꙋ:

<red>П</red>осе́мъ стїхи̑ры на стїхо́внѣ, во ѻ҆ктѡ́ихѣ настоѧ́щагѡ гла́са, совокꙋ́пльшымсѧ ѻ҆бои̑мъ ликѡ́мъ по ѻ҆бы́чаю и҆́хъ, пое́мъ со ѻ҆бы́чными припѣ́вы и҆́хъ:

<red>а҃</red>, <red>И҆</red>спо́лнихомсѧ заꙋ́тра млⷭ҇ти твоеѧ̀ гдⷭ҇и: до <red>Б</red>ꙋ́ди свѣ́тлость.

<red>Г</red>лаго́лемъ в҃, <red>И҆</red> бꙋ́ди свѣ́тлость гдⷭ҇а бг҃а на́шегѡ на на́съ: глаго́лемъ до конца̀ ѱалма̀.

<red>С</red>ла́ва и҆ ны́нѣ, бг҃оро́диченъ, и҆лѝ крⷭ҇тобг҃оро́диченъ.

<red>Т</red>а́же па́ки настоѧ́тель глаго́летъ: <red>Б</red>л҃го є҆́сть и҆сповѣ́датисѧ гдⷭ҇ви: <red>И҆</red> трист҃о́е.

<red>П</red>о Ѻ҆́ч҃е на́шъ: сщ҃е́нникъ возгла́съ: <red>Ꙗ҆́</red>кѡ твоѐ є҆́сть црⷭ҇тво:

<red>[зрѝ] А҆́</red>ще нѣ́сть а҆ллилꙋ́їа, глаго́лемъ тропа́рьст҃а́гѡ: <red>С</red>ла́ва, и҆ ны́нѣ, бг҃оро́диченъ, и҆лѝ крⷭ҇тобг҃оро́диченъ. <red>П</red>осе́мъ сщ҃е́нникъ, є҆ктенїю̀: <red>П</red>оми́лꙋй на́съ бж҃е: <red>И҆</red> возгла́съ: <red>Ꙗ҆́</red>кѡ млⷭ҇тивъ: <red>И҆</red> по возгла́сѣ, <red>Л</red>и́къ: <red>А҆</red>ми́нь. <red>І҆</red>ере́й: <red>П</red>ремꙋ́дрость. <red>Л</red>и́къ: <red>Б</red>л҃гословѝ. <red>І҆</red>ере́й: <red>С</red>ы́й бл҃гослове́нъ: <red>И҆</red> ли́къ: <red>Ѹ҆</red>твердѝ бж҃е: <red>Т</red>а́же ча́съ а҃- й].

<red>А҆́</red>ще ли є҆́сть а҆ллилꙋ́їа, то̀ по внегда̀ рещѝ сщ҃е́нникꙋ возгла́съ: <red>Ꙗ҆́</red>кѡ твоѐ є҆́сть црⷭ҇тво:

<red>И҆</red> по а҆ми́нѣ глаго́лемъ тропа́рь: <red>В</red>ъ хра́мѣ стоѧ́ще сла́вы твоеѧ̀: <red>Г</red>дⷭ҇и поми́лꙋй, м҃.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю, и҆ <red>И҆́</red>менемъ гдⷭ҇нимъ бл҃гословѝ ѻ҆́тче.

<red>С</red>щ҃е́нникъ: <red>С</red>ы́й бл҃гослове́нъ хрⷭ҇то́съ бг҃ъ на́шъ, всегда̀, ны́нѣ и҆ при́снѡ, и҆ во вѣ́ки вѣкѡ́въ.

<red>И҆</red> мы̀, а҆ми́нь. <red>Н</red>бⷭ҇ный цр҃ю̀:

<red>Т</red>а́же твори́мъ покло́ны г҃ вели̑кїѧ, съ мл҃твою ст҃а́гѡ є҆фре́ма: <red>Г</red>дⷭ҇и и҆ влⷣко живота̀ моегѡ̀: <red>И҆</red> про́чыѧ в҃і, глаго́люще въ себѣ̀ кі́йждо: <red>Б</red>ж҃е ѡ҆чи́сти мѧ̀ грѣ́шнаго.

<red>П</red>о си́хъ мл҃твꙋ всю̀ вышепи́саннꙋю глаго́лемъ во є҆ди́но, и҆ покло́нъ є҆ди́нъ.

<red>И҆</red> посе́мъ начина́етъ настоѧ́тель: <red>П</red>рїиди́те поклони́мсѧ <red>три́жды</red>. <red>И҆</red> покло́ны г҃.

<red>И҆</red> глаго́летъ чте́цъ г҃ ѱалмы̀ ѻ҆бы̑чныѧ, а҃-гѡ часа̀. <red>Г</red>лаго́лы моѧ̑ внꙋшѝ гдⷭ҇и: и҆ про́чее.

<red>П</red>о сконча́нїи же, <red>С</red>ла́ва, и҆ ны́нѣ, а҆ллилꙋ́їа, <red>три́жды</red>. <red>И҆</red> покло́ны трѝ.

<red>И҆</red> посе́мъ глаго́летъ сщ҃е́нникъ, и҆лѝ нарече́нный канѡна́рхъ прокі́менъ: <red>З</red>аꙋ́тра ѹ҆слы́ши гла́съ мо́й:

<red>И҆</red> мы̀ то́йже, по кли́росѡмъ без̾ пѣ́нїѧ, про́стѡ: <red>З</red>аꙋ́тра ѹ҆слы́ши гла́съ мо́й:

<red>С</red>щ҃е́нникъ же, и҆лѝ предрече́нный канѡна́рхъ глаго́летъ,

<red>С</red>ті́хъ а҃: <red>Г</red>лаго́лы моѧ̑ внꙋшѝ гдⷭ҇и:

<red>Л</red>и́къ: <red>З</red>аꙋ́тра:

<red>С</red>ті́хъ в҃: <red>Ꙗ҆́</red>кѡ къ тебѣ̀ помолю́сѧ гдⷭ҇и:

<red>Л</red>и́къ па́ки, <red>З</red>аꙋ́тра: <red>И҆</red> покло́ны г҃.

<red>Вѣ́стно же бꙋ́ди сїѐ: Є҆</red>гда̀ канѡна́рхъ глаго́летъ сті́хъ, въ то̀ вре́мѧ мы̀ кѡлѣ́на преклонѧ́емъ. <red>Є҆</red>гда́ же пѣвцы̀ глаго́лютъ, тогда̀ ѻ҆́нъ кѡлѣ́напреклонѧ́етъ.

<red>С</red>щ҃е́нникъ, <red>С</red>ла́ва:

<red>И҆</red> чте́цъ, <red>И҆</red> ны́нѣ, бг҃оро́диченъ: <red>Ч</red>то́ тѧ нарече́мъ:

<red>И҆</red> покло́ны трѝ.

<red>Т</red>а́же, <red>С</red>тѡпы̀ моѧ̑ напра́ви: и҆ <red>Т</red>рист҃о́е: и҆ покло́ны г҃.

<red>П</red>о Ѻ҆́ч҃е на́шъ, <red>С</red>щ҃е́нникъ: <red>Ꙗ҆́</red>кѡ твоѐ є҆́сть црⷭ҇тво: <red>И҆</red> по а҆ми́нѣ, тропа́рь.

<red>В</red>ъ понедѣ́льникъ ѹ҆́бѡ и҆ во вто́рникъ, и҆ четверто́къ, глаго́лемъ настоѧ́щїй бг҃оро́диченъ: <red>П</red>ресла́внꙋю бж҃їю мт҃рь:

<red>В</red>ъ сре́дꙋ же, и҆ пѧто́къ, глаго́ли, <red>С</red>ко́рѡ предварѝ:

<red>В</red>ъ сꙋббѡ́тꙋ: <red>Ꙗ҆́</red>кѡ нача́тки є҆стества̀: <red>Г</red>дⷭ҇и поми́лꙋй, м҃. и҆ моли́тва: <red>И҆́</red>же на всѧ́кое вре́мѧ:

<red>Т</red>а́же, <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: и҆ <red>И҆́</red>менемъ гдⷭ҇нимъ бл҃гословѝ ѻ҆́тче.

<red>С</red>щ҃е́нникъ, <red>Б</red>ж҃е, ѹ҆ще́дри ны̀:

<red>И҆</red> твори́мъ покло́ны трѝ вели̑кїѧ, съ мл҃твою ст҃а́гѡ є҆фре́ма: <red>Г</red>дⷭ҇и и҆ влⷣко живота̀ моегѡ̀: и҆ про́чихъ, в҃і.

<red>Т</red>а́же глаго́лемъ мл҃твꙋ вышепи́саннꙋю ст҃а́гѡ є҆фре́ма во є҆ди́но: и҆ покло́нъ є҆ди́нъ до землѝ.

<red>[зрѝ] С</red>и́це же пое́мъ г҃, ѕ҃ и҆ ѳ҃ ча́съ] <red>И҆</red> посе́мъ начина́етъ предстоѧ́тель, и҆лѝ є҆кклисїа́рхъ послѣ́днее трист҃о́е, <red>И҆</red> покло́ны трѝ.

<red>П</red>о Ѻ҆́ч҃е на́шъ, сщ҃е́нникъ возгла́съ:

<red>И҆</red> мы̀, <red>А҆</red>ми́нь. <red>Г</red>дⷭ҇и поми́лꙋй, в҃і.

<red>Т</red>а́же мл҃тва: хрⷭ҇тѐ свѣ́те и҆́стинный: <red>И҆</red> ѿпꙋ́стъ. <red>И҆</red> быва́етъѻ҆бы́чное и҆схожде́нїе въ притво́ръ.

<red>[зрѝ] И҆</red> пое́мъ лїті́ю ѡ҆ ѹ҆со́пшихъ. <red>В</red>зе́мъ сщ҃е́нникъ кади́льницꙋ, и҆схо́дитъ въ притво́ръ, предходѧ́щема є҆мꙋ̀ лампа́дома:

<red>М</red>ы́ же послѣ́дꙋемъ, пою́ще стїхи́рꙋ самогла́снꙋ ст҃а́гѡ, є҆гѡ́же є҆́сть хра́мъ, и҆схо́димъ въ притво́ръ цр҃ко́вный.

<red>И҆</red> сщ҃е́нникъ рече́тъ: <red>Б</red>л҃гослове́нъ бг҃ъ на́шъ:

<red>М</red>ы́ же, <red>А҆</red>ми́нь. <red>Т</red>рист҃о́е. <red>П</red>о Ѻ҆́ч҃е на́шъ:

<red>В</red>озгла́съ: <red>Ꙗ҆́</red>кѡ твоѐ є҆́сть црⷭ҇тво:

<red>И҆</red> тропарѝ сїѧ̑: <red>С</red>о дх҃и пра́ведныхъ: <red>В</red>ъ поко́ищи твое́мъ гдⷭ҇и: <red>С</red>ла́ва: <red>Т</red>ы̀ є҆сѝбг҃ъ: <red>И҆</red> ны́нѣ: <red>Є҆</red>ди́на чⷭ҇таѧ:

<red>П</red>осе́мъ сщ҃е́нникъ глаго́летъ є҆ктенїю̀: <red>П</red>оми́лꙋй на́съ бж҃е: <red>Є҆</red>щѐ мо́лимсѧ ѡ҆ ѹ҆покое́нїи дꙋ́шъ ѹ҆со́пшихъ рабѡ́въ бж҃їихъ: <red>Ꙗ҆́</red>кѡ да гдⷭ҇ь бг҃ъ: <red>М</red>лⷭ҇ти бж҃їѧ, црⷭ҇тва нбⷭ҇нагѡ: <red>Г</red>дⷭ҇ꙋ помо́лимсѧ. <red>И҆</red> мл҃тва: <red>Б</red>ж҃е дꙋхѡ́въ:

<red>В</red>озгла́съ: <red>Ꙗ҆́</red>кѡ ты̀ є҆сѝ воскрⷭ҇нїе:

<red>П</red>о возгла́сѣ сщ҃е́нникъ: <red>С</red>ла́ва тебѣ̀ хрⷭ҇тѐ бж҃е:

<red>И҆</red> ѿпꙋ́стъ: <red>В</red>оскр҃сы́й и҆зъ ме́ртвыхъ:

<red>П</red>о ѿпꙋ́стѣ всѧ̑ бра́тїѧ рекꙋ́тъ гла́сомъ: <red>В</red>ѣ́чнаѧ ва́ша па́мѧть достоблаже́ннїи ѻ҆тцы̀, и҆ бра́тїѧ на́шѧ при́снѡ помина́емїи: <red>три́жды</red>.

<red>Т</red>а́же рекꙋ́тъ пома́лꙋ и҆ поле́гкꙋ всѝ: <red>Б</red>г҃ъ да ѹ҆блажи́тъ и҆ ѹ҆поко́итъ и҆̀хъ, и҆ на́съ поми́лꙋетъ, ꙗ҆́кѡ бл҃гъ и҆ чл҃вѣколю́бецъ. <red>И҆</red> коне́чный ѿпꙋ́стъ.

<red>С</red>е́й ѹ҆ста́въ пе́рвагѡ часа̀ быва́етъ, є҆гда̀ є҆́сть а҆ллилꙋ́їа.

<red>А҆́</red>ще ли є҆́сть <red>Б</red>г҃ъ гдⷭ҇ь: <red>П</red>о сконча́нїи тре́хъ ѱалмѡ́въ, глаго́лемъ на <red>С</red>ла́вѣ тропа́рь ст҃а́гѡ: <red>И҆</red> ны́нѣ, бг҃оро́диченъ, часѡ́въ: <red>Ч</red>то́ тѧ нарече́мъ: <red>И҆</red> потрист҃о́мъ конда́къ ст҃а́гѡ. <red>И҆</red> про́чее всѧ̀ слꙋ́жба, ꙗ҆́коже пред̾ꙋказа́хомъ. <red>П</red>окло́нѡвъ же не твори́мъ, нижѐ коне́чное трист҃о́е: но всѐ про́стѡ пое́мъ. <red>Т</red>а́кожде пое́мъ г҃-й, ѕ҃-й и҆ ѳ҃-й ча́съ.
