---
title: "Недѣ́лѧ д҃-ѧ по па́сцѣ, разсла́бленнагѡ"
navigation:
  key: service-typikon-77
  title: "Недѣ́лѧ д҃-ѧ по па́сцѣ, разсла́бленнагѡ"
  parent: service-typikon
  order: 77
type: "service"
---

# Недѣ́лѧ д҃-ѧ по па́сцѣ, разсла́бленнагѡ.

<red>Въ сꙋббѡ́тꙋ ве́чера, на ма́лѣй вече́рни, на Гдⷭ҇и воззва́хъ</red>, стїхи̑ры воскрⷭ҇ны д҃. <red>С</red>ла́ва, гла́съ є҃: <red>В</red>зы́де і҆и҃съ во і҆ерⷭ҇ли́мъ: <red>И҆</red> ны́нѣ, бг҃оро́диченъ, догма́тїкъ: <red>П</red>реве́лїе чꙋ́до: <red>Н</red>а стїхо́внѣ, стїхи́ра воскрⷭ҇на, и҆ бцⷣы, по ѻ҆бы́чаю. <red>С</red>ла́ва, и҆ ны́нѣ, гла́съ и҃: <red>В</red>ъ притво́рѣ соломѡ́новѣ: <red>П</red>о Ны́нѣ ѿпꙋща́еши, тропа́рь, гла́съ г҃: <red>Д</red>а веселѧ́тсѧ нбⷭ҇наѧ: <red>С</red>ла́ва, и҆ ны́нѣ: <red>Т</red>ѧ̀ хода́тайствовавшꙋю:

<red>На вели́цѣй вече́рни</red>, по ѻ҆бы́чномъ нача́лѣ, и҆ по предначина́тельномъ ѱалмѣ̀, <red>Б</red>л҃же́нъ мꙋ́жъ: каѳі́сма всѧ̀. <red>На Гдⷭ҇и воззва́хъ</red>, ста́вимъ стїхѡ́въ і҃: и҆ пое́мъ стїхи̑ры воскрⷭ҇ны гла́са г҃: и҆ а҆натѡ́лїевы д҃, и҆ ѡ҆ разсла́бленномъ самогла́сны два̀, повторѧ́юще а҃-ю, гла́съ а҃: <red>Д</red>ла́нїю пречи́стою:

<red>С</red>ла́ва, гла́съ є҃: <red>В</red>зы́де і҆и҃съ во і҆ерⷭ҇ли́мъ:

<red>И҆</red> ны́нѣ, бг҃оро́диченъ: <red>К</red>а́кѡ не диви́мсѧ:

<red>В</red>хо́дъ. <red>С</red>вѣ́те ти́хїй:

<red>П</red>рокі́менъ: <red>Г</red>дⷭ҇ь воцр҃и́сѧ, со стїхѝ є҆гѡ̀.

<red>На лїті́и</red> стїхи́ра хра́ма.

<red>С</red>ла́ва, гла́съ є҃: <red>П</red>ри ѻ҆́вчей кꙋпѣ́ли:

<red>И҆</red> ны́нѣ, бг҃оро́диченъ, гла́съ то́йже: <red>Х</red>ра́мъ и҆ две́рь є҆сѝ:

<red>Н</red>а стїхо́внѣ, стїхи́ра воскрⷭ҇на: и҆ стїхи̑ры па́схи съ припѣ́вы.

<red>С</red>ла́ва, гла́съ и҃: <red>В</red>ъ притво́рѣ соломѡ́новѣ:

<red>И҆</red> ны́нѣ: <red>В</red>оскрⷭ҇нїѧ де́нь: и҆ про́чее, ꙗ҆́кѡ предписа́сѧ въ мимоше́дшꙋю недѣ́лю.

<red> Въ недѣ́лю д҃-ю по па́сцѣ на ѹ҆́трени:</red>

<red>На Бг҃ъ гдⷭ҇ь</red>, тропа́рь воскрⷭ҇нъ, <red>два́жды</red>:

<red>С</red>ла́ва, и҆ ны́нѣ, бг҃оро́диченъ.

и҆ ѻ҆бы̑чныѧ каѳі̑смы, и҆ сѣда́льны воскрⷭ҇ны, съ бг҃оро́дичны и҆́хъ.

<red>Ч</red>те́мъ же словеса̀ толкова́нїѧ є҆ѵⷢ҇лїа і҆ѡа́нна: л҃ѕ и҆ л҃з, и҆ л҃и. <red>Н</red>епоро́чны, съ тропарѝ: <red>А҆́</red>гг҃льскїй собо́ръ: <red>И҆</red> ѵ҆пакоѝ гла́са: и҆ чте́нїе. <red>С</red>тепє́нна, и҆ прокі́менъ гла́са: <red>В</red>сѧ́кое дыха́нїе:

<red>Є҆</red>ѵⷢ҇лїе воскрⷭ҇но лꙋкѝ, зача́ло рв҃і: <red>В</red>о є҆ди́нꙋ ѿ сꙋббѡ́тъ, ѕѣлѡ̀ ра́нѡ:

<red>Т</red>а́же: <red>В</red>оскрⷭ҇нїе хрⷭ҇то́во: <red>три́жды</red>, ѱало́мъ н҃. и҆ прѡ́чаѧ ѻ҆бы́чнѡ.

<red>К</red>анѡ́нъ па́схи со і҆рмосы̀, и҆ съ бг҃оро́дичны є҆гѡ̀, на и҃: и҆ ѡ҆ разсла́бленномъ, на ѕ҃. <red>К</red>атава́сїа: <red>В</red>оскрⷭ҇нїѧ де́нь: ѻ҆́ба ли̑ка вкꙋ́пѣ. <red>П</red>о г҃-й пѣ́сни, конда́къ и҆ і҆́косъ па́схи, и҆ сѣда́ленъ днѐ, гла́съ г҃: <red>Г</red>лаго́лъ разсла́бленнагѡ то́кмѡ стѧгнꙋ̀:

<red>С</red>ла́ва и҆ ны́нѣ, бг҃оро́диченъ: <red>К</red>расотѣ̀ дв҃ства твоегѡ̀:

<red>П</red>о ѕ҃-й пѣ́сни,

<red>Конда́къ, гла́съ г҃. Подо́бенъ: Дв҃а дне́сь: Д</red>ꙋ́шꙋ мою̀ гдⷭ҇и, во грѣсѣ́хъ всѧ́ческихъ, и҆ безмѣ́стными дѣѧ́ньми лю́тѣ разсла́бленꙋ, воздви́гни бж҃е́ственнымъ твои́мъ предста́тельствомъ, ꙗ҆́коже и҆ разсла́бленнаго воздви́глъ є҆сѝ дре́вле, да зовꙋ́ ти сп҃са́емь: ще́дрый, сла́ва хрⷭ҇тѐ держа́вѣ твое́й.

<red>И҆</red> і҆́косъ, и҆ чте́мъ сѷнаѯа́рїй. <red>Н</red>а ѳ҃-й пѣ́сни <red>Чⷭ҇</red>тнѣ́йшꙋю не пое́мъ.

<red>Т</red>а́же, <red>С</red>т҃ъ гдⷭ҇ь бг҃ъ на́шъ, <red>три́жды</red>, на гла́съ г҃.

<red>С</red>вѣти́ленъ па́схи, <red>є҆ди́ножды. </red>

<red>С</red>ла́ва, ѡ҆ разсла́бленномъ:

<red>И҆</red> ны́нѣ, то́йже.

<red>Н</red>а хвали́техъ стїхи̑ры воскрⷭ҇ны д҃ и҆ а҆натѡ́лїевы д҃.

<red>С</red>ла́ва, гла́съ и҃: <red>Г</red>дⷭ҇и разсла́бленнаго не кꙋпѣ́ль и҆сцѣлѝ:

<red>И҆</red> ны́нѣ: <red>П</red>ребл҃гослове́нна є҆сѝ:

<red>С</red>лавосло́вїе вели́кое. <red>Т</red>ропа́рь воскрⷭ҇нъ. <red>Є҆</red>ктєнїѝ, и҆ ѿпꙋ́стъ, и҆ и҆схожде́нїе въ притво́ръ.

<red>С</red>ла́ва, и҆ ны́нѣ, стїхи́ра є҆ѵⷢ҇льскаѧ, гла́съ г҃: <red>М</red>агдали́ни марі́и:

и҆ поꙋче́нїе стꙋді́тово, и҆ ча́съ а҃- й, и҆ коне́чный ѿпꙋ́стъ. <red>На часѣ́хъ</red>, тропа́рь воскрⷭ҇нъ. <red>П</red>о трист҃о́мъ конда́къ трїѡ́ди: <red>Д</red>ꙋ́шꙋ мою̀ гдⷭ҇и:

<red>На лїтꙋргі́и</red>, бл҃жє́нна гла́са, на д҃: и҆ ѿ канѡ́на пѣ́снь ѕ҃, на д҃. <red>П</red>о вхо́дѣ тропа́рь воскрⷭ҇нъ:

<red>С</red>ла́ва, конда́къ трїѡ́ди: <red>И҆</red> ны́нѣ, па́схи: <red>А҆́</red>ще и҆ во гро́бъ:

<red>Х</red>ра́ма же хрⷭ҇то́ва, и҆ бцⷣы, и҆ ст҃ы́хъ тропарѧ̀ и҆ кондака̀ не глаго́лемъ.

<red>П</red>рокі́менъ, гла́съ а҃: <red>Б</red>ꙋ́ди гдⷭ҇и млⷭ҇ть твоѧ̀ на на́съ:

<red>С</red>ті́хъ: <red>Р</red>а́дꙋйтесѧ првⷣнїи ѡ҆ гдⷭ҇ѣ:

<red>А҆</red>по́столъ дѣѧ́нїй, зача́ло к҃г: <red>Б</red>ы́сть петрꙋ̀ посѣща́ющꙋ всѣ́хъ:

<red>А҆</red>ллилꙋ́їа, гла́съ є҃: <red>М</red>лⷭ҇ти твоѧ̑ гдⷭ҇и во вѣ́къ воспою̀:

<red>С</red>ті́хъ: <red>З</red>анѐ ре́клъ є҆сѝ, въ вѣ́къ млⷭ҇ть сози́ждетсѧ:

<red>Є҆</red>ѵⷢ҇лїе і҆ѡа́нна, зача́ло д҃і: <red>В</red>зы́де і҆и҃съ во і҆ерⷭ҇ли́мъ:

<red>П</red>рича́стенъ: <red>Т</red>ѣ́ло хрⷭ҇то́во: <red>Д</red>рꙋгі́й: <red>Х</red>вали́те гдⷭ҇а съ нб҃съ:

<red>[зрѝ] Подоба́етъ вѣ́дати: Ꙗ҆́</red>кѡ вослѣ́дованїе разсла́бленнагѡ пое́тсѧ въ недѣ́лю, въ понедѣ́льникъ: во вто́рникъ же ѿдае́тсѧ.

<red>Въ понедѣ́льникъ д҃-ѧ седми́цы по па́сцѣ на ѹ҆́трени:</red>

<red>Т</red>ропа́рь воскрⷭ҇нъ гла́са, <red>два́жды</red>:

<red>С</red>ла́ва, ст҃а́гѡ, а҆́ще и҆́мать.

<red>И҆</red> ны́нѣ, бг҃оро́диченъ а҃-й, во гла́съ тропарѧ̀ ст҃а́гѡ.

<red>А҆́</red>ще ли нѝ: <red>С</red>ла́ва и҆ ны́нѣ, бг҃оро́диченъ а҃-й гла́са.

<red> Во вто́рникъ д҃-ѧ седми́цы по па́сцѣ ве́чера:</red>

<red>Н</red>ача́ло по ѻ҆бы́чаю, и҆ каѳі́сма рѧдова́ѧ. <red>На Гдⷭ҇и воззва́хъ</red>, ста́вимъ стїхѡ́въ ѕ҃, и҆ пое́мъ стїхи̑ры настоѧ́щыѧ г҃, повторѧ́юще ѧ҆̀, гла́съ д҃.

<red>П</red>одо́бенъ: <red>Г</red>дⷭ҇и возше́дъ на крⷭ҇тъ: <red>Н</red>аста̀ преполове́нїе дне́й:

<red>С</red>ла́ва, и҆ ны́нѣ, гла́съ ѕ҃: <red>П</red>ра́здникꙋ преполовлѧ́ющꙋсѧ:

<red>В</red>хо́дъ. <red>П</red>рокі́менъ днѐ.

<red>Ч</red>тє́нїѧ г҃. а҃-е: <red>П</red>рⷪ҇ро́чества мїхе́ина: <red>Т</red>а́кѡ глаго́летъ гдⷭ҇ь: ѿ сїѡ́на и҆зы́детъ зако́нъ: в҃-е: <red>П</red>рⷪ҇ро́чества и҆са́їина: <red>Т</red>а́кѡ глаго́летъ гдⷭ҇ь: жа́ждꙋщїи и҆ди́те на во́дꙋ жи́вꙋ: г҃-е: <red>П</red>ри́тчей: <red>П</red>ремꙋ́дрость созда̀ себѣ̀ до́мъ:

<red>Т</red>а́же є҆ктенїа̀: <red>Р</red>це́мъ всѝ: и҆ возгла́съ.

<red>Т</red>а́же, <red>С</red>подо́би гдⷭ҇и:

<red>П</red>осе́мъ: <red>И҆</red>спо́лнимъ вече́рнюю:

<red>Н</red>а стїхо́внѣ: стїхи̑ры пра́здника, самогла́сны, гла́съ а҃: <red>П</red>ѧтдесѧ́тницы наста̀ дне́й преполове́нїе: <red>П</red>рипѣ́въ: <red>П</red>омѧнѝ со́нмъ тво́й: в҃, <red>Б</red>г҃ъ же цр҃ь на́шъ пре́жде вѣ́ка:

<red>С</red>ла́ва, и҆ ны́нѣ, гла́съ и҃, <red>П</red>реполови́вшꙋсѧ пра́здникꙋ:

<red>П</red>о Ны́нѣ ѿпꙋща́еши, и҆ по <red>Ѻ҆́</red>ч҃е на́шъ:

<red>Тропа́рь пра́здника, гла́съ и҃: П</red>реполови́вшꙋсѧ пра́здникꙋ, жа́ждꙋщꙋю дꙋ́шꙋ мою̀ бл҃гоче́стїѧ напо́й вода́ми, ꙗ҆́кѡ всѣ̑мъ сп҃се возопи́лъ є҆сѝ: жа́ждай да грѧде́тъ ко мнѣ̀ и҆ да пїе́тъ. и҆сто́чниче жи́зни на́шеѧ хрⷭ҇тѐ бж҃е, сла́ва тебѣ̀.

<red>Т</red>а́же і҆ере́й: <red>П</red>ремꙋ́дрость. и҆ ѿпꙋ́стъ по ѻ҆бы́чаю.

<red>На повече́рїи</red>, ст҃а́гѡ рѧдова́гѡ пое́мъ стїхи̑ры и҆ канѡ́нъ. <red>К</red>онда́къ пра́здника.

<red>[зрѝ] На полꙋ́нощницѣ</red>, по а҃-мъ трист҃о́мъ глаго́лемъ тропа́рь пра́здника. <red>П</red>о в҃-мъ трист҃о́мъ конда́къ пра́здника. <red>Т</red>а́же, <red>Г</red>дⷭ҇и поми́лꙋй, в҃і. и҆ ѿпꙋ́стъ. <red>М</red>л҃твы за ѹ҆поко́й: <red>П</red>омѧнѝ гдⷭ҇и въ наде́жди: не глаго́лемъ.

<red> Въ сре́дꙋ преполове́нїѧ на ѹ҆́трени:</red>

<red>На Бг҃ъ гдⷭ҇ь</red>, тропа́рь пра́здника <red>три́жды</red>: и҆ ѻ҆бы̑чныѧ каѳі̑смы двѣ̀. и҆ сѣда́льны пра́здника: и҆ чте́нїе въ толкова́нїи є҆ѵⷢ҇лїа і҆ѡа́нна.

<red>Т</red>а́же, <red>В</red>оскрⷭ҇нїе хрⷭ҇то́во: <red>Ѱ</red>ало́мъ н҃.

<red>К</red>анѡ́на пра́здника два̀. <red>П</red>е́рвый, гла́съ д҃: творе́нїе кѵ́ръ ѳеофа́на, со і҆рмосо́мъ на и҃. <red>И҆</red> вторы́й, гла́съ и҃: творе́нїе кѵ́ръ а҆ндре́а кри́тскагѡ, на ѕ҃. <red>К</red>атава́сїа, і҆рмо́съ в҃-гѡ канѡ́на: <red>М</red>о́ре ѡ҆гꙋсти́лъ є҆сѝ: ѻ҆́ба ли̑ка вкꙋ́пѣ. <red>П</red>о г҃-й пѣ́сни, сѣда́льны пра́здника, гла́съ и҃.

<red>П</red>одо́бенъ: <red>П</red>ремꙋ́дрости сло́ва: <red>С</red>тоѧ̀ посредѝ ст҃и́лища:

<red>С</red>ла́ва, и҆ ны́нѣ: <red>П</red>одо́бенъ: <red>П</red>ремꙋ́дрости во́дꙋ и҆ жи́зни:

<red>П</red>о ѕ҃-й пѣ́сни,

<red>Конда́къ, гла́съ д҃. Подо́бенъ: Вознесы́йсѧ: П</red>ра́здникꙋ зако́нномꙋ преполовлѧ́ющꙋсѧ, всѣ́хъ тво́рче и҆ влⷣко, къ предстоѧ́щымъ глаго́лалъ є҆сѝ хрⷭ҇тѐ бж҃е: прїиди́те и҆ почерпи́те во́дꙋ безсме́ртїѧ. тѣ́мже тебѣ̀ припа́даемъ, и҆ вѣ́рнѡ вопїе́мъ: щедрѡ́ты твоѧ̑ да́рꙋй на́мъ, ты́ бо є҆сѝ и҆сто́чникъ жи́зни на́шеѧ.

<red>И҆</red> і҆́косъ, и҆ сѷнаѯа́рїй. <red>Н</red>а ѳ҃-й пѣ́сни, <red>Чⷭ҇</red>тнѣ́йшꙋю не пое́мъ, но і҆рмо́съ кі́йждо ли́къ, и҆ послѣдѝ і҆рмо́съ: <red>Ч</red>ꙋ́жде ма́терємъ дв҃ство: и҆ покло́нъ. <red>С</red>вѣти́ленъ пра́здника, <red>три́жды</red>. <red>Н</red>а хвали́техъ: <red>В</red>сѧ́кое дыха́нїе: <red>С</red>тїхи̑ры пра́здника на д҃, гла́съ д҃.

<red>П</red>одо́бенъ: <red>Ꙗ҆́</red>кѡ до́блѧ: <red>П</red>ремꙋ́дрость и҆ си́ла:

<red>С</red>ла́ва, и҆ ны́нѣ, гла́съ то́йже: <red>П</red>росвѣти́вшесѧ бра́тїе:

<red>С</red>лавосло́вїе вели́кое. <red>П</red>о трист҃о́мъ тропа́рь пра́здника. <red>Є҆</red>ктєнїѝ, и҆ ѿпꙋ́стъ, и҆ ча́съ а҃-й.

<red>На лїтꙋргі́и</red>, бл҃жє́нна, ѿ канѡ́на пра́здника, д҃-гѡ гла́са, пѣ́снь г҃ на д҃, и҆ и҃-гѡ гла́са, пѣ́снь ѕ҃, на д҃. <red>П</red>о вхо́дѣ тропа́рь пра́здника<red>: </red>

<red>С</red>ла́ва, и҆ ны́нѣ, конда́къ.

<red>П</red>рокі́менъ, гла́съ г҃: <red>В</red>е́лїй гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀. и҆ до ѿда́нїѧ.

<red>С</red>ті́хъ: <red>Х</red>вали́те гдⷭ҇а, ꙗ҆́кѡ бл҃гъ ѱало́мъ:

<red>А҆</red>по́столъ дѣѧ́нїй, зача́ло л҃д: <red>П</red>а́ѵелъ и҆ варна́ва прибѣго́ста во гра́ды лѷкаѡ́нскїѧ:

<red>А҆</red>ллилꙋ́їа, гла́съ а҃: <red>П</red>омѧнѝ со́нмъ тво́й:

<red>С</red>ті́хъ: <red>Б</red>г҃ъ же цр҃ь на́шъ пре́жде вѣ́ка:

<red>Є҆</red>ѵⷢ҇лїе і҆ѡа́нна, зача́ло к҃ѕ: <red>В</red>ъ преполове́нїе пѧтдесѧ́тницы:

<red>На лїтꙋргі́и</red>, пое́мъ, и҆ на ѿда́нїе преполове́нїѧ, вмѣ́стѡ <red>С</red>вѣти́сѧ: і҆рмо́съ: <red>Ч</red>ꙋ́жде ма́терємъ дв҃ство: <red>В</red>ъ про́чыѧ же дни̑ пое́мъ: <red>С</red>вѣти́сѧ: и҆ до ѿда́нїѧ.

<red>П</red>рича́стенъ: <red>Ꙗ҆</red>ды́й мою̀ пло́ть, и҆ пїѧ́й мою̀ кро́вь, во мнѣ̀ пребыва́етъ, и҆ а҆́зъ въ не́мъ, речѐ гдⷭ҇ь.

<red>А҆</red>ллилꙋ́їа, <red>три́жды</red>.

<red>Н</red>а трапе́зѣ ѹ҆тѣше́нїе бра́тїи. <red>П</red>ра́зднꙋетсѧ же се́й пра́здникъ дне́й и҃.

<red> Въ сре́дꙋ преполове́нїѧ ве́чера.</red>

<red>Ѻ҆</red>бы́чнаѧ каѳі́сма. <red>На Гдⷭ҇и воззва́хъ</red>, стїхи̑ры пра́здника г҃, и҆ мине́и ст҃а́гѡ, подо́бны г҃.

<red>С</red>ла́ва, ст҃а́гѡ, а҆́ще є҆́сть:

<red>А҆́</red>ще ли нѝ, <red>С</red>ла́ва, и҆ ны́нѣ, пра́здника, гла́съ в҃: <red>Є҆</red>гда̀ прише́лъ є҆сѝ во ст҃и́лище хрⷭ҇тѐ бж҃е:

<red>П</red>рокі́менъ днѐ. <red>Н</red>а стїхо́внѣ стїхи́ра воскрⷭ҇на, гла́съ г҃: <red>С</red>трⷭ҇тїю твое́ю хрⷭ҇тѐ:

<red>П</red>рипѣ́въ: <red>К</red>ъ тебѣ̀ возведо́хъ ѻ҆́чи моѝ:

<red>Т</red>а́же а҆пⷭ҇лѡвъ: <red>В</red>о всю̀ зе́млю и҆зы́де вѣща́нїе и҆́хъ:

<red>П</red>рипѣ́въ: <red>П</red>оми́лꙋй на́съ гдⷭ҇и:

<red>Т</red>а́же, <red>М</red>ч҃нцы твоѝ гдⷭ҇и:

<red>С</red>ла́ва, и҆ ны́нѣ, пра́здника, гла́съ то́йже:

<red>П</red>реполови́вшꙋсѧ пра́здникꙋ: <red>Т</red>ропа́рь ст҃а́гѡ, а҆́ще є҆́сть: <red>А҆́</red>ще ли нѝ, то́чїю пра́здника. <red>Є҆</red>ктенїа̀, и҆ ѿпꙋ́стъ.

<red> Въ четверто́къ д҃-ѧ седми́цы по па́сцѣ ѹ҆́трени:</red>

<red>Ѻ҆</red>бы́чнаѧ слꙋ́жба, ꙗ҆́коже и҆ всегда̀ въ попра́зднствѣ пра́здника, и҆ ст҃а́гѡ.

<red>На лїтꙋргі́и</red>, бл҃жє́нна пра́здника, пѣ́снь а҃, со і҆рмосо́мъ на ѕ҃.

<red> Въ пѧто́къ д҃-ѧ седми́цы по па́сцѣ ве́чера:</red>

<red>Ѻ҆</red>бы́чнаѧ каѳі́сма. <red>На Гдⷭ҇и воззва́хъ</red>, стїхи̑ры пра́здника, г҃: и҆ мине́и г҃.

<red>С</red>ла́ва, пра́здника, гла́съ а҃: <red>П</red>ѧтдесѧ́тницы наста̀ дне́й преполове́нїе:

<red>И҆</red> ны́нѣ, бг҃оро́диченъ а҃-й гла́са: <red>К</red>а́кѡ не диви́мсѧ:

<red>Н</red>а стїхо́внѣ стїхи̑ры воскрⷭ҇ны д҃, гла́съ г҃: <red>Т</red>вои́мъ крⷭ҇то́мъ хрⷭ҇тѐ сп҃се: съ припѣ́вы: <red>Г</red>дⷭ҇ь воцр҃и́сѧ:

<red>С</red>ла́ва, и҆ ны́нѣ, гла́съ а҃: <red>В</red>о ст҃и́лище прише́лъ є҆сѝ:

<red>Т</red>ропа́рь пра́здника: и҆ ѿпꙋ́стъ.

<red>На ѹ҆́трени</red>, по ѻ҆бы́чаю. <red>На лїтꙋргі́и</red>, бл҃жє́нна пра́здника, пѣ́снь д҃.

<red> Въ сꙋббѡ́тꙋ д҃-ѧ седми́цы по па́сцѣ на ѹ҆́трени:</red>

<red>П</red>ое́тсѧ слꙋ́жба, ꙗ҆́коже въ мимоше́дшихъ сꙋббѡ́тахъ ѹ҆каза́сѧ.

<red>На лїтꙋргі́и</red>, бл҃жє́нна, пѣ́снь є҃: и҆ прокі́менъ пра́здника.

<red>А҆</red>по́столъ дѣѧ́нїй, зача́ло к҃ѳ: <red>В</red>озложѝ и҆́рѡдъ ца́рь рꙋ́цѣ: <red>А҆</red>ллилꙋ́їа, пра́здника.

<red>Є҆</red>ѵⷢ҇лїе і҆ѡа́нна, зача́ло л҃а: <red>Р</red>ечѐ гдⷭ҇ь къ вѣ́ровавшымъ къ немꙋ̀ і҆ꙋде́ѡмъ:

<red>П</red>рича́стенъ пра́здника.
