---
title: "Во ст҃ы́й и҆ вели́кїй понедѣ́льникъ на ѹ҆́трени"
navigation:
  key: service-typikon-72
  title: "Во ст҃ы́й и҆ вели́кїй понедѣ́льникъ на ѹ҆́трени"
  parent: service-typikon
  order: 72
type: "service"
---

# Во ст҃ы́й и҆ вели́кїй понедѣ́льникъ на ѹ҆́трени.

<red>П</red>о шестоѱа́лмїи пое́мъ <red>А҆</red>ллилꙋ́їа, во гла́съ и҃, со ѻ҆бы́чными стїхѝ.

<red>Тропа́рь, гла́съ то́йже: С</red>ѐ жени́хъ грѧде́тъ въ полꙋ́нощи, и҆ бл҃же́нъ ра́бъ, є҆го́же ѡ҆брѧ́щетъ бдѧ́ща. недосто́инъ же па́ки, є҆го́же ѡ҆брѧ́щетъ ѹ҆ныва́юща. блюдѝ ѹ҆̀бо дꙋшѐ моѧ̀, не сно́мъ ѡ҆тѧготи́сѧ, да не сме́рти предана̀ бꙋ́деши, и҆ црⷭ҇твїѧ внѣ̀ затвори́шисѧ. но воспрѧнѝ зовꙋ́щи: ст҃ъ, ст҃ъ, ст҃ъ є҆сѝ бж҃е, бцⷣею поми́лꙋй на́съ. <red>Три́жды</red> пое́мъ велегла́снѡ.

<red>Т</red>а́же ѻ҆бы̑чныѧ каѳі̑смы, съ мета́нїи. и҆ сѣда́льны трїѡ́ди днѐ, и҆ чтє́нїѧ г҃, въ толкова́нїи златоꙋ́стагѡ, є҆́же ѿ матѳе́а, є҆ѵⷢ҇лїе. <red>П</red>осе́мъ, <red>И҆</red> ѡ҆ сподо́битисѧ на́мъ: <red>Є҆</red>ѵⷢ҇лїе матѳе́а, зача́ло п҃д: <red>В</red>озвра́щьсѧ і҆и҃съ во гра́дъ, взалка̀: без̾ престꙋ́пки. <red>К</red>оне́цъ, въ зача́лѣ п҃и- мъ: <red>И҆</red> да́стсѧ ꙗ҆зы́кꙋ творѧ́щемꙋ плоды̀ є҆гѡ̀. <red>Т</red>а́же ѱало́мъ н҃. и҆ ѻ҆бы́чнаѧ мл҃тва: <red>С</red>п҃сѝ бж҃е лю́ди твоѧ̑: и҆ пое́мъ трїѡ́ди трипѣ́снецъ: гла́съ в҃, творе́нїе кѵ́ръ космы̀, і҆рмо́съ по <red>два́жды</red>, тропарѝ на в҃і. <red>П</red>рипѣ́въ: <red>С</red>ла́ва тебѣ̀ бж҃е на́шъ, сла́ва тебѣ̀. <red>В</red>о всю̀ сїю̀ седми́цꙋ. послѣдѝ і҆рмо́съ, ѻ҆́ба ли̑ка вкꙋ́пѣ. <red>П</red>о а҃-й пѣ́сни є҆ктенїа̀ ма́лаѧ, та́же,

<red>Конда́къ, гла́съ и҃. Подо́бенъ: Ꙗ҆́кѡ нача́тки: І҆</red>а́кѡвъ рыда́ше і҆ѡ́сифа лише́нїѧ, и҆ до́блїй сѣдѧ́ше на колесни́цѣ, ꙗ҆́кѡ ца́рь почита́емь: є҆гѵ́птѧныни бо тогда̀ сластє́мъ не порабо́тавъ, возпрославлѧ́шесѧ ѿ вѣ́дꙋщагѡ человѣ́чєскаѧ сердца̀, и҆ посыла́ющагѡ вѣне́цъ нетлѣ́нный.

<red>И҆</red> і҆́косъ, и҆ чте́мъ сѷнаѯа́рїй. <red>Н</red>а ѳ҃-й пѣ́сни, <red>Чⷭ҇</red>тнѣ́йшꙋю не пое́мъ, но і҆рмо́съ, кі́йждо ли́къ. <red>И҆</red> послѣдѝ то́йже і҆рмо́съ пое́мъ ѻ҆́ба ли̑ка вкꙋ́пѣ: и҆ покло́нъ. <red>С</red>вѣти́ленъ самогла́сенъ, глаго́летсѧ <red>три́жды</red>. <red>Ч</red>ерто́гъ тво́й ви́ждꙋ: <red>П</red>ое́тсѧ же пе́рвѣе посредѣ̀ цр҃кве канѡна́рхомъ <red>є҆ди́ножды.</red>

<red>Т</red>а́же: <red>С</red>ла́ва, на кли́росъ: <red>И҆</red> ны́нѣ, на дрꙋгі́й. и҆ та́кѡ глаго́лемъ во всю̀ седми́цꙋ.

<red>Н</red>а хвали́техъ, стїхи̑ры самогла́сны днѐ на д҃, гла́съ а҃: <red>Г</red>рѧды́й гдⷭ҇ь къ во́льной стрⷭ҇ти:

<red>С</red>ла́ва, и҆ ны́нѣ, гла́съ є҃: <red>Г</red>дⷭ҇и, грѧды́й къ страда́нїю:

<red>Н</red>а стїхо́внѣ стїхи̑ры, гла́съ є҃: <red>Г</red>дⷭ҇и къ та́инствꙋ неизглаго́ланномꙋ: со ѻ҆бы́чными припѣ́вы:

<red>С</red>ла́ва, и҆ ны́нѣ, гла́съ и҃: <red>В</red>торꙋ́ю є҆́ѵꙋ:

<red>Г</red>лаго́лютъ же сїѧ̑ припѣ́вы, во вто́рникъ, и҆ сре́дꙋ.

<red>Т</red>а́же, <red>Б</red>л҃го є҆́сть: и҆ про́чаѧ слꙋ́жба по ѻ҆бы́чаю съ покло́ны, и҆ ча́съ а҃-й, без̾ каѳі́смы: то́чїю ѻ҆бы̑чныѧ г҃ ѱалмы̀, и҆ про́чее съ покло́ны. ча́съ же г҃- й, и҆ ѕ҃-й пое́мъ съ каѳі́смами во своѐ вре́мѧ, ꙗ҆́коже предрече́сѧ. и҆ прѡ́чаѧ.

<red>П</red>о томꙋ́ же ѡ҆́бразꙋ быва́етъ слꙋ́жба всѧ̀ во вто́рникъ, и҆ сре́дꙋ. <red>П</red>ри часѣ̀ г҃-мъ днѐ, ѹ҆дарѧ́етъ параекклисїа́рхъ въ би́ло, ꙗ҆́коже є҆́сть ѻ҆бы́чай, и҆ собра́вшесѧ въ цр҃ковь, пое́мъ г҃-й ча́съ съ каѳі́смою, и҆ покло́ны.

<red>Т</red>а́же тропа́рь: <red>Г</red>дⷭ҇и, и҆́же прест҃а́го твоего̀ дх҃а: со стїхѝ ѻ҆бы́чными.

и҆ <red>Б</red>цⷣе ты̀ є҆сѝ лоза̀:

и҆ а҆́бїе ѹ҆кра́шенꙋ а҆нало́гїю, полага́етсѧ на не́мъ верхꙋ̀ ст҃о́е тетроєѵⷢ҇лїе, и҆ лампа́дѣ возжже́нѣ, и҆ кади́тъ і҆ере́й ѻ҆́крестъ а҆нало́гїа, и҆ ѻ҆лта́рь, и҆ цр҃ковь всю̀, и҆ бра́тїю по чи́нꙋ.

<red>Т</red>а́же, глаго́летъ дїа́конъ: <red>И҆</red> ѡ҆ сподо́битесѧ на́мъ слы́шанїю: и҆ про́чее ѻ҆бы́чнѡ.

<red>[зрѝ] С</red>їѧ̑ глаго́лютсѧ то́чїю къ нача́лѡмъ є҆ѵⷢ҇лі́стѡвъ: къ нача́лѡмъ же глаго́летъ то́кмѡ: <red>П</red>ремꙋ́дрость, про́сти: и҆ та́кѡ чте́тъ і҆ере́й тетроєѵⷢ҇лїе, ѡ҆болче́нъ въ фелѡ́нь. <red>Ч</red>то́мꙋ же семꙋ̀, стои́мъ всѝ ѿкрове́нными глава́ми, слꙋ́шающе є҆го̀ со внима́нїемъ. <red>П</red>о сконча́нїи же чте́нїй є҆ѵⷢ҇лїа, чте́мъ сло́во во ст҃о́мъ є҆фре́мѣ ѡ҆ і҆ѡ́сифѣ прекра́сномъ, и҆ пото́мъ: <red>Г</red>дⷭ҇ь бг҃ъ бл҃гослове́нъ: и҆ трист҃о́е: <red>П</red>о Ѻ҆́ч҃е на́шъ, глаго́лемъ конда́къ трїѡ́ди: <red>І҆</red>а́кѡвъ рыда́ше: <red>Г</red>дⷭ҇и поми́лꙋй, м҃. и҆ мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ:

<red>И҆</red> покло́ны г҃ вели̑кїѧ съ мл҃твою: <red>Г</red>дⷭ҇и и҆ влⷣко живота̀ моегѡ̀: и҆ про́чихъ в҃і, и҆ послѣдѝ є҆ди́нъ, ꙗ҆́коже мно́гащи и҆з̾ѧви́сѧ.

<red>[зрѝ] Вѣ́домо же бꙋ́ди: Ꙗ҆́</red>кѡ є҆ѵⷢ҇лїе ѿ матѳе́а всѐ чте́тсѧ: подо́бнѣ и҆ ѿ ма́рка, и҆ ѿ лꙋкѝ. <red>Ѿ</red> і҆ѡа́нна же чте́тсѧ до нача́ла ст҃ы́хъ стрⷭ҇те́й, ꙗ҆́вѣ ꙗ҆́кѡ до <red>Н</red>ы́нѣ просла́висѧ сн҃ъ чл҃вѣ́ческїй: <red>Ч</red>те́тсѧ же та́кѡ въ тре́хъ дне́хъ, си́рѣчь въ понедѣ́льникъ, во вто́рникъ, въ сре́дꙋ, и҆ соверша́етсѧ въ сре́дꙋ на ѳ҃-мъ часѣ̀. <red>Б</red>ыва́ютъ же ѿ лꙋкѝ чтє́нїѧ г҃: прѡ́чаѧ же по два̀. вкꙋ́пѣ всѣ́хъ чте́нїй де́вѧть, и҆ вѧ́щше ничто́же.

и҆ пое́мъ ча́съ ѕ҃-й: <red>П</red>рїиди́те, поклони́мсѧ: <red>три́жды</red>: и҆ ѻ҆бы̑чныѧ ѱалмы̀ г҃. <red>К</red>аѳі́сма рѧдова́ѧ.

<red>Т</red>а́же тропа́рь: <red>И҆́</red>же въ шесты́й де́нь же и҆ ча́съ: со стїхѝ ѻ҆бы́чными.

<red>Т</red>а́же тропа́рь, и҆ прокі́менъ паремїѝ, и҆ прⷪ҇ро́чества, и҆ чте́тсѧ тетроєѵⷢ҇лїе.

и҆ чте́нїе во є҆фре́мѣ ѡ҆ і҆ѡ́сифѣ прекра́сномъ. и҆ а҆́бїе, <red>С</red>ко́рѡ да предварѧ́тъ ны̀: <red>Т</red>рист҃о́е, по <red>Ѻ҆́</red>ч҃е на́шъ, конда́къ. <red>Г</red>дⷭ҇и поми́лꙋй, м҃. и҆ мл҃тва: <red>И҆́</red>же на всѧ́кое вре́мѧ: и҆ про́чее по ѻ҆бы́чаю, съ покло́ны всѐ, ꙗ҆́коже и҆ пре́жде.

<red>В</red>кꙋ́пѣ же пое́мъ и҆ ѳ҃-й ча́съ без̾ каѳі́смы. <red>П</red>о трїе́хъ ѱалмѣ́хъ глаго́лемъ тропа́рь: <red>И҆́</red>же въ девѧ́тый ча́съ: со стїхѝ ѻ҆бы́чными: и҆ чте́тсѧ тетроєѵⷢ҇лїе. <red>П</red>осе́мъ чтє́нїѧ во є҆фре́мѣ ѡ҆ і҆ѡ́сифѣ прекра́сномъ. <red>Ѡ҆</red>ста́вшее же чте́мъ на трапе́зѣ.

<red>Т</red>а́же, <red>Н</red>е преда́ждь на́съ до конца̀: <red>Т</red>рист҃о́е, и҆ по <red>Ѻ҆́</red>ч҃е на́шъ, конда́къ трїѡ́ди. <red>Г</red>дⷭ҇и поми́лꙋй, м҃. <red>И҆</red> мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ:

и҆ покло́ны г҃ вели̑кїѧ. и҆ глаго́лемъ мл҃твꙋ: <red>В</red>лⷣко гдⷭ҇и і҆и҃се хрⷭ҇тѐ бж҃е на́шъ: и҆ пое́мъ бл҃жє́нны: <red>В</red>о црⷭ҇твїи твое́мъ: по ѻ҆бы́чаю. <red>И҆</red> <red>П</red>омѧнѝ на́съ гдⷭ҇и: съ покло́ны. <red>П</red>осе́мъ: <red>Л</red>и́къ нбⷭ҇ный: и҆ прѡ́чаѧ.

<red>С</red>ла́ва: <red>Л</red>и́къ ст҃ы́хъ а҆́гг҃лъ: <red>И҆</red> ны́нѣ: <red>В</red>ѣ́рꙋю во є҆ди́наго бг҃а:

<red>Ѡ҆</red>сла́би, ѡ҆ста́ви: <red>Ѻ҆́</red>ч҃е на́шъ: конда́къ трїѡ́ди є҆ди́нъ. <red>Г</red>дⷭ҇и поми́лꙋй, м҃.

<red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ:

и҆ покло́ны г҃ вели̑кїѧ, съ мл҃твою: <red>Г</red>дⷭ҇и и҆ влⷣко: и҆ про́чихъ в҃і. <red>П</red>осе́мъ, трист҃о́е, и҆ мета̑нїѧ г҃. <red>П</red>о Ѻ҆́ч҃е на́шъ, <red>Г</red>дⷭ҇и поми́лꙋй, в҃і. мл҃тва: <red>В</red>сест҃а́ѧ трⷪ҇це: и҆ ѿпꙋ́стъ по ѻ҆бы́чаю. <red>П</red>рисовокꙋплѧ́емъ же и҆ вече́рню.

<red> Во ст҃ы́й и҆ вели́кїй понедѣ́льникъ ве́чера:</red>

<red>П</red>о предначина́тельномъ ѱалмѣ̀, <red>С</red>ла́ва, и҆ ны́нѣ, а҆ллилꙋ́їа, <red>три́жды</red>.

<red>Т</red>а́же, є҆ктенїа̀, и҆ ѻ҆бы́чнаѧ каѳі́сма: <red>К</red>о гдⷭ҇ꙋ внегда̀ скорбѣ́ти мѝ: съ мета́нїи.

<red>Гдⷭ҇и воззва́хъ</red>, пое́мъ во гла́съ а҃-й и҆ ста́вимъ стїхѡ́въ і҃. пое́мъ стїхи̑ры самогла́сны днѐ, гла́съ а҃: <red>Г</red>рѧды́й гдⷭ҇ь къ во́льной стрⷭ҇ти:

<red>С</red>ла́ва, и҆ ны́нѣ, гла́съ и҃: <red>В</red>торꙋ́ю є҆́ѵꙋ:

<red>В</red>хо́дъ съ є҆ѵⷢ҇лїемъ: <red>С</red>вѣ́те ти́хїй: прокі́менъ, парємїѝ, и҆ чте́нїе и҆схо́да.

и҆ па́ки прокі́менъ: и҆ чте́нїе і҆́ѡва.

<red>Т</red>а́же, <red>Д</red>а и҆спра́витсѧ мл҃тва моѧ̀: и҆ посе́мъ є҆ѵⷢ҇лїе матѳе́а, зача́ло ч҃и: <red>С</red>ѣдѧ́щꙋ і҆и҃сꙋ на горѣ̀ є҆леѡ́нстѣй: и҆ про́чее послѣ́дованїе преждеѡсщ҃е́нныхъ, ꙗ҆́кѡ ѻ҆бы́чно. <red>Т</red>а́кѡ до́лженствꙋетъ бы́ти въ вели́кїй вто́рникъ и҆ сре́дꙋ.

<red>[зрѝ] А҆́ще же нѣ́сть преждеѡсщ҃е́нныѧ</red>, пое́мъ <red>на Гдⷭ҇и воззва́хъ</red>, полови́нꙋ ѿ стїхи́ръ на ѕ҃, гла́съ а҃: <red>Г</red>рѧды́й гдⷭ҇ь къ во́льной стрⷭ҇ти:

<red>С</red>ла́ва, и҆ ны́нѣ: <red>Г</red>дⷭ҇и, грѧды́й къ страда́нїю:

<red>В</red>хо́дъ съ є҆ѵⷢ҇лїемъ. <red>С</red>вѣ́те ти́хїй:

<red>Т</red>а́же, прокі́менъ, парємїѝ, и҆ чтє́нїѧ днѐ, и҆ є҆ѵⷢ҇лїе.

<red>П</red>осе́мъ: <red>С</red>подо́би гдⷭ҇и: и҆ є҆ктєнїѝ: <red>И҆</red>спо́лнимъ вече́рнюю: <red>Н</red>а стїхо́внѣ стїхи̑ры ѿ тѣ́хже полови́нꙋ, гла́съ є҃: <red>Г</red>дⷭ҇и совершє́ннѣйшаѧ мꙋ́дрствовати: со ѻ҆бы́чными припѣ́вы вече́рними.

<red>С</red>ла́ва, и҆ ны́нѣ, гла́съ то́йже: <red>В</red>торꙋ́ю є҆́ѵꙋ:

<red>Т</red>а́же, <red>Н</red>ы́нѣ ѿпꙋща́еши: трист҃о́е.

и҆ по <red>Ѻ҆́</red>ч҃е на́шъ: <red>Т</red>ропа́рь: <red>Б</red>цⷣе дв҃о ра́дꙋйсѧ: и҆ прѡ́чаѧ по ѻ҆бы́чаю, съ покло́ны. <red>И҆</red> по коне́чномъ трист҃о́мъ, и҆ по <red>Ѻ҆́</red>ч҃е на́шъ: <red>Г</red>дⷭ҇и поми́лꙋй в҃і.

<red>Т</red>а́же, <red>М</red>л҃тва: <red>В</red>сест҃а́ѧ трⷪ҇це:

и҆ <red>Б</red>ꙋ́ди и҆́мѧ гдⷭ҇не: и҆ мета̑нїѧ г҃. ѱало́мъ: <red>Б</red>л҃гословлю̀ гдⷭ҇а: и҆ ѿпꙋ́стъ. <red>С</red>и́це ѹ҆́бѡ твори́мъ во вто́рникъ ве́чера и҆ въ сре́дꙋ.

<red>[зрѝ] Н</red>а трапе́зѣ же ꙗ҆ди́мъ сꙋхоѧде́нїе, и҆ си́мъ ѹ҆довлѧ́емсѧ: <red>И҆</red> ꙗ҆́коже въ а҃-ю седми́цꙋ ст҃а́гѡ сегѡ̀ поста̀, си́це и҆ въ сїѧ̑ дни̑. <red>В</red>ъ вели́кїй понедѣ́льникъ, во вто́рникъ и҆ въ сре́дꙋ, пости́тисѧ подоба́етъ.

<red>[зрѝ] Вѣ́дати бо подоба́етъ: Ꙗ҆́</red>кѡ и҆ ѕ҃-й вели́кїй собо́ръ повелѣ̀ сп҃си́тельныѧ стра́сти дни̑ въ постѣ̀ и҆ мл҃твѣ и҆ ѹ҆миле́нїи се́рдца сотворѧ́ти вѣ̑рнымъ. <red>В</red>ъ полꙋ́нощи же вели́кїѧ сꙋббѡ́ты, ѡ҆ставлѧ́ти по́стъ. <red>Б</red>ж҃е́ствєннымъ є҆ѵⷢ҇лі́стѡмъ, матѳе́ю и҆ лꙋцѣ̀, ѻ҆́вомꙋ ѹ҆́бѡ по́здѣ въ сꙋббѡ́тꙋ глаго́ланїемъ: ѻ҆́вомꙋ же ѹ҆́тромъ глꙋбо́кимъ ме́длемое на́мъ но́щи написꙋ́ющымъ. <red>П</red>овече́рїе же глаго́лемъ вели́кое по ѻ҆бы́чаю, съ покло́ны, и҆ тропарѝ ѻ҆бы́чными, на не́мже пое́мъ трипѣ́снецъ, гла́съ и҃, творе́нїе кѵ́ръ а҆ндре́а кри́тскагѡ. і҆рмо́съ по <red>два́жды</red>, тропарѝ по предпи́санномꙋ: послѣдѝ і҆рмо́съ ѻ҆́ба ли̑ка вкꙋ́пѣ. <red>П</red>о трист҃о́мъ конда́къ трїѡ́ди, и҆ по не́мъ тропа́рь: <red>Г</red>дⷭ҇и си́лъ съ на́ми бꙋ́ди: и҆ про́чее по ѻ҆бы́чаю, съ покло́ны, и҆ ѿпꙋ́стъ: <red>В</red>лⷣко многомлⷭ҇тиве: <red>С</red>и́це же твори́мъ въ вели́кїй понедѣ́льникъ ве́чера, и҆ во вто́рникъ къ средѣ̀.




<red>Во ст҃ы́й и҆ вели́кїй вто́рникъ:</red>

<red>На ѹ҆́трени</red>, по шестоѱа́лмїи пое́мъ <red>А҆</red>ллилꙋ́їа, во гла́съ и҃.

и҆ тропа́рь, гла́съ то́йже: <red>С</red>ѐ жени́хъ грѧде́тъ: <red>три́жды</red>, велегла́снѡ и҆ ти́хѡ.

<red>Т</red>а́же ѻ҆бы̑чныѧ каѳі̑смы, г҃: и҆ сѣда́льны трїѡ́ди, и҆ чте́нїе въ толкова́нїи златоꙋ́стагѡ, є҆́же ѿ матѳе́а є҆ѵⷢ҇лїа, сло́во днѐ тогѡ̀, и҆ по чте́нїи є҆ѵⷢ҇лїе матѳе́а, зача́ло ч҃: <red>С</red>овѣ́тъ прїе́мше всѝ фарїсе́є на і҆и҃са: без̾ престꙋ́пки. <red>К</red>оне́цъ въ зача́лѣ ч҃ѕ-мъ: <red>Б</red>л҃гослове́нъ грѧды́й во и҆́мѧ гдⷭ҇не.

<red>Т</red>а́же ѱало́мъ н҃. и҆ мл҃тва. <red>С</red>п҃сѝ бж҃е лю́ди твоѧ̑, <red>Г</red>дⷭ҇и поми́лꙋй, в҃і. <red>П</red>осе́мъ є҆ктенїа̀ ма́лаѧ. Та́же,

<red>Конда́къ, гла́съ и҃. Подо́бенъ: Вы́шнихъ и҆щѧ̀: Ч</red>а́съ дꙋшѐ конца̀ помы́сливши, и҆ посѣче́нїѧ смоко́вницы ѹ҆боѧ́вшисѧ, да́нный тебѣ̀ тала́нтъ трꙋдолю́бнѡ дѣ́лай ѻ҆каѧ́ннаѧ, бо́дрствꙋющи и҆ зовꙋ́щи: да не пребꙋ́демъ внѣ̀ черто́га хрⷭ҇то́ва.

<red>И҆</red> і҆́косъ, и҆ чте́мъ сѷнаѯа́рїй.

<red>Т</red>а́же, пое́мъ двоепѣ́снецъ, творе́нїе кѵ́ръ космы̀, гла́съ в҃. і҆рмо́съ по <red>два́жды</red>. тропарѝ на в҃і. <red>П</red>ослѣди́ же і҆рмо́съ ѻ҆́ба ли̑ка вкꙋ́пѣ. <red>Н</red>а ѳ҃-й пѣ́сни, <red>Чⷭ҇</red>тнѣ́йшꙋю не пое́мъ, но а҆́бїе і҆рмо́съ, кі́йждо ли́къ, и҆ послѣдѝ то́йже, ѻ҆́ба ли̑ка вкꙋ́пѣ, и҆ покло́нъ. <red>С</red>вѣти́ленъ, <red>три́жды</red>: <red>Ч</red>ерто́гъ тво́й ви́ждꙋ: <red>Н</red>а хвали́техъ, стїхи̑ры самогла́сны на д҃, гла́съ а҃: <red>В</red>о свѣ́тлостехъ ст҃ы́хъ твои́хъ:

<red>С</red>ла́ва, и҆ ны́нѣ, гла́съ д҃: <red>С</red>кры́вшагѡ тала́нтъ:

<red>Н</red>а стїхо́внѣ стїхи̑ры самогла́сны, гла́съ ѕ҃: <red>П</red>рїиди́те вѣ́рнїи: со ѻ҆бы́чными припѣ́вы.

<red>С</red>ла́ва, и҆ ны́нѣ, гла́съ з҃: <red>С</red>ѐ тебѣ̀ тала́нтъ: и҆ про́чее послѣ́дованїе, ꙗ҆́кѡ ѻ҆бы́чай, съ покло́ны, и҆ ча́съ а҃-й без̾ каѳі́смы.

<red>Ч</red>а́съ же г҃-й и҆ ѕ҃-й, пое́мъ съ каѳі́смами, во своѐ вре́мѧ, и҆ съ покло́ны. <red>И҆</red> чте́мъ тетроєѵⷢ҇лїе. и҆ пото́мъ чте́мъ сло́во і҆ѡа́нна златоꙋ́стагѡ, ѡ҆ десѧти́хъ дѣ́вахъ, и҆ ѡ҆ ми́лостыни, и҆ ѡ҆ покаѧ́нїи. <red>В</red>кꙋ́пѣ же пое́мъ и҆ ѳ҃-й ча́съ без̾ каѳі́смы, и҆ чте́мъ тетроєѵⷢ҇лїе: и҆ про́чее чте́нїе і҆ѡа́нна златоꙋ́стагѡ, тогѡ́же сло́ва. <red>Ѡ҆</red>ста́вшее же чте́мъ на трапе́зѣ, и҆ бл҃жє́нны пое́мъ, и҆ <red>П</red>омѧнѝ на́съ гдⷭ҇и: съ покло́ны, и҆ про́чее всѐ, ꙗ҆́коже въ понедѣ́льникъ ѹ҆каза́сѧ.

<red> Въ то́йже ст҃ы́й и҆ вели́кїй вто́рникъ ве́чера.</red>

<red>Ѻ҆</red>бы́чнаѧ каѳі́сма съ покло́ны. <red>На Гдⷭ҇и воззва́хъ</red>, ста́вимъ стїхѡ́въ і҃: и҆ пое́мъ стїхи̑ры самогла́сны, гла́съ а҃: <red>В</red>о свѣ́тлостехъ ст҃ы́хъ твои́хъ:

<red>С</red>ла́ва, и҆ ны́нѣ, гла́съ з҃: <red>С</red>ѐ тебѣ̀ тала́нтъ:

<red>В</red>хо́дъ со є҆ѵⷢ҇лїемъ. <red>С</red>вѣ́те ти́хїй: прокі́менъ, парємїѝ, и҆ чте́нїе днѐ.

и҆ па́ки прокі́менъ, и҆ чте́нїе.

и҆ <red>Д</red>а и҆спра́витсѧ мл҃тва моѧ̀: <red>Є҆</red>ѵⷢ҇лїе матѳе́а: зача́ло р҃в: <red>Ѡ҆</red> днѝ и҆ часѣ̀ прише́ствїѧ сн҃а чл҃вѣ́ческагѡ никто́же вѣ́сть:

<red>Є҆</red>ктенїа̀: <red>Р</red>це́мъ всѝ: и҆ прѡ́чаѧ преждесщ҃е́нныхъ.

<red>[зрѝ] Повече́рїе вели́кое</red> съ покло́ны, на не́мже пое́мъ трипѣ́снецъ кѵ́ръ а҆ндре́а кри́тскагѡ, гла́съ в҃. і҆рмосы̀ по <red>два́жды</red>, ꙗ҆́кѡ предписа́сѧ: послѣдѝ і҆рмо́съ ѻ҆́ба ли̑ка вкꙋ́пѣ. <red>П</red>о трист҃о́мъ конда́къ трїѡ́ди, и҆ Гдⷭ҇и си́лъ съ на́мъ бꙋ́ди: и҆ про́чее.




<red>Во ст҃ꙋ́ю и҆ вели́кꙋю сре́дꙋ на ѹ҆́трени.</red>

<red>П</red>о шестоѱа́лмїи А҆ллилꙋ́їа, во гла́съ и҃. тропа́рь, гла́съ то́йже: <red>С</red>ѐ жени́хъ: <red>три́жды</red>.

<red>Т</red>а́же каѳі̑смы г҃: и҆ сѣда́льны трїѡ́ди: и҆ чте́нїе въ толкова́нїи златоꙋ́стагѡ, є҆́же ѿ матѳе́а є҆ѵⷢ҇лїе днѐ тогѡ̀, и҆ сло́во ст҃а́го є҆фре́ма сѵ́рїна, ѡ҆ блꙋдни́цѣ.

<red>Т</red>а́же є҆ѵⷢ҇лїе і҆ѡа́нна зача́ло м҃а, близ̾ конца̀ без̾ престꙋ́пки: <red>С</red>видѣ́тельствоваше наро́дъ сы́й со і҆и҃сомъ: <red>К</red>оне́цъ въ зача́лѣ м҃г-мъ: <red>Ꙗ҆́</red>коже речѐ мнѣ̀ ѻ҆ц҃ъ, та́кѡ глаго́лю.

<red>Т</red>а́же ѱало́мъ, н҃, и҆ мл҃тва: <red>С</red>п҃сѝ бж҃е лю́ди твоѧ̑: <red>И҆</red> пое́мъ трипѣ́снецъ, гла́съ в҃, творе́нїе кѵ́ръ космы̀.

і҆рмо́съ по <red>два́жды</red>, тропарѝ на в҃і: послѣдѝ і҆рмо́съ ѻ҆́ба ли̑ка вкꙋ́пѣ. <red>П</red>о г҃-й пѣ́сни, є҆ктенїа̀ ма́лаѧ. <red>Т</red>а́же,

<red>Конда́къ, гла́съ д҃. Подо́бенъ: Вознесы́йсѧ: П</red>а́че блꙋдни́цы бл҃же, беззако́нновавъ, сле́зъ тꙋ̑чи ника́коже тебѣ̀ принесо́хъ: но молча́нїемъ молѧ́сѧ припа́даю тѝ, любо́вїю ѡ҆блобыза́ѧ пречⷭ҇тѣи твоѝ но́зѣ, ꙗ҆́кѡ да ѡ҆ставле́нїе мнѣ̀ ꙗ҆́кѡ влⷣка пода́си долгѡ́въ, зовꙋ́щꙋ тѝ сп҃се: ѿ скве́рныхъ дѣ́лъ мои́хъ и҆зба́ви мѧ̀.

<red>И҆</red> і҆́косъ и҆ чте́мъ сѷнаѯа́рїй.

<red>Т</red>а́же свѣти́ленъ, <red>Ч</red>ерто́гъ тво́й ви́ждꙋ: <red>три́жды</red>. <red>Н</red>а хвали́техъ стїхи̑ры самогла́сны на д҃, гла́съ а҃: <red>Т</red>ебѐ дв҃ыѧ сн҃а:

<red>С</red>ла́ва, гла́съ в҃: <red>Г</red>рѣ́шнаѧ течѐ къ мѵ́рꙋ: <red>И҆</red> ны́нѣ, гла́съ ѕ҃: <red>П</red>огрꙋже́ннаѧ грѣхо́мъ:

<red>Н</red>а стїхо́внѣ стїхи̑ры самогла́сны, гла́съ ѕ҃: <red>Д</red>не́сь хрⷭ҇то́съ прихо́дитъ въ до́мъ фарїсе́овъ: съ припѣ́вы ѻ҆бы́чными.

<red>Т</red>а́же припѣ́въ: <red>И҆</red>сповѣ́мсѧ тебѣ̀ гдⷭ҇и, всѣ́мъ се́рдцемъ мои́мъ: <red>Ѿ</red>ча́ѧннаѧ житїѧ̀ ра́ди:

<red>С</red>ла́ва, и҆ ны́нѣ, гла́съ и҃: <red>Г</red>дⷭ҇и, ꙗ҆́же во мнѡ́гїѧ грѣхѝ: и҆ про́чее, и҆ ча́съ а҃-й без̾ каѳі́смы, съ покло́ны, по ѻ҆бы́чаю: и҆ про́чее, и҆ ѿпꙋ́стъ.

<red>П</red>ри часѣ́ же є҃-мъ днѐ, ѹ҆дарѧ́етъ параекклисїа́рхъ въ би́ло: и҆ собра́вшесѧ въ цр҃ковь, бл҃гослови́вшꙋ і҆ере́ю, пое́мъ г҃-й ча́съ, и҆ ѕ҃-й съ каѳі́смами, и҆ тропарѝ ѻ҆бы́чными, и҆ покло́ны: и҆ чте́мъ тетроєѵⷢ҇лїе, по ѻ҆бы́чаю.

и҆ пото́мъ чте́мъ сло́во і҆ѡа́нна златоꙋ́стагѡ, ѡ҆ любодѣ́йцѣ и҆ ѡ҆ ма́сти. <red>В</red>кꙋ́пѣ же пое́мъ и҆ ѳ҃-й ча́съ, без̾ каѳі́смы.

и҆ чте́мъ тетроєѵⷢ҇лїе: и҆ скончава́емъ є҆го̀ здѣ̀.

и҆ пото́мъ чте́нїе тогѡ́же сло́ва і҆ѡа́нна златоꙋ́стагѡ: ѡ҆ста́вшее же чте́мъ на трапе́зѣ.

<red>Т</red>а́же, <red>Н</red>е преда́ждь на́съ до конца̀: и҆ про́чее съ покло́ны.

<red>П</red>осе́мъ пое́мъ бл҃жє́нны: и҆ <red>П</red>омѧнѝ на́съ гдⷭ҇и: съ покло́ны. <red>Л</red>и́къ нбⷭ҇ный: и҆ прѡ́чаѧ.

<red>С</red>ла́ва, <red>Л</red>и́къ ст҃ы́хъ а҆́гг҃лъ: <red>И҆</red> ны́нѣ, <red>В</red>ѣ́рꙋю во є҆ди́наго бг҃а:

<red>Ѡ҆</red>сла́би, ѡ҆ста́ви: <red>Ѻ҆́</red>ч҃е на́шъ: <red>П</red>осе́мъ конда́къ трїѡ́ди, и҆ хра́ма ст҃а́гѡ и҆лѝ ст҃ы́ѧ:

<red>С</red>ла́ва, Со ст҃ы́ми ѹ҆поко́й: <red>И҆</red> ны́нѣ, хра́ма бцⷣы.

<red>А҆́</red>ще же нѝ, глаго́лемъ: <red>П</red>редста́тельство хрⷭ҇тїа́нъ: <red>Г</red>дⷭ҇и поми́лꙋй, м҃.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ:

<red>И҆</red> покло́ны г҃ вели̑кїѧ, съ мл҃твою: <red>Г</red>дⷭ҇и и҆ влⷣко живота̀ моегѡ̀: <red>И҆</red> про́чихъ в҃і. <red>И҆</red> послѣдѝ є҆ди́нъ:

<red>Т</red>а́же, трист҃о́е, и҆ мета̑нїѧ г҃. <red>Г</red>дⷭ҇и поми́лꙋй, в҃і. <red>И҆</red> мл҃тва: Всест҃а́ѧ трⷪ҇це:

<red>Т</red>а́же, <red>Д</red>осто́йно є҆́сть:

<red>С</red>ла́ва, и҆ ны́нѣ:

<red>И҆</red> вмѣ́стѡ ѿпꙋ́ста глаго́летъ настоѧ́тель мл҃твꙋ: <red>В</red>лⷣко многомлⷭ҇тиве: всю̀ до конца̀. <red>С</red>е́й же глаго́лемѣй, мы̀ ни́цъ па́дше на зе́млю, мо́лимсѧ. <red>И҆</red> по и҆сполне́нїи тоѧ̀ на́мъ воста́вшымъ, прекланѧ́етсѧ и҆ то́й са́мъ къ бра́тїи, и҆ про́ситъ проще́нїѧ, глаго́лѧ: <red>Б</red>л҃гослови́те ѻ҆тцы̀ ст҃і́и, и҆ прости́те мѝ грѣ́шномꙋ, ꙗ҆̀же согрѣши́хъ во все́й жи́зни мое́й, и҆ во все́й ст҃ѣ́й м҃-цѣ, сло́вомъ, дѣ́ломъ, помышле́нїемъ, и҆ всѣ́ми мои́ми чꙋ́вствы. <red>Б</red>ра́тїѧмъ же ѿвѣща́вшымъ: <red>Б</red>г҃ъ да прости́тъ тѝ чⷭ҇тны́й ѻ҆́тче. <red>Т</red>а́же прихо́дѧтъ и҆ бра́тїѧ два̀ два̀, про́сѧтъ подо́бнѣ и҆ ті́и проще́нїѧ, глаго́люще: <red>П</red>рости́ мѧ ѻ҆́тче ст҃ы́й, и҆ прѡ́чаѧ ꙗ҆́коже вы́ше писа́сѧ. <red>И҆</red> прїе́мше проще́нїе, и҆́демъ въ кє́ллїи на́шѧ, и҆ молчи́мъ до часа̀ вече́рнѧгѡ. <red>В</red>ъ собо́рныхъ же хра́мѣхъ и҆ прихо́дскихъ, росхо́дъ не быва́етъ, но по проще́нїи трезво́нъ въ дво́и.

<red> Во ст҃ꙋ́ю и҆ вели́кꙋю сре́дꙋ ве́чера:</red>

<red>С</red>тїхологисꙋ́емъ каѳі́смꙋ, <red>К</red>о гдⷭ҇ꙋ внегда̀ скорбѣ́ти мѝ: без̾ покло́нѡвъ. <red>На Гдⷭ҇и воззва́хъ</red>, ста́вимъ стїхѡ́въ: і҃: <red>И҆</red> пое́мъ самогла́сны стїхи̑ры, гла́съ а҃: <red>Т</red>ебѐ дв҃ыѧ сн҃а:

<red>С</red>ла́ва, и҆ ны́нѣ, гла́съ и҃: <red>Г</red>дⷭ҇и ꙗ҆́же во мнѡ́гїѧ грѣхѝ: творе́нїе кассі́и мона́хини.

<red>В</red>хо́дъ со є҆ѵⷢ҇лїемъ: <red>П</red>рокі́менъ, парємїѝ, и҆ чтє́нїѧ днѐ. <red>Д</red>а и҆спра́витсѧ мл҃тва моѧ̑: и҆ покло́ны г҃.

<red>Т</red>а́же є҆ѵⷢ҇лїе матѳе́а, зача́ло р҃и: <red>І҆</red>и҃сꙋ бы́вшꙋ въ виѳа́нїи въ домꙋ̀ сі́мѡна прокаже́ннагѡ: <red>Є҆</red>ктенїа̀: <red>Р</red>це́мъ всѝ: и҆ про́чее послѣ́дованїе преждесщ҃е́нныхъ.

и҆ по пренесе́нїи ст҃ы́хъ дарѡ́въ, покло́ны трѝ. <red>Н</red>а Бꙋ́ди и҆́мѧ гдⷭ҇не: покло́ны г҃.

и҆ а҆́бїе ѹ҆пражднѧ́ютсѧ соверше́ннѡ въ цр҃кви быва́ємыѧ покло́ны: <red>В</red>ъ ке́ллїахъ же да́же и҆ до вели́кагѡ пѧтка̀ соверша́ютсѧ. <red>П</red>овече́рїе глаго́лемъ ма́лое, и҆ пое́мъ трипѣ́снецъ вели́кагѡ четвертка̀, гла́съ ѕ҃, творе́нїе кѵ́ръ а҆ндре́а кри́тскагѡ.

і҆рмо́съ по <red>два́жды</red>, по предпи́санномꙋ, послѣдѝ і҆рмо́съ ѻ҆́ба ли̑ка вкꙋ́пѣ. <red>П</red>о трист҃о́мъ конда́къ: <red>Х</red>лѣ́бъ прїе́мъ: и҆ про́чее повече́рїѧ ма́лагѡ, по ѻ҆бы́чаю: и҆ ѿпꙋ́стъ.

и҆ твори́мъ покло́ны трѝ всѝ ра́внѡ ко́снѡ, и҆ бы́вшей мл҃твѣ ѿ предстоѧ́телѧ, ѿхо́димъ въ кє́ллїи своѧ̑.

<red>[зрѝ] Вѣ́домо же бꙋ́ди: Ꙗ҆́</red>кѡ ѿ сегѡ̀ ст҃а́гѡ днѝ полꙋ́нощница не пое́тсѧ въ цр҃кви до седми́цы ѳѡмины̀. <red>В</red>ъ собо́рныхъ же хра́мѣхъ и҆ мїрски́хъ пою́тъ въ цр҃квахъ.




<red>Во ст҃ы́й и҆ вели́кїй четверто́къ.</red>

<red>В</red>ъ з҃-й ча́съ но́щи кле́плетъ параекклисїа́рхъ, и҆ собра́вшесѧ въ цр҃ковь, и҆ сотво́ршꙋ і҆ере́ю нача́ло: <red>Б</red>л҃гослове́нъ бг҃ъ на́шъ: начина́емъ а҆́бїе по ѻ҆бы́чаю, ꙗ҆́коже писа́сѧ въ четверто́къ є҃-ѧ недѣ́ли.

<red>Т</red>а́же шестоѱа́лмїе, и҆ по и҆сполне́нїи є҆ктенїа̀ вели́каѧ.

<red>Т</red>а́же пое́мъ <red>А҆</red>ллилꙋ́їа, во гла́съ и҃.

<red>Тропа́рь, гла́съ то́йже: Є҆</red>гда̀ сла́внїи ѹ҆ч҃нцы̀ на ѹ҆мове́нїи ве́чери просвѣща́хꙋсѧ, тогда̀ і҆ꙋ́да ѕлочести́вый сребролю́бїемъ недꙋ́говавъ ѡ҆мрача́шесѧ, и҆ беззакѡ́ннымъ сꙋдїѧ́мъ тебѐ првⷣнаго сꙋдїю̀ предае́тъ. ви́ждь и҆мѣ́нїй рачи́телю, си́хъ ра́ди ѹ҆давле́нїе ѹ҆потреби́вша: бѣжѝ несы́тыѧ дꙋшѝ ѹ҆ч҃телю такѡва́ѧ дерзнꙋ́вшїѧ. и҆́же ѡ҆ всѣ́хъ бл҃гі́й, гдⷭ҇и сла́ва тебѣ̀. <red>Три́жды</red>.

<red>П</red>осе́мъ чте́нїе въ толкова́нїи златоꙋ́стагѡ, є҆́же ѿ матѳе́а є҆ѵⷢ҇лїе днѐ тогѡ̀. <red>П</red>о чте́нїи же є҆ѵⷢ҇лїе лꙋкѝ, зача́ло р҃и: <red>П</red>риближа́шесѧ пра́здникъ ѻ҆прѣснѡ́къ: без̾ престꙋ́пки. <red>К</red>оне́цъ, въ зача́лѣ р҃ѳ- мъ: <red>П</red>о не́мже и҆до́ша ѹ҆ч҃нцы̀ є҆гѡ̀.

<red>Т</red>а́же, ѱало́мъ н҃.

<red>М</red>л҃твы же, <red>С</red>п҃сѝ бж҃е лю́ди твоѧ̑: не глаго́лемъ. <red>П</red>ое́мъ канѡ́нъ, гла́съ ѕ҃, творе́нїе кѵ́ръ космы̀: і҆рмо́съ по <red>два́жды</red>, тропарѝ на ѕ҃. послѣдѝ і҆рмо́съ ѻ҆́ба ли̑ка вкꙋ́пѣ. <red>П</red>о г҃-й пѣ́сни, сѣда́ленъ трїѡ́ди, гла́съ а҃: <red>Є҆</red>зе́ра и҆ и҆сто́чники:

<red>С</red>ла́ва, гла́съ г҃: <red>С</red>мирѧ́ѧсѧ за бл҃гоꙋтро́бїе: <red>И҆</red> ны́нѣ, гла́съ д҃: <red>Ꙗ҆</red>ды́й влⷣко со ѹ҆ч҃нкѝ твои́ми:

<red>И҆</red> чте́мъ сло́во і҆ѡа́нна златоꙋ́стагѡ ѡ҆ преда́нїи хрⷭ҇то́вѣ, и҆ ѡ҆ па́сцѣ, и҆ ѡ҆ сказа́нїи ст҃ы́хъ та̑инъ. <red>П</red>ро́чее же ѿ слове́съ чте́мъ на трапе́зѣ. <red>П</red>о ѕ҃-й пѣ́сни,

<red>Конда́къ, гла́съ в҃. Подо́бенъ: Вы́шнихъ и҆щѧ̀: Х</red>лѣ́бъ прїе́мъ въ рꙋ́цѣ преда́тель, сокрове́ннѡ ты̑ѧ простира́етъ и҆ прїе́млетъ цѣ́нꙋ созда́вшагѡ свои́ма рꙋка́ма человѣ́ка: и҆ неиспра́вленъ пребы́сть і҆ꙋ́да ра́бъ и҆ льсте́цъ.

<red>И҆</red> і҆́косъ, и҆ чте́мъ сѷнаѯа́рїй. <red>П</red>о ѳ҃-й пѣ́сни, свѣти́ленъ: <red>Ч</red>ерто́гъ тво́й: <red>три́жды</red>. <red>Н</red>а хвали́техъ стїхи̑ры на д҃, самогла́сны, гла́съ в҃: <red>С</red>тека́етсѧ про́чее,

<red>С</red>ла́ва, и҆ ны́нѣ, гла́съ то́йже: <red>Є҆</red>го́же проповѣ́да а҆́гнца и҆са́їа:

<red>Н</red>а стїхо́внѣ стїхи̑ры самогла́сны, гла́съ и҃: <red>Д</red>не́сь є҆́же на хрⷭ҇та̀ лꙋка́вое собра́сѧ собо́рище: <red>П</red>рипѣ́въ: <red>Ꙗ҆</red>ды́й хлѣ́бы моѧ̑, возвели́чи на мѧ̀ запина́нїе. <red>Д</red>не́сь і҆ꙋ́да нищелю́бїѧ сокрыва́етъ лицѐ: в҃-й припѣ́въ: <red>И҆</red>схожда́ше во́нъ и҆ глаго́лаше вкꙋ́пѣ. г҃-й припѣ́въ: <red>С</red>ло́во законопрестꙋ́пное возложи́ша на мѧ̀.

<red>С</red>ла́ва, гла́съ то́йже: <red>Н</red>ра́въ тво́й льстѝ и҆сполнѧ́етсѧ: <red>И҆</red> ны́нѣ, гла́съ є҃:

<red>Т</red>айново́дствꙋѧ твоѧ̑ гдⷭ҇и ѹ҆ч҃нкѝ:

<red>Т</red>а́же, Бл҃го є҆́сть:

<red>П</red>о трист҃о́мъ тропа́рь: <red>Є҆</red>гда̀ сла́внїи ѹ҆ч҃нцы̀: и҆ є҆ктенїа̀: <red>П</red>рисовокꙋплѧ́емъ же и҆ а҃-й ча́съ по ѻ҆бы́чаю, въ не́мже глаго́лемъ тропа́рь: <red>Є҆</red>гда̀ сла́внїи ѹ҆ч҃нцы̀:

<red>И҆</red> ны́нѣ, бг҃оро́диченъ часѡ́въ: <red>Ч</red>то́ тѧ нарече́мъ:

<red>Т</red>а́же тропа́рь прⷪ҇ро́чества, гла́съ г҃: <red>З</red>аꙋше́нный за ро́дъ человѣ́ческїй:

<red>С</red>ла́ва, и҆ ны́нѣ, то́йже:

<red>П</red>рокі́менъ, и҆ паремїа̀: <red>П</red>рⷪ҇ро́чества і҆еремі́ина.

<red>Т</red>а́же прокі́менъ, и҆ <red>С</red>тѡпы̀ моѧ̑:

и҆ <red>Д</red>а и҆спо́лнѧтсѧ ѹ҆ста̀ моѧ̑: <red>П</red>о трист҃о́мъ конда́къ трїѡ́ди: <red>Х</red>лѣ́бъ прїе́мъ: и҆ прѡ́чаѧ, и҆ соверше́нный ѿпꙋ́стъ.

<red>[зрѝ] Подоба́етъ вѣ́дати: Ꙗ҆́</red>кѡ лїті́а за ѹ҆поко́й въ притво́рѣ не быва́етъ до недѣ́ли ѳѡмины̀. <red>П</red>ри часѣ́ же г҃-мъ днѐ ѹ҆дарѧ́етъ параекклисїа́рхъ въ би́ло, и҆ пое́мъ часы̀ вкꙋ́пѣ, г҃-й, ѕ҃-й, и҆ ѳ҃-й, по ѻ҆бы́чаю про́стѡ въ притво́рѣ, на ни́хже глаго́летсѧ тропа́рь: <red>Є҆</red>гда̀ сла́внїи: <red>П</red>о трист҃о́мъ конда́къ: <red>Х</red>лѣ́бъ прїе́мъ: <red>И҆</red> бл҃жє́нны ско́рѡ без̾ пѣ́нїѧ. <red>И҆</red> Помѧнѝ на́съ гдⷭ҇и: <red>Л</red>и́къ нбⷭ҇ный: <red>В</red>ѣ́рꙋю во є҆ди́наго бг҃а: <red>Ѡ҆</red>сла́би, ѡ҆ста́ви: <red>Ѻ҆́</red>ч҃е на́шъ: <red>К</red>онда́къ є҆ди́нъ: <red>Х</red>лѣ́бъ прїе́мъ: <red>Г</red>дⷭ҇и поми́лꙋй, м҃.

<red>Т</red>а́же, мл҃тва: <red>В</red>сест҃а́ѧ трⷪ҇це: и҆ ѿпꙋ́стъ.

<red> Во ст҃ы́й вели́кїй четверто́къ ве́чера.</red>

<red>В</red>о и҃ ча́съ днѐ ѹ҆дарѧ́етъ параекклисїа́рхъ, и҆ собра́вшесѧ въ цр҃ковь, бл҃гослови́вшꙋ і҆ере́ю, начина́емъ вече́рню без̾ стїхосло́вїѧ: <red>Ц</red>р҃ю̀ нбⷭ҇ный: <red>Т</red>рист҃о́е: <red>Г</red>дⷭ҇и поми́лꙋй, в҃і. <red>П</red>рїиди́те поклони́мсѧ: <red>три́жды</red>.

и҆ ѱало́мъ: <red>Б</red>л҃гословѝ дꙋшѐ моѧ̑ гдⷭ҇а: и҆ є҆ктенїа̀ вели́каѧ. <red>Гдⷭ҇и воззва́хъ</red>, пое́мъ во гла́съ в҃.

і҆ере́й же и҆лѝ дїа́конъ кади́тъ: и҆ возвра́щьсѧ твори́тъ проскомі́дїю. <red>С</red>та́вимъ стїхѡ́въ і҃: и҆ пое́мъ стїхи̑ры, самогла́сны днѐ, гла́съ в҃: <red>С</red>тека́етсѧ про́чее: повторѧ́юще сїѧ̑.

<red>С</red>ла́ва, и҆ ны́нѣ, гла́съ ѕ҃: <red>Р</red>ожде́нїе є҆хі́дново:

<red>В</red>хо́дъ съ є҆ѵⷢ҇лїемъ. <red>С</red>вѣ́те ти́хїй: <red>П</red>рокі́менъ, парємїѝ, и҆ чтє́нїѧ днѐ, трѝ.

<red>Т</red>а́же є҆ктенїа̀ ма́лаѧ.

<red>П</red>осе́мъ трист҃о́е.

<red>П</red>рокі́менъ а҆пⷭ҇ла, гла́съ з҃: <red>К</red>нѧ́зи лю́дстїи собра́шасѧ вкꙋ́пѣ, на гдⷭ҇а и҆ на хрⷭ҇та̀ є҆гѡ̀.

<red>С</red>ті́хъ: <red>В</red>скꙋ́ю шата́шасѧ ꙗ҆зы́цы:

<red>А҆</red>по́столъ къ корі́нѳѧнѡмъ, зача́ло рм҃ѳ: <red>А҆́</red>зъ прїѧ́хъ ѿ гдⷭ҇а: а҆ллилꙋ́їа, гла́съ ѕ҃: <red>Б</red>л҃же́нъ разꙋмѣва́ѧй:

<red>С</red>ті́хъ: <red>В</red>разѝ моѝ рѣ́ша мѝ ѕла̑ѧ.

<red>С</red>ті́хъ: <red>Ꙗ҆</red>ды́й хлѣ́бы моѧ̑, возвели́чи на мѧ̀ запина́нїе.

<red>Є҆</red>ѵⷢ҇лїе матѳе́а, зача́ло р҃з: <red>В</red>ѣ́сте, ꙗ҆́кѡ по двою̀ дню̑ па́сха бꙋ́детъ:

и҆ по чи́нꙋ бж҃е́ственнаѧ лїтꙋргі́а вели́кагѡ васі́лїа. <red>В</red>мѣ́стѡ же херꙋві́мскїѧ пѣ́сни, пое́мъ возгла́съ ѕ҃: <red>В</red>е́чери твоеѧ̀ та́йныѧ: <red>три́жды</red>, ли́ки премѣнѧ́ющесѧ: на коне́чномъ же а҆ллилꙋ́їа, <red>три́жды</red>. <red>В</red>мѣ́стѡ досто́йно пое́мъ і҆рмо́съ: <red>С</red>тра́нствїѧ влⷣчнѧ: <red>В</red>ъ прича́стна же мѣ́сто пое́мъ то́йже тропа́рь: <red>В</red>е́чери твоеѧ̀ та́йныѧ: <red>И҆</red> пое́мъ мно́жицею, до́ндеже причаща́ютсѧ бра́тїѧ бж҃е́ственныхъ та̑инъ. и҆ пото́мъ а҆ллилꙋ́їа, <red>три́жды</red>. <red>И҆</red> вмѣ́стѡ, да и҆спо́лнѧтсѧ, пое́мъ то́йже тропа́рь: и҆ а҆ллилꙋ́їа.

<red>Т</red>а́же вхо́димъ въ трапе́зꙋ, и҆ ꙗ҆ди́мъ варе́нїе съ є҆ле́емъ. пїе́мъ же и҆ вїно̀, и҆ и҆́но сꙋхоѧде́нїе, зане́же пое́тсѧ <red>А҆</red>ллилꙋ́їа. <red>С</red>тꙋді́йскїѧ же ѻ҆би́тели тѷпі́къ повелѣва́етъ въ вели́кїй ст҃ы́й четверто́къ ꙗ҆́сти є҆ди́но варе́нїе, и҆ со́чиво, и҆ ѡ҆бваре́нъ бо́бъ: пїе́мъ же и҆ вїно̀. <red>С</red>т҃ы́ѧ же горы̀ тѷпі́къ повелѣва́етъ во ст҃ы́й вели́кїй четверто́къ, ꙗ҆́сти варе́нїѧ два̀ съ є҆ле́емъ, и҆ вїна̀ по г҃ ча́ши. <red>И҆</red> сїѧ̑ всѧ̑ ка́кѡ разсꙋ́дитъ настоѧ́тель, зрѧ̀ свою̀ ѡ҆ хрⷭ҇тѣ̀ бра́тїю произволѧ́ющꙋ къ дꙋшесп҃си́тельнѣй по́льзѣ.

<red>П</red>овече́рїе же глаго́лемъ ма́лое: на не́мже трипѣ́снецъ пое́тсѧ, гла́съ и҃, пѣ́снь є҃, і҆рмо́съ: <red>М</red>ра́къ дꙋшѝ моеѧ̀: по <red>два́жды</red>, тропарѝ коли́кѡ и҆́хъ є҆́сть. <red>П</red>ослѣдѝ і҆рмо́съ ѻ҆́ба ли̑ка вкꙋ́пѣ, и҆ по трист҃о́мъ конда́къ: <red>Н</red>а́съ ра́ди распѧ́таго: и҆ про́чее, и҆ ѿпꙋ́стъ. <red>Полꙋ́нощницꙋ</red> же пое́мъ въ ке́ллїахъ.




<red>Послѣ́дованїе ст҃ы́хъ и҆ сп҃си́тельныхъ стрⷭ҇те́й гдⷭ҇а на́шегѡ і҆и҃са хрⷭ҇та̀.</red>

<red> Во ст҃ы́й и҆ вели́кїй пѧто́къ ѹ҆́тра: </red>

<red>В</red>о в҃-й ча́съ но́щи кле́плетъ параекклисїа́рхъ. <red>И҆</red> собра́вшымсѧ на́мъ во хра́мъ, бл҃гослови́вшꙋ і҆ере́ю съ кади́ломъ, глаго́лемъ по ѻ҆бы́чаю, ꙗ҆́коже предписа́сѧ въ четверто́къ є҃ недѣ́ли. <red>И҆</red> ѻ҆бы́чное шестоѱа́лмїе. <red>П</red>о си́хъ, є҆ктенїа̀ вели́каѧ. <red>И҆</red> по возгла́сѣ пое́мъ <red>А҆</red>ллилꙋ́їа, во гла́съ и҃. <red>Т</red>ропа́рь, гла́съ то́йже: <red>Є҆</red>гда̀ сла́внїи ѹ҆ч҃нцы̀: <red>три́жды</red>, ко́снѡ и҆ со сладкопѣ́нїемъ, пи́санъ въ четверто́къ, на ѹ҆́трени. <red>Т</red>огда̀ церквонастоѧ́тель раздава́етъ свѣщы̀ бра́тїи, и҆̀хже вжига́ютъ ко всѧ́комꙋ є҆ѵⷢ҇лїю. <red>П</red>о тропарѣ́ же вхо́дитъ настоѧ́тель со дїа́кономъ во ст҃ы́й ѻ҆лта́рь, и҆ ѡ҆блача́сѧ во сщ҃є́нныѧ ѻ҆дє́жды, кади́тъ ст҃ꙋ́ю трапе́зꙋ крⷭ҇тоѡбра́знѡ, и҆ ве́сь ст҃ы́й ѻ҆лта́рь, и҆ ли́ки, и҆ бра́тїю по чи́нꙋ.

<red>Т</red>а́же є҆ктенїа̀ ма́лаѧ, и҆ про́чее. <red>С</red>і́и є҆ктєнїѝ глаго́лютсѧ ѿ дїа́кона, и҆лѝ ѿ і҆ере́а пред̾ сѣда́льными до и҃-гѡ є҆ѵⷢ҇лїа.

<red>П</red>осе́мъ, <red>И҆</red> ѡ҆ сподо́битисѧ на́мъ:

<red>К</red>ли́рїцы же, <red>Г</red>дⷭ҇и поми́лꙋй, <red>три́жды</red>.

<red>Д</red>їа́конъ: <red>П</red>ремꙋ́дрость, про́сти:

<red>Н</red>астоѧ́тель: <red>М</red>и́ръ всѣ̑мъ:

<red>Л</red>и́къ: <red>И҆</red> дꙋ́хови твоемꙋ̀.

<red>И҆</red> чте́тъ а҃ є҆ѵⷢ҇лїе і҆ѡа́нна, завѣ́та ст҃ы́хъ стрⷭ҇те́й, зача́ло м҃ѕ: <red>Н</red>ы́нѣ просла́висѧ сн҃ъ чл҃вѣ́ческїй: <red>К</red>оне́цъ: <red>В</red>о́ньже вни́де са́мъ и҆ ѹ҆ч҃нцы̀ є҆гѡ̀.

<red>К</red>ли́рїцы же: <red>С</red>ла́ва долготерпѣ́нїю твоемꙋ̀ гдⷭ҇и.

<red>Ч</red>те́тъ же сїѐ а҃ є҆ѵⷢ҇лїе настоѧ́тель, про́чыѧ же і҆ере́и, є҆ди́нъ по є҆ди́номꙋ. кі́йждо. <red>П</red>о чте́нїи же є҆ѵⷢ҇лїа а҆́бїе пое́мъ а҆нтїфѡ́ны, повторѧ́юще всѧ̑ тропарѝ. <red>А҆</red>нтїфѡ́нъ а҃, гла́съ и҃. <red>П</red>о г҃- мъ же а҆нтїфѡ́нѣ, сѣда́ленъ, гла́съ з҃, пое́тсѧ посредѣ̀ цр҃кве ѿ канѡна́рха. <red>С</red>ла́ва, коне́цъ: <red>И҆</red> ны́нѣ, па́ки ве́сь. <red>Н</red>а ни́хже не сѣди́мъ, но стоѧ́ще пое́мъ: за є҆́же кади́тъ тогда̀ і҆ере́й и҆лѝ дїа́конъ ст҃ꙋ́ю трапе́зꙋ.

<red>Т</red>а́же, глаго́летъ дїа́конъ: <red>И҆</red> ѡ҆ сподо́битисѧ на́мъ:

<red>Ч</red>те́тъ і҆ере́й є҆ѵⷢ҇лїе в҃-е і҆ѡа́нна, зача́ло н҃и: <red>И҆</red>зы́де і҆и҃съ со ѹ҆ч҃нкѝ свои́ми: <red>К</red>оне́цъ: <red>Н</red>о да ꙗ҆дѧ́тъ фа́скꙋ. <red>П</red>о є҆ѵⷢ҇лїи же пое́мъ а҆нтїфѡ́нъ д҃, гла́съ є҃.

<red>Т</red>а́же сѣда́ленъ, гла́съ з҃, ꙗ҆́кѡ предписа́сѧ.

<red>Є҆</red>ѵⷢ҇лїе г҃-е матѳе́а, зача́ло р҃ѳ: <red>В</red>о́ини є҆́мше і҆и҃са ведо́ша къ каїа́фѣ: <red>К</red>оне́цъ: <red>И҆</red> и҆зше́дъ во́нъ пла́касѧ го́рькѡ.

<red>Т</red>а́же пое́мъ а҆нтїфѡ́нъ з҃, гла́съ и҃, ꙗ҆́коже предписа́сѧ. <red>И҆</red> сѣда́ленъ, гла́съ и҃.

<red>Є҆</red>ѵⷢ҇лїе д҃-е і҆ѡа́нна, зача́ло н҃ѳ: <red>В</red>едо́ша і҆и҃са ѿ каїа́фы въ претѡ́ръ: <red>К</red>оне́цъ: <red>П</red>редадѐ є҆го̀ и҆̀мъ, да ра́спнетсѧ.

<red>Т</red>а́же пое́мъ а҆нтїфѡ́нъ і҃, гла́съ ѕ҃. <red>И҆</red> сѣда́ленъ, гла́съ и҃.

<red>П</red>осе́мъ чте́тъ і҆ере́й є҆ѵⷢ҇лїе є҃-е матѳе́а, зача́ло ра҃і: <red>В</red>и́дѣвъ і҆ꙋ́да преда́вый і҆и҃са: <red>К</red>оне́цъ: <red>П</red>онестѝ крⷭ҇тъ є҆гѡ̀.

<red>Т</red>а́же пое́мъ а҆нтїфѡ́нъ г҃і, гла́съ ѕ҃. <red>И҆</red> сѣда́ленъ, гла́съ д҃.

<red>Є҆</red>ѵⷢ҇лїе ѕ҃-е ма́рка, зача́ло ѯ҃з: <red>В</red>о́ини ведо́ша і҆и҃са: <red>К</red>оне́цъ: <red>Д</red>а ви́димъ и҆ вѣ́рꙋ и҆ме́мъ є҆мꙋ̀.

<red>И҆</red> а҆́бїе пое́мъ бл҃жє́нны, гла́съ д҃: <red>В</red>о црⷭ҇твїи твое́мъ помѧнѝ на́съ гдⷭ҇и: ста́вимъ стїхѡ́въ ѳ҃, ѡ҆ <red>Б</red>л҃же́ни а҆́лчꙋщїи:

<red>Т</red>а́же прокі́менъ, гла́съ д҃: <red>Р</red>аздѣли́ша ри̑зы моѧ̑ себѣ̀:

<red>С</red>ті́хъ: <red>Б</red>ж҃е бж҃е мо́й, вонми́ ми:

<red>Є҆</red>ѵⷢ҇лїе з҃-е матѳе́а, зача́ло рг҃і: <red>П</red>рише́дше во́ини на мѣ́сто: <red>К</red>оне́цъ: <red>В</red>ои́стиннꙋ бж҃їй сн҃ъ бѣ̀ се́й.

<red>Т</red>а́же чте́нїе въ толкова́нїи є҆ѵⷢ҇лїа, є҆́же ѿ матѳе́а въ коне́цъ: <red>С</red>ло́во кре́стное: и҆лѝ сло́во прпⷣбнагѡ є҆фре́ма ѡ҆ стрⷭ҇ти сп҃совѣ. <red>П</red>осе́мъ ѱало́мъ н҃.

<red>Ѿ</red> здѣ́ же дїа́конъ престае́тъ кади́ти, и҆ є҆ктєнїѝ сѣда́льнѡвъ не глаго́лютсѧ, то́кмѡ <red>И҆</red> ѡ҆ сподо́битисѧ на́мъ, глаго́лемъ ко всѣ̑мъ є҆ѵⷢ҇лїємъ.

<red>Т</red>а́же є҆ѵⷢ҇лїе и҃-е лꙋкѝ, зача́ло ра҃і: <red>В</red>едѧ́хꙋ со і҆и҃сомъ и҆ и҆́на два̀ ѕлодѣ́ѧ: <red>К</red>оне́цъ: <red>Ѿ</red> галїле́и, зрѧ́ще си́хъ.

<red>П</red>осе́мъ пое́мъ трипѣ́снецъ. <red>Т</red>воре́нїе кѵ́ръ космы̀, гла́съ ѕ҃. <red>П</red>ѣ́снь є҃, <red>І҆</red>рмо́съ по <red>два́жды</red>. <red>Т</red>ропарѝ на в҃і. <red>П</red>ослѣдѝ і҆рмо́съ ѻ҆́ба ли̑ка вкꙋ́пѣ. є҆ктенїа̀. <red>П</red>о є҃-й пѣ́сни,

<red>Конда́къ, гла́съ и҃, самогла́сенъ: Н</red>а́съ ра́ди распѧ́таго, прїиди́те всѝ воспои́мъ, того́ бо ви́дѣ мр҃і́а на дре́вѣ, и҆ глаго́лаше: а҆́ще и҆ распѧ́тїе терпи́ши, ты̀ є҆сѝ сн҃ъ и҆ бг҃ъ мо́й.

<red>И҆</red> і҆́косъ, и҆ чте́мъ сѷнаѯа́рїй. <red>П</red>о ѳ҃-й пѣ́сни, <red>С</red>вѣти́ленъ, <red>три́жды</red>.

<red>Т</red>а́же є҆ѵⷢ҇лїе ѳ҃-е і҆ѡа́нна, зача́ло ѯ҃а. <red>С</red>тоѧ́хꙋ при крⷭ҇тѣ̀ і҆и҃совѣ мт҃и є҆гѡ̀: <red>К</red>оне́цъ: <red>В</red>оззрѧ́тъ на́нь, є҆го́же прободо́ша.

<red>И҆</red> а҆́бїе, <red>В</red>сѧ́кое дыха́нїе, на гла́съ г҃.

и҆ пое́мъ стїхи̑ры самогла́сны г҃, повторѧ́юще пе́рвꙋю: <red>Д</red>ва̀ и҆ лꙋка̑внаѧ сотворѝ:

<red>С</red>ла́ва, гла́съ ѕ҃: <red>С</red>овлеко́ша съ менѐ ри̑зы моѧ̑: <red>И҆</red> ны́нѣ, гла́съ то́йже: <red>П</red>лещѝ моѧ̑ да́хъ на ра̑ны:

<red>Т</red>а́же є҆ѵⷢ҇лїе і҃-е ма́рка, зача́ло ѯ҃ѳ: <red>П</red>рїи́де і҆ѡ́сифъ ѿ а҆рїмаѳе́а: <red>К</red>оне́цъ: <red>З</red>рѧ́стѣ, гдѣ̀ є҆го̀ полага́хꙋ.

<red>Т</red>а́же, <red>С</red>ла́ва въ вы́шнихъ бг҃ꙋ:

<red>П</red>осе́мъ і҆ере́й є҆ктенїю̀: <red>И҆</red>спо́лнимъ ѹ҆́треннюю: <red>И҆</red> про́чее по ѻ҆бы́чаю. <red>И҆</red> по возгла́сѣ: <red>Ꙗ҆́</red>кѡ бг҃ъ млⷭ҇тивъ:

<red>А҆́</red>бїе, є҆ѵⷢ҇лїе а҃і, і҆ѡа́нна, зача́ло ѯ҃в: <red>М</red>олѝ пїла́та і҆ѡ́сифъ: <red>К</red>оне́цъ: <red>П</red>оложи́ста і҆и҃са.

<red>Т</red>а́же на стїхо́внѣ пое́мъ стїхи̑ры самогла́сны: є҆ди́на, гла́съ а҃: <red>В</red>сѧ̀ тва́рь и҆змѣнѧ́шесѧ стра́хомъ: и҆ трѝ, гла́са в҃-гѡ. <red>П</red>рипѣ́вы: а҃, <red>Р</red>аздѣли́ша ри̑зы моѧ̑ себѣ̀: в҃, <red>Д</red>а́ша въ снѣ́дь мою̀ же́лчь: г҃, <red>Б</red>г҃ъ же цр҃ь на́шъ пре́жде вѣ́ка:

<red>С</red>ла́ва, гла́съ и҃: <red>Г</red>дⷭ҇и, восходѧ́щꙋ тѝ на крⷭ҇тъ: <red>И҆</red> ны́нѣ, гла́съ то́йже: <red>Ѹ҆</red>жѐ ѡ҆мака́етсѧ тро́сть:

<red>Т</red>а́же дїа́конъ кади́тъ, ꙗ҆́коже и҆ въ нача́лѣ, хра́мъ ве́сь. <red>П</red>осе́мъ настоѧ́тель чте́тъ є҆ѵⷢ҇лїе в҃і-е матѳе́а, зача́ло рд҃і: <red>В</red>о ѹ҆́трїй де́нь, и҆́же є҆́сть по пѧтцѣ̀: <red>К</red>оне́цъ: <red>З</red>на́менавше ка́мень съ кꙋстѡді́ею.

<red>Т</red>а́же, <red>Б</red>ла́го є҆́сть: <red>Т</red>рист҃о́е.

<red>П</red>о Ѻ҆́ч҃е на́шъ: <red>Тропа́рь, гла́съ д҃: И҆</red>скꙋпи́лъ ны̀ є҆сѝ ѿ клѧ́твы зако́нныѧ чⷭ҇тно́ю твое́ю кро́вїю, на крⷭ҇тѣ̀ пригвозди́всѧ, и҆ копїе́мъ пробо́дсѧ, безсме́ртїе и҆сточи́лъ є҆сѝ человѣ́кѡмъ, сп҃се на́шъ сла́ва тебѣ̀.

<red>П</red>осе́мъ є҆ктенїа̀: <red>П</red>оми́лꙋй на́съ бж҃е:

<red>Т</red>а́же і҆ере́й: <red>П</red>ремꙋ́дрость.

<red>И҆</red> ѿпꙋ́стъ. <red>П</red>е́рвый же ча́съ не присовокꙋплѧ́емъ.




<red>Послѣ́дованїе часѡ́въ ст҃а́гѡ вели́кагѡ пѧтка̀:</red>

<red> творе́нїе кѷрі́лла а҆рхїепⷭ҇кпа а҆леѯандрі́йскагѡ. </red>

<red>П</red>ри часѣ̀ в҃-мъ днѐ, <red>зво́нъ въ дво́и, є҆ди́нъ до́лгїй.</red> <red>И҆</red> собра́вшесѧ въ цр҃ковь. <red>Ѡ҆</red>блачи́тсѧ і҆ере́й во сщ҃є́нныѧ ри̑зы, дїа́конъ же въ стїха́рь. <red>П</red>ое́мъ часы̀ вкꙋ́пѣ, ча́съ а҃, г҃, ѕ҃ и҆ ѳ҃. <red>Б</red>л҃гослови́вшꙋ і҆ере́ю, глаго́лемъ: <red>С</red>ла́ва тебѣ̀ бж҃е на́шъ, сла́ва тебѣ̀. <red>Ц</red>р҃ю̀ нбⷭ҇ный: <red>Т</red>рист҃о́е. <red>Ѻ҆́</red>ч҃е на́шъ: <red>І҆</red>ере́й возгла́съ. <red>Г</red>дⷭ҇и поми́лꙋй, в҃і.

<red>С</red>ла́ва, и҆ ны́нѣ:

<red>П</red>рїиди́те поклони́мсѧ. <red>три́жды</red>. <red>И҆</red> глаго́лемъ не ѻ҆бы̑чныѧ ѱалмы̀, но ꙗ҆̀же здѣ̀ и҆з̾ѧвлѧ́етъ. а҃-гѡ часа, ѱало́мъ є҃: <red>Г</red>лаго́лы моѧ̑ внꙋшѝ гдⷭ҇и: ѱало́мъ в҃: <red>В</red>скꙋ́ю шата́шасѧ ꙗ҆зы́цы: ѱало́мъ к҃а: <red>Б</red>ж҃е бж҃е мо́й, вонми́ ми:

<red>Т</red>а́же, <red>С</red>ла́ва, и҆ ны́нѣ, а҆ллилꙋ́їа <red>три́жды</red>. <red>Г</red>дⷭ҇и поми́лꙋй, <red>три́жды</red>.

<red>Сла́ва, тропа́рь, гла́съ а҃: Р</red>аспе́ншꙋсѧ тебѣ̀ хрⷭ҇тѐ, поги́бе мꙋчи́тельство, попра́на бы́сть си́ла вра́жїѧ: ниже́ бо а҆́гг҃лъ, нижѐ человѣ́къ. но са́мъ гдⷭ҇и, спа́слъ є҆сѝ на́съ, сла́ва тебѣ̀.

<red>И҆</red> ны́нѣ, бг҃оро́диченъ: <red>Ч</red>то́ тѧ нарече́мъ:

<red>Т</red>а́же пое́мъ тропа́рь, г҃, ѿ в҃і. <red>К</red>і́йждо тропа́рь, ѿ ѻ҆бою̀ ли̑кꙋ по <red>два́жды</red>. а҃-й тропа́рь, а҃-гѡ часа̀, гла́съ и҃: <red>Д</red>не́сь цр҃ко́внаѧ завѣ́са: <red>два́жды</red>, без̾ припѣ́ва.

<red>Т</red>а́же припѣ́въ: <red>В</red>скꙋ́ю шата́шасѧ ꙗ҆зы́цы:

<red>И҆</red> пое́мъ дрꙋгі́й тропа́рь, гла́съ и҃: <red>Ꙗ҆́</red>кѡ ѻ҆вча̀ на заколе́нїе веде́нъ бы́лъ є҆сѝ: <red>Д</red>рꙋгі́й припѣ́въ: <red>П</red>редста́ша ца́рїе зе́мстїи: <red>И҆</red> па́ки пое́мъ то́йже тропа́рь: <red>Ꙗ҆́</red>кѡ ѻ҆вча̀:

<red>Т</red>а́же, <red>С</red>ла́ва, тропа́рь: <red>Є҆́</red>мшымъ тѧ̀ беззакѡ́ннымъ: <red>И҆</red> ны́нѣ, па́ки то́йже.

<red>П</red>осе́мъ пое́мъ прокі́менъ паремїѝ, гла́съ д҃: <red>С</red>е́рдце є҆гѡ̀ собра̀ беззако́нїе себѣ̀.

<red>С</red>ті́хъ: <red>Б</red>л҃же́нъ разꙋмѣва́ѧй:

<red>Т</red>а́же паремїа̀: <red>П</red>рⷪ҇ро́чества заха́рїина: <red>Т</red>а́кѡ глаго́летъ гдⷭ҇ь: прїимꙋ̀ же́злъ мо́й до́брый: <red>П</red>осе́мъ а҆по́столъ къ гала́тѡмъ, зача́ло сє҃і ѿ полꙋ̀: <red>М</red>нѣ̀ да не бꙋ́детъ хвали́тисѧ:

<red>Т</red>а́же є҆ѵⷢ҇лїе матѳе́а, зача́ло р҃і: <red>Ѹ҆́</red>трꙋ бы́вшꙋ, совѣ́тъ сотвори́ша всѝ а҆рхїере́є: <red>К</red>оне́цъ: <red>И҆</red> мт҃и сн҃ꙋ зеведе́ѡвꙋ.

и҆ чте́мъ словеса̀ ѡ҆ стрⷭ҇те́хъ гдⷭ҇нихъ.

<red>Т</red>а́же, <red>С</red>тѡпы̀ моѧ̑ напра́ви:

<red>Т</red>рист҃о́е: по <red>Ѻ҆́</red>ч҃е на́шъ: конда́къ, гла́съ и҃: <red>Н</red>а́съ ра́ди распѧ́таго: <red>Г</red>дⷭ҇и поми́лꙋй, м҃.

и҆ мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ.

<red>И҆́</red>менемъ гдⷭ҇нимъ:

<red>І҆</red>ере́й: <red>Б</red>ж҃е ѹ҆ще́дри ны̀:

<red>Т</red>а́же, мл҃тва: хрⷭ҇тѐ свѣ́те и҆́стинный:

<red>П</red>осе́мъ пое́мъ г҃-й ча́съ, глаго́лемъ: <red>П</red>рїиди́те поклони́мсѧ, <red>три́жды</red>. и҆ дрꙋгі̑ѧ трѝ ѱалмы̀ г҃-гѡ часа̀. ѱало́мъ л҃д: <red>С</red>ꙋдѝ гдⷭ҇и, ѡ҆би́дѧщыѧ мѧ̀: р҃и: <red>Б</red>ж҃е, хвалы̀ моеѧ̀ не премолчѝ: н҃: <red>П</red>оми́лꙋй мѧ̀ бж҃е:

<red>С</red>ла́ва, и҆ ны́нѣ, а҆ллилꙋ́їа, <red>три́жды</red>. <red>Г</red>дⷭ҇и поми́лꙋй, <red>три́жды</red>.

<red>Сла́ва, тропа́рь, гла́съ ѕ҃: Г</red>дⷭ҇и, ѡ҆сꙋди́ша тѧ̀ і҆ꙋде́є на сме́рть, жи́знь всѣ́хъ: и҆̀же чермно́е мо́ре жезло́мъ проше́дшїи, на крⷭ҇тѣ́ тѧ пригвозди́ша, и҆ и҆̀же ѿ ка́мене ме́дъ сса́вшїи, же́лчь тебѣ̀ принесо́ша. но во́лею претерпѣ́лъ є҆сѝ, да на́съ свободи́ши ѿ рабо́ты вра́жїѧ, хрⷭ҇тѐ бж҃е сла́ва тебѣ̀.

<red>И҆</red> ны́нѣ, <red>Б</red>цⷣе ты̀ є҆сѝ лоза̀:

<red>Т</red>а́же тропарѝ г҃, гла́съ и҃: <red>С</red>тра́ха ра́ди і҆ꙋде́йскагѡ: <red>два́жды</red>, без̾ припѣ́ва.

<red>Т</red>а́же припѣ́въ: <red>Г</red>лаго́лы моѧ̑ внꙋшѝ гдⷭ҇и:

<red>П</red>ре́жде чⷭ҇тна́гѡ твоегѡ̀ крⷭ҇та̀: <red>П</red>рипѣ́въ: <red>В</red>онмѝ гла́сꙋ моле́нїѧ моегѡ̀: па́ки то́йже тропа́рь.

<red>С</red>ла́ва, гла́съ є҃: <red>В</red>леко́мь на крⷭ҇тъ: <red>И҆</red> ны́нѣ, то́йже.

<red>П</red>осе́мъ прокі́менъ, гла́съ д҃: <red>Ꙗ҆́</red>кѡ а҆́зъ на ра̑ны гото́въ:

<red>С</red>ті́хъ: <red>Г</red>дⷭ҇и, да не ꙗ҆́ростїю твое́ю ѡ҆бличи́ши менѐ:

<red>Т</red>а́же, <red>П</red>рⷪ҇ро́чества и҆са́їина:

<red>П</red>аремїа̀: <red>Г</red>дⷭ҇ь дае́тъ мнѣ̀ ѧ҆зы́къ наꙋче́нїе: <red>А҆</red>по́столъ къ ри́млѧнѡмъ, зача́ло п҃и ѿ полꙋ̀: <red>Х</red>рⷭ҇то́съ сꙋ́щымъ на́мъ немощны̑мъ: <red>Є҆</red>ѵⷢ҇лїе ма́рка, зача́ло ѯ҃ѕ: <red>С</red>овѣ́тъ сотвори́ша а҆рхїере́є со ста́рцы: <red>К</red>оне́цъ, <red>Ꙗ҆̀</red>же взыдо́ша съ ни́мъ съ ни́мъ во і҆ерⷭ҇ли́мъ. и҆ чте́нїе.

<red>Т</red>а́же, <red>Г</red>дⷭ҇ь бг҃ъ бл҃гослове́нъ.

<red>Т</red>рист҃о́е. и҆ по <red>Ѻ҆́</red>ч҃е на́шъ, конда́къ, <red>Н</red>а́съ ра́ди распѧ́таго: <red>Г</red>дⷭ҇и поми́лꙋй, м҃.

и҆ мл҃тва, <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ:

<red>І҆</red>ере́й, <red>Б</red>ж҃е ѹ҆ще́дри ны̀:

<red>Т</red>а́же мл҃тва: <red>В</red>лⷣко бж҃е ѻ҆́ч҃е вседержи́телю:

и҆ а҆́бїе пое́мъ: ѕ҃ ча́съ.

<red>Г</red>лаго́лемъ, <red>П</red>рїиди́те поклони́мсѧ: <red>три́жды</red>, и҆ г҃ ѱалмы̀ ѕ҃-гѡ часа̀: ѱало́мъ н҃г: <red>Б</red>ж҃е, во и҆́мѧ твоѐсп҃си́ мѧ: рл҃ѳ, <red>И҆</red>зми́ мѧ гдⷭ҇и ѿ человѣ́ка лꙋка́ва: ч҃, <red>Ж</red>ивы́й въ по́мощи вы́шнѧгѡ:

<red>С</red>ла́ва, и҆ ны́нѣ, а҆ллилꙋ́їа, <red>три́жды</red>. <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, тропа́рь, гла́съ в҃, <red>С</red>пасе́нїе содѣ́лалъ є҆сѝ: <red>И҆</red> ны́нѣ, <red>Ꙗ҆́</red>кѡ не и҆́мамы дерзнове́нїѧ:

<red>Т</red>а́же тропарѝ трѝ, гла́съ и҃, <red>С</red>їѧ̑ глаго́летъ гдⷭ҇ь і҆ꙋде́ѡмъ: <red>два́жды</red>, без̾ припѣ́ва.

<red>Т</red>а́же припѣ́въ: <red>Д</red>а́ша въ снѣ́дь мою̀ же́лчь:

<red>Т</red>ропа́рь, <red>З</red>аконополѡ́жницы і҆и҃лєвы: <red>П</red>рипѣ́въ, <red>С</red>п҃си́ мѧ бж҃е, ꙗ҆́кѡ внидо́ша во́ды: <red>И҆</red> па́ки то́йже.

<red>С</red>ла́ва, гла́съ є҃, <red>П</red>рїиди́те хрⷭ҇тоно́снїи лю́дїе: <red>И҆</red> ны́нѣ, то́йже.

<red>П</red>осе́мъ прокі́менъ, гла́съ д҃: <red>Г</red>дⷭ҇и гдⷭ҇ь на́шъ, ꙗ҆́кѡ чꙋ́дно и҆́мѧ твоѐ:

<red>С</red>ті́хъ: <red>Ꙗ҆́</red>кѡ взѧ́тсѧ великолѣ́пїе твоѐ:

<red>П</red>аремїа̀: <red>П</red>рⷪ҇ро́чества и҆са́їина: <red>Т</red>а́кѡ глаго́летъ гдⷭ҇ь: сѐ разꙋмѣ́етъ ѻ҆́трокъ мо́й: <red>А҆</red>по́столъ ко є҆вре́ємъ, зача́ло т҃ѕ: <red>С</red>т҃ѧ́й и҆ ѡ҆сщ҃а́емїи ѿ є҆ди́нагѡ всѝ: <red>Є҆</red>ѵⷢ҇лїе лꙋкѝ, зача́ло ра҃і: <red>В</red>едѧ́хꙋ со і҆и҃сомъ и҆ и҆́на два̀ ѕлодѣ́ѧ: <red>К</red>оне́цъ: <red>Ѿ</red> галїле́и зрѧ́ще си́хъ. <red>И҆</red> чте́нїе.

<red>Т</red>а́же, <red>С</red>ко́рѡ да предварѧ́тъ ны̀:

<red>П</red>осе́мъ трист҃о́е. и҆ <red>Ѻ҆́</red>ч҃е на́шъ: <red>К</red>онда́къ: <red>Н</red>а́съ ра́ди распѧ́таго: <red>Г</red>дⷭ҇и поми́лꙋй, м҃. <red>И҆</red> мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ:

<red>І҆</red>ере́й: <red>Б</red>ж҃е ѹ҆ще́дри ны̀:

<red>П</red>осе́мъ мл҃тва: <red>Б</red>ж҃е и҆ гдⷭ҇и си́лъ:

<red>Т</red>а́же пое́мъ ѳ҃-й ча́съ: глаго́лемъ:

<red>П</red>рїиди́те поклони́мсѧ: <red>три́жды</red>.

и҆ г҃ ѱалмы̀. ѱало́мъ ѯ҃и: <red>С</red>п҃си́ мѧ бж҃е, ꙗ҆́кѡ внидо́ша во́ды: ѯ҃ѳ: <red>Б</red>ж҃е, въ по́мощь мою̀ вонмѝ: п҃є: <red>П</red>риклонѝ гдⷭ҇и ѹ҆́хо твоѐ:

<red>С</red>ла́ва, и҆ ны́нѣ, а҆ллилꙋ́їа, <red>три́жды</red>. <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, тропа́рь, гла́съ и҃: <red>В</red>и́дѧ разбо́йникъ нача́льника жи́зни: <red>И҆</red> ны́нѣ: <red>И҆́</red>же на́съ ра́ди рожде́йсѧ ѿ дв҃ы:

<red>Т</red>а́же тропарѝ, гла́съ з҃: <red>Ѹ҆́</red>жасъ бѣ̀ ви́дѣти: <red>два́жды</red>, без̾ припѣ́ва.

<red>Т</red>а́же припѣ́въ: <red>Р</red>аздѣли́ша ри̑зы моѧ̑ себѣ̀: <red>Т</red>ропа́рь, гла́съ в҃: <red>Є҆</red>гда̀ на крⷭ҇тѣ̀ пригвозди́ша:

<red>Т</red>а́же припѣ́въ: <red>Д</red>а́ша въ снѣ́дь мою̀ же́лчь: и҆ па́ки то́йже.

<red>Т</red>а́же, <red>С</red>ла́ва, гла́съ ѕ҃: <red>Д</red>не́сь ви́ситъ на дре́вѣ: <red>И҆</red> ны́нѣ, то́йже.

<red>П</red>осе́мъ прокі́менъ, гла́съ ѕ҃: <red>Р</red>ечѐ безꙋ́менъ въ се́рдцѣ свое́мъ:

<red>С</red>ті́хъ: <red>Н</red>ѣ́сть творѧ́й бл҃госты́ню:

<red>Т</red>а́же, паремїа̀: <red>П</red>рⷪ҇ро́чества і҆еремі́ина: <red>Г</red>дⷭ҇и, скажи́ ми, и҆ разꙋмѣ́ю: <red>А҆</red>по́столъ ко є҆вре́ємъ, зача́ло тк҃д: <red>И҆</red>мꙋ́ще дерзнове́нїе входи́ти: <red>Є҆</red>ѵⷢ҇лїе і҆ѡа́нна, зача́ло н҃ѳ: <red>В</red>едо́ша і҆и҃са ѿ каїа́фы въ претѡ́ръ: <red>К</red>оне́цъ: <red>В</red>оззрѧ́тъ на́нь, є҆го́же прободо́ша. <red>И҆</red> чте́нїе.

<red>Т</red>а́же, <red>Н</red>е преда́ждь на́съ:

<red>Т</red>рист҃о́е, и҆ по <red>Ѻ҆́</red>ч҃е на́шъ: <red>К</red>онда́къ: <red>Н</red>а́съ ра́ди распѧ́таго: <red>Г</red>дⷭ҇и поми́лꙋй, м҃. <red>И҆ </red>мл҃тва: <red>И҆́</red>же на всѧ́кое вре́мѧ: <red>Г</red>дⷭ҇и, поми́лꙋй, <red>три́жды</red>.

<red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ:

<red>І҆</red>ере́й: <red>Б</red>ж҃е ѹ҆ще́дри ны̀: <red>П</red>осе́мъ мл҃тва: <red>В</red>лⷣко гдⷭ҇и і҆и҃се хрⷭ҇тѐ бж҃е на́шъ, долготерпѣ́вый:

<red>Т</red>а́же бл҃жє́нна, ско́рѡ.

<red>И҆</red> Помѧнѝ на́съ гдⷭ҇и: <red>Л</red>и́къ нбⷭ҇ный:

<red>С</red>ла́ва: <red>Л</red>и́къ ст҃ы́хъ а҆́гг҃лъ: <red>И҆</red> ны́нѣ: <red>В</red>ѣ́рꙋю во є҆ди́наго бг҃а:

<red>Ѡ҆</red>сла́би, ѡ҆ста́ви: <red>Ѻ҆́</red>ч҃е на́шъ: <red>К</red>онда́къ: <red>Н</red>а́съ ра́ди распѧ́таго: <red>Г</red>дⷭ҇и поми́лꙋй, м҃. и҆мл҃тва: <red>В</red>сест҃а́ѧ трⷪ҇це:

<red>Т</red>а́же, <red>Б</red>ꙋ́ди и҆́мѧ гдⷭ҇не: <red>три́жды</red>.

<red>С</red>ла́ва, и҆ ны́нѣ: <red>Б</red>л҃гословлю̀ гдⷭ҇а на всѧ́кое вре́мѧ:

<red>П</red>осе́мъ, досто́йно є҆́сть: и҆ ѿпꙋ́стъ часѡ́въ.

<red>[зрѝ] Подоба́етъ же и҆ сїѐ вѣ́дати: Ꙗ҆́</red>кѡ прїѧ́хомъ въ палесті́нѣ, въ се́й ст҃ы́й де́нь вели́кагѡ пѧтка̀, не твори́ти преждесщ҃е́ннꙋю, нижѐ па́ки соверше́ннꙋю лїтꙋргі́ю, но нижѐ трапе́зꙋ поставлѧ́емъ, нижѐ ꙗ҆ди́мъ въ сі́й де́нь распѧ́тїѧ: а҆́ще же кто̀ бꙋ́детъ многоне́мощенъ, и҆лѝ престарѣ́лсѧ, и҆ не могі́й пребы́ти по́стенъ, дае́тсѧ є҆мꙋ̀ хлѣ́бъ и҆ вода̀, по захожде́нїи со́лнца. <red>С</red>и́це бо прїѧ́хомъ ѿ ст҃ы́хъ за́повѣдей ст҃ы́хъ а҆пⷭ҇лъ, не ꙗ҆́сти въ вели́кїй пѧто́къ. <red>Г</red>дⷭ҇не бо сло́во, є҆́же речѐ къ фарїсе́ѡмъ: <red>Ꙗ҆́</red>кѡ є҆гда̀ ѿи́метсѧ ѿ ни́хъ жени́хъ, тогда̀ постѧ́тсѧ въ ты̑ѧ дни̑: здѣ̀ блаже́ннѣйшїи а҆пⷭ҇ли воспрїѧ́ша. <red>И҆</red> сїѐ ѡ҆брѧ́щеши во а҆пⷭ҇льскихъ преда́нїихъ, внима́тельнѡ сїѧ̑проходѧ̀. <red>Н</red>о и҆ пра́вильное посла́нїе ст҃ѣ́йшагѡ а҆рхїепⷭ҇кпа а҆леѯандрі́йскагѡ дїонѵ́сїа ꙗ҆́вѣ сїѐ предпоставлѧ́етъ.




<red>Во ст҃ы́й и҆ вели́кїй пѧто́къ ве́чера.</red>

<red>П</red>ри часѣ̀ і҃-мъ днѐ кле́плетъ въ вели́кое, и҆ собра́вшесѧ въ цр҃ковь, начина́емъ вече́рню.

<red>Г</red>лаго́летъ і҆ере́й: <red>Б</red>л҃гослове́нъ бг҃ъ на́шъ:

<red>Т</red>а́же предста́тель глаго́летъ: <red>А҆</red>ми́нь.

<red>С</red>ла́ва тебѣ̀ бж҃е на́шъ, сла́ва тебѣ̀. <red>Ц</red>р҃ю̀ нбⷭ҇ный: <red>Т</red>рист҃о́е. и҆ по <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, в҃і.

<red>С</red>ла́ва, и҆ ны́нѣ: <red>П</red>рїиди́те, поклони́мсѧ: <red>три́жды</red>.

<red>Т</red>а́же ѱало́мъ: <red>Б</red>л҃гословѝ дꙋшѐ моѧ̑ гдⷭ҇а:

и҆ є҆ктенїа̀ вели́каѧ. <red>Г</red>дⷭ҇и воззва́хъ, пое́мъ во гла́съ а҃. и҆ ста́вимъ стїхѡ́въ ѕ҃. и҆ пое́мъ стїхи̑ры самогла́сны, гла́съ а҃: <red>В</red>сѧ̀ тва́рь и҆змѣнѧ́шесѧ стра́хомъ:

<red>С</red>ла́ва, гла́съ то́йже: <red>Ѽ</red> ка́кѡ беззако́нное со́нмище: <red>И҆</red> ны́нѣ, гла́съ то́йже: <red>С</red>тра́шное и҆ пресла́вное та́инство:

<red>В</red>хо́дъ со є҆ѵⷢ҇лїемъ. <red>С</red>вѣ́те ти́хїй:

<red>П</red>рокі́менъ паремїѝ, гла́съ д҃: <red>Р</red>аздѣли́ша ри̑зы моѧ̑ себѣ̀:

<red>С</red>ті́хъ: <red>Б</red>ж҃е, бж҃е мо́й, вонми́ ми:

<red>Т</red>а́же чте́нїе и҆схо́да: <red>Г</red>лаго́ла гдⷭ҇ь къ мѡѷсе́ю лице́мъ къ лицꙋ̀:

<red>П</red>осе́мъ прокі́менъ, гла́съ д҃: <red>С</red>ꙋдѝ гдⷭ҇и ѡ҆би́дѧщыѧ мѧ̀, поборѝ борю́щыѧ мѧ̀.

<red>С</red>ті́хъ: <red>П</red>рїимѝ ѻ҆рꙋ́жїе и҆ щи́тъ, и҆ воста́ни въ по́мощь мою̀.

<red>Т</red>а́же і҆́ѡва: <red>Б</red>л҃гословѝ гдⷭ҇ь послѣ̑днѧѧ і҆́ѡвлѧ:

<red>П</red>осе́мъ паремїа̀: <red>П</red>ррⷪ҇о́чества и҆са́їина: <red>Т</red>а́кѡ глаго́летъ гдⷭ҇ь сѐ разꙋмѣ́етъ ѻ҆́трокъ мо́й:

<red>Т</red>а́же прокі́менъ, гла́съ ѕ҃: <red>П</red>оложи́ша мѧ̀ въ ро́вѣ преиспо́днемъ, въ те́мныхъ и҆ сѣ́ни сме́ртнѣй.

<red>С</red>ті́хъ: <red>Г</red>дⷭ҇и бж҃е сп҃се́нїѧ моегѡ̀, во днѝ воззва́хъ и҆ въ нощѝ пред̾ тобо́ю.

<red>А҆</red>по́столъ къ корі́нѳѧнѡмъ, зача́ло рк҃є: <red>С</red>ло́во крⷭ҇тное: <red>К</red>оне́цъ: <red>И҆</red> сего̀ ра́спѧта. <red>А҆</red>ллилꙋ́їа, гла́съ є҃: <red>С</red>п҃си́ мѧ бж҃е, ꙗ҆́кѡ внидо́ша во́ды:

<red>С</red>ті́хъ: <red>П</red>оноше́нїе ча́ѧше дꙋша̀ моѧ̑ и҆ стра́сть:

<red>С</red>ті́хъ в҃: <red>Д</red>а помрача́тсѧ ѻ҆́чи и҆́хъ є҆́же не ви́дѣти:

<red>Є҆</red>ѵⷢ҇лїе матѳе́а, зача́ло р҃і: <red>С</red>овѣ́тъ сотвори́ша всѝ а҆рхїере́є и҆ ста́рцы: <red>К</red>оне́цъ: <red>С</red>ѣдѧ́щѣ прѧ́мѡ гро́ба.

<red>П</red>осе́мъ є҆ктенїа̀: <red>Р</red>це́мъ всѝ:

<red>Т</red>а́же: <red>С</red>подо́би гдⷭ҇и:

<red>И҆</red> пото́мъ є҆ктенїа̀: <red>И҆</red>спо́лнимъ вече́рнюю мл҃твꙋ:

<red>И҆</red> возгла́съ.

<red>Т</red>а́же на стїхо́внѣ, пое́мъ стїхи̑ры гла́съ в҃. <red>С</red>амоподо́бны: <red>Є҆</red>гда̀ ѿ дре́ва: припѣ́въ же глаго́лемъ: а҃, <red>Г</red>дⷭ҇ь воцр҃и́сѧ: в҃, <red>И҆́</red>бо ѹ҆твердѝ вселе́ннꙋю: г҃, <red>Д</red>о́мꙋ твоемꙋ̀ подоба́етъ:

<red>С</red>ла́ва, и҆ ны́нѣ, гла́съ є҃: <red>Т</red>ебѐ ѡ҆дѣ́ющагосѧ свѣ́томъ:

<red>Т</red>а́же: <red>Н</red>ы́нѣ ѿпꙋща́еши:

<red>Т</red>рист҃о́е. по <red>Ѻ҆́</red>ч҃е на́шъ. тропа́рь, гла́съ в҃: <red>Б</red>л҃гоѡбра́зный і҆ѡ́сифъ:

<red>С</red>ла́ва, и҆ ны́нѣ: <red>М</red>ѷроно́сицамъ жена́мъ:

<red>І҆</red>ере́й: <red>П</red>ремꙋ́дрость.

<red>Л</red>и́къ: <red>Б</red>л҃гословѝ:

и҆ ѿпꙋ́стъ по ѻ҆бы́чаю.

<red>[зрѝ] П</red>овече́рїе пое́мъ ма́лое, на не́мже канѡ́нъ ѡ҆ распѧ́тїи гдⷭ҇ни, и҆ на пла́чь прест҃ы́ѧ бцⷣы. <red>Т</red>воре́нїе сѷмеѡ́на логоѳе́та, гла́съ ѕ҃. і҆рмосы̀ по <red>два́жды</red>. <red>Ꙗ҆́</red>кѡ по сꙋ́хꙋ: тропарѝ на д҃. <red>П</red>ослѣдѝ і҆рмо́съ ѻ҆́ба ли̑ка вкꙋ́пѣ. <red>П</red>о ѳ҃-й пѣ́сни, і҆рмо́съ ѻ҆́ба ли̑ка вкꙋ́пѣ: <red>Б</red>г҃а человѣ́кѡмъ не возмо́жно ви́дѣти: <red>П</red>о трист҃о́мъ конда́къ: <red>Н</red>а́съ ра́ди распѧ́таго:

<red>[зрѝ] Полꙋ́нощницꙋ</red> пое́мъ въ ке́ллїахъ, и҆ глаго́лемъ каѳі́смꙋ ѳ҃-ю. <red>П</red>о а҃-мъ трист҃о́мъ тропа́рь: <red>Б</red>л҃гоѡбра́зный і҆ѡ́сифъ: <red>П</red>о в҃-мъ конда́къ: <red>Б</red>е́зднꙋ заключи́вый: <red>Г</red>дⷭ҇и поми́лꙋй, в҃і. и҆ ѿпꙋ́стъ.




<red>Во ст҃ꙋ́ю и҆ вели́кꙋю сꙋббѡ́тꙋ.</red>

<red>В</red>ъ з҃-й ча́съ но́щи ѹ҆дарѧ́етъ параекклисїа́рхъ въ тѧ̑жкаѧ и҆ вели̑каѧ: и҆ собра́вшесѧ въ цр҃ковь пое́мъ ѹ҆́треню по ѻ҆бы́чаю.

<red>Г</red>лаго́лемъ: <red>Ц</red>р҃ю̀ нбⷭ҇ный: <red>Т</red>рист҃о́е. по <red>Ѻ҆́</red>ч҃е на́шъ:

<red>І҆</red>ере́й: возгла́съ. <red>Г</red>дⷭ҇и поми́лꙋй, в҃і.

<red>С</red>ла́ва, и҆ ны́нѣ: <red>П</red>рїиди́те, поклони́мсѧ: <red>три́жды</red>.

<red>И҆</red> ѻ҆бы̑чныѧ два̀ ѱалма̀.

<red>Т</red>а́же і҆ере́й возгла́съ: <red>С</red>ла́ва ст҃ѣ́й:

и҆ а҆́бїе шестоѱа́лмїе, и҆ по си́хъ є҆ктенїа̀ вели́каѧ. <red>На Бг҃ъ гдⷭ҇ь</red>, глаго́лемъ: <red>Тропа́рь, гла́съ в҃: Б</red>л҃гоѡбра́зный і҆ѡ́сифъ, съ дре́ва сне́мъ пречⷭ҇тое тѣ́ло твоѐ, плащани́цею чи́стою ѡ҆бви́въ, и҆ вонѧ́ми во гро́бѣ но́вѣ покры́въ положѝ.

<red>Сла́ва: Є҆</red>гда̀ снизше́лъ є҆сѝ къ сме́рти животѐ безсме́ртный, тогда̀ а҆́дъ ѹ҆мертви́лъ є҆сѝ блиста́нїемъ бж҃ества̀. є҆гда́ же и҆ ѹ҆ме́ршыѧ ѿ преиспо́днихъ воскр҃си́лъ є҆сѝ, всѧ̑ си̑лы нбⷭ҇ныѧ взыва́хꙋ: жизнода́вче хрⷭ҇тѐ бж҃е на́шъ, сла́ва тебѣ̀.

<red>И҆ ны́нѣ: М</red>ѷроно́сицамъ жена́мъ, при гро́бѣ предста́въ а҆́гг҃лъ вопїѧ́ше: мѵ́ра мє́ртвымъ сꙋ́ть прили̑чна, хрⷭ҇то́съ же и҆стлѣ́нїѧ ꙗ҆ви́сѧ чꙋ́ждь.

<red>П</red>осе́мъ настоѧ́тель свѣщы̀ раздае́тъ бра́тїи: и҆ начина́емъ пѣ́ти непоро́чны со сладкопѣ́нїемъ. <red>Т</red>а́кожде по стїхꙋ̀. <red>И҆</red> похвалы̑ возглаша́етъ пѣве́цъ, во гла́съ є҃. <red>Б</red>л҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ. <red>Б</red>л҃же́ни непоро́чнїи въ пꙋ́ть, ходѧ́щїи въ зако́нѣ гдⷭ҇ни. <red>И҆</red> похвалы̑, во гла́съ є҃: <red>Ж</red>и́знь во гро́бѣ положи́лсѧ є҆сѝ хрⷭ҇тѐ, и҆ а҆́гг҃льскаѧ вѡ́инства ѹ҆жаса́хꙋсѧ, снизхожде́нїе сла́вѧще твоѐ. <red>И҆</red> прѡ́чаѧ съ припѣ́вы.

<red>Т</red>огда̀ настоѧ́тель кади́тъ цр҃ковь всю̀, и҆ бра́тїю по чи́нꙋ. <red>П</red>о концѣ́ же пое́мъ:

<red>С</red>ла́ва, припѣ́въ. <red>И҆</red> ны́нѣ, припѣ́въ.

<red>Т</red>а́же ѻ҆́ба ли̑ка вкꙋ́пѣ, а҃-й припѣ́въ.

є҆ктенїа̀ ма́лаѧ: <red>И҆</red> покади́въ начина́етъ ь статїю̀.

<red>Д</red>рꙋгі́й ли́къ пое́тъ припѣ́въ: <red>Д</red>осто́йно є҆́сть велича́ти тѧ̀ жизнода́вца, на крⷭ҇тѣ̀ рꙋ́цѣ просте́ршаго, и҆ сокрꙋ́шшаго держа́вꙋ вра́жїю.

<red>Т</red>а́же і҆ере́й кади́тъ то́кмѡ і҆кѡ́ны пє́рвыѧ, и҆ ли́ки.

<red>П</red>о концѣ́ же пое́мъ: <red>С</red>ла́ва, припѣ́въ. <red>И҆</red> ны́нѣ, припѣ́въ.

и҆ па́ки а҃-й припѣ́въ, ѻ҆́ба ли̑ка.

и҆ є҆ктенїа̀.

<red>И҆</red> начина́емъ г҃ статїю̀, кадѧ́щꙋ настоѧ́телю. <red>Л</red>и́къ пое́тъ припѣ́въ во гла́съ г҃: <red>Р</red>о́ди всѝ пѣ́снь погребе́нїю твоемꙋ̀ прино́сѧтъ хрⷭ҇тѐ мо́й.

<red>С</red>ла́ва, и҆ ны́нѣ: ꙗ҆́кѡ предписа́сѧ.

и҆ а҆́бїе пое́мъ тропарѝ воскрⷭ҇ны, гла́съ є҃, <red>Б</red>л҃гослове́нъ є҆сѝ гдⷭ҇и:

<red>Т</red>а́же тропарѝ, <red>А҆́</red>гг҃льскїй собо́ръ ѹ҆диви́сѧ: и҆ про́чее по чи́нꙋ и҆́хъ.

<red>П</red>осе́мъ є҆ктенїа̀ ма́лаѧ.

<red>Т</red>а́же, сѣда́ленъ днѐ, гла́съ а҃.

<red>П</red>одо́бенъ: <red>Г</red>ро́бъ тво́й сп҃се: <red>П</red>лащани́цею чⷭ҇тою:

<red>С</red>ла́ва, то́йже. <red>И҆</red> ны́нѣ, дрꙋгі́й, <red>Ѹ҆</red>жасо́шасѧ ли́цы а҆́гг҃льстїи:

<red>И҆</red> чте́нїе въ толкова́нїи златоꙋ́стагѡ на є҆ѵⷢ҇лїе матѳе́а, зача́ло рд҃і: <red>В</red>о ѹ҆́трїй же де́нь, и҆́же є҆́сть по пѧтцѣ̀. <red>В</red>оскрⷭ҇нїе хрⷭ҇то́во, не глаго́лемъ: но а҆́бїе ѱало́мъ н҃.

<red>Т</red>а́же канѡ́нъ, гла́съ ѕ҃. <red>П</red>ѣ́снь а҃. і҆рмо́съ: <red>В</red>олно́ю морско́ю, по <red>два́жды</red>: <red>Т</red>ропарѝ на в҃і. <red>И҆</red> па́ки послѣдѝ і҆рмо́съ ѻ҆́ба ли̑ка вкꙋ́пѣ.

<red>Є҆́</red>сть же канѡ́нъ ѿ пе́рвыѧ пѣ́сни до шесты́ѧ, творе́нїе ма́рка мона́ха, є҆пⷭ҇кпа і҆дрꙋ́нтскагѡ: <red> [І҆рмосы́ же творе́нїе жены̀ нѣ́кїѧ кассі́и и҆менꙋ́емыѧ ѿ ѕ҃-ѧ же пѣ́сни до конца̀, творе́нїе господи́на космы̀.]</red><red>П</red>о г҃-й пѣ́сни, сѣда́ленъ, гла́съ а҃, самоподо́бенъ: <red>Г</red>ро́бъ то́й сп҃се:

<red>С</red>ла́ва, и҆ ны́нѣ: то́йже.

<red>П</red>о ѕ҃-й пѣ́сни,

<red>Конда́къ, гла́съ ѕ҃: Б</red>е́зднꙋ заключи́вый ме́ртвъ зри́тсѧ, и҆ смѵ́рною и҆ плащани́цею ѡ҆бви́всѧ, во гро́бѣ полага́етсѧ, ꙗ҆́кѡ сме́ртный безсме́ртный. жєны́ же прїидо́ша пома́зати є҆го̀ мѵ́ромъ, пла́чꙋщыѧ го́рькѡ и҆ вопїю́щыѧ: сїѧ̀ сꙋббѡ́та є҆́сть пребл҃гослове́ннаѧ, въ не́йже хрⷭ҇то́съ ѹ҆снꙋ́въ воскрⷭ҇нетъ тридне́венъ.

<red>И҆</red> і҆́косъ, и҆ чте́мъ сѷнаѯа́рїй. <red>П</red>а́ки свѣщы̀ вжига́ютъ бра́тїѧ. <red>В</red>мѣ́стѡ свѣти́льна, <red>С</red>т҃ъ гдⷭ҇ь бг҃ъ на́шъ, пое́мъ <red>три́жды</red>, во гла́съ в҃. <red>Н</red>а хвали́техъ, ста́вимъ стїхѝ д҃, и҆ пое́мъ стїхи̑ры самогла́сны, гла́съ в҃: <red>Д</red>не́сь соде́ржитъ гро́бъ:

<red>С</red>ла́ва, гла́съ ѕ҃: <red>Д</red>не́шнїй де́нь та́йнѡ. <red>И҆</red> ны́нѣ, <red>П</red>ребл҃гослове́нна є҆сѝ:

<red>С</red>лавосло́вїе вели́кое.

<red>Т</red>а́же вхо́дитъ настоѧ́тель во ст҃ы́й ѻ҆лта́рь со і҆ере́и и҆ дїа́коны. и҆ ѡ҆блачи́тсѧ во всѧ̑ сщ҃є́нныѧ ѻ҆дє́жды, і҆ере́и же то́кмѡ въ ри̑зы: и҆схо́дитъ со є҆ѵⷢ҇лїемъ под̾ плащани́цею, наддержа́щымъ сщ҃е́нникѡмъ, дїа́конѡмъ же кадѧ́щымъ. <red>В</red>ъ то̀ вре́мѧ зво́нъ во всѧ̑, предходѧ́щымъ є҆мꙋ̀ со свѣща́ми, и҆ со двѣма̀ лампа́дома: и҆ ѻ҆́ба ли̑ка пою́ще трист҃о́е надгро́бное. <red>П</red>рихо́дитъ же и҆гꙋ́менъ пред̾ ст҃ы̑ѧ ца̑рскїѧ двє́ри, и҆ тꙋ̀ стои́тъ ѡ҆жида́ѧ конца̀ трист҃а́гѡ послѣ́днѧгѡ. <red>С</red>емꙋ́ же конча́нꙋ бы́вшꙋ, вхо́дитъ настоѧ́тель со є҆ѵⷢ҇лїемъ въ ца̑рскїѧ двє́ри, и҆ полага́етъ є҆ѵⷢ҇лїе на прⷭ҇то́лѣ. плащани́цꙋ же на ѹ҆гото́ванѣ столѣ̀, во ѡ҆́бразъ гро́ба.

<red>И҆</red> глаго́летъ настоѧ́тель: <red>П</red>ремꙋ́дрость, про́сти.

и҆ чте́цъ а҆́бїе тропа́рь: <red>Б</red>л҃гоѡбра́зный і҆ѡ́сифъ: <red>є҆ди́ножды</red>.

Та́же тропа́рь паремїѝ, гла́съ в҃, <red>С</red>одержа́й концы̀:

<red>С</red>ла́ва, и҆ ны́нѣ, то́йже.

<red>И҆</red> а҆́бїе прокі́менъ, гла́съ д҃: <red>В</red>оскрⷭ҇нѝ гдⷭ҇и, помозѝ на́мъ, и҆ и҆зба́ви на́съ и҆́мене твоегѡ̀ ра́ди.

<red>С</red>ті́хъ: <red>Б</red>ж҃е ѹ҆ши́ма на́шима ѹ҆слы́шахомъ:

<red>Т</red>а́же паремїа̀, <red>П</red>ррⷪ҇о́чества і҆езекі́илева, <red>Б</red>ы́сть на мнѣ̀ рꙋка̀ гдⷭ҇нѧ:

<red>П</red>осе́мъ прокі́менъ а҆пⷭ҇ла, гла́съ з҃: <red>В</red>оскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀: <red>С</red>ті́хъ: <red>И҆</red>сповѣ́мсѧ тебѣ̀ гдⷭ҇и всѣ́мъ се́рдцемъ мои́мъ:

<red>А҆</red>по́столъ къ корі́нѳѧнѡмъ, зача́ло рл҃г, <red>М</red>а́лъ ква́съ всѐ смѣше́нїе ква́ситъ: <red>А҆</red>ллилꙋ́їа, гла́съ є҃, <red>Д</red>а воскрⷭ҇нетъ бг҃ъ, и҆ расточа́тсѧ вразѝ є҆гѡ̀:

<red>С</red>ті́хъ: <red>Ꙗ҆́</red>кѡ и҆счеза́етъ ды́мъ, да и҆сче́знꙋтъ:

<red>С</red>ті́хъ: <red>Т</red>а́кѡ да поги́бнꙋтъ грѣ̑шницы ѿ лица̀ бж҃їѧ:

<red>Є҆</red>ѵⷢ҇лїе матѳе́а, зача́ло рд҃і, <red>В</red>о ѹ҆́трїй де́нь, и҆́же є҆́сть по пѧтцѣ̀: <red>К</red>оне́цъ, <red>С</red>ъ кꙋстѡді́ею.

<red>Т</red>а́же є҆ктенїа̀, <red>Р</red>це́мъ всѝ:

<red>И҆</red> посе́мъ, <red>И҆</red>спо́лнимъ ѹ҆́треннюю мл҃твꙋ: и҆ ѿпꙋ́стъ.

<red>И҆</red> быва́етъ цѣлова́нїе во ѻ҆би́телехъ на плащани́цѣ положе́нїѧ во гро́бѣ. <red>А҆</red> и҆дѣ́же нѣ́сть плащани́цы. цѣлꙋ́ютъ ѡ҆́бразъ. пѣвцы́ же пою́тъ стїхи́рꙋ, гла́съ є҃: <red>П</red>рїиди́те ѹ҆бл҃жи́мъ: и҆ ча́съ а҃-й. <red>Н</red>а а҃-мъ часѣ̀, тропа́рь днѐ трїѡ́ди. <red>П</red>о трист҃о́мъ конда́къ трїѡ́ди. и҆ соверше́нный ѿпꙋ́стъ.

<red>П</red>ри часѣ́ же д҃-мъ днѐ, <red>Ѹ҆</red>дарѧ́етъ параекклисїа́рхъ въ ма́лое би́ло. и҆ собра́вшесѧ пое́мъ ча́съ г҃, ѕ҃, и҆ ѳ҃, вкꙋ́пѣ, про́стѡ, въ притво́рѣ: <red>Н</red>а ни́хже глаго́лемъ тропа́рь и҆ конда́къ днѐ трїѡ́ди. <red>И҆</red> бл҃жє́нна, <red>В</red>о црⷭ҇твїи твое́мъ: ско́рѡ без̾ пѣ́нїѧ. и҆ <red>П</red>омѧнѝ на́съ гдⷭ҇и: <red>Л</red>и́къ нбⷭ҇ный: и҆ про́чее.

<red>С</red>ла́ва: <red>Л</red>и́къ ст҃ы́хъ а҆́гг҃лъ: <red>И҆</red> ны́нѣ: во є҆ди́наго бг҃а: <red>Ѡ҆</red>сла́би, ѡ҆ста́ви:

<red>Ѻ҆́</red>ч҃е на́шъ: <red>Т</red>а́же конда́къ днѐ трїѡ́ди, <red>Б</red>е́зднꙋ заключи́вый: <red>Г</red>дⷭ҇и поми́лꙋй, в҃і: и҆ мл҃тва, <red>В</red>сест҃а́ѧ трⷪ҇це: <red>Д</red>осто́йно є҆́сть, и҆ ѿпꙋ́стъ.

<red> Во ст҃ꙋ́ю и҆ вели́кꙋю сꙋббѡ́тꙋ ве́чера:</red>

<red>Ѡ҆</red> часѣ̀ і҃-мъ днѐ кле́плетъ въ вели́кое: <red>И҆</red> собра́вшесѧ въ цр҃ковь, <red>Ѡ҆</red>блачи́тсѧ і҆ере́й и҆ дїа́конъ. <red>И҆</red> бл҃гослови́вшꙋ і҆ере́ю, начина́емъ вече́рню, глаго́лемъ: <red>Ц</red>р҃ю̀ нбⷭ҇ный: <red>Т</red>рист҃о́е, по <red>Ѻ҆́</red>ч҃е на́шъ: <red>Г</red>дⷭ҇и поми́лꙋй в҃і.

<red>С</red>ла́ва, и҆ ны́нѣ: <red>П</red>рїиди́те поклони́мсѧ: <red>три́жды</red>.

ѱало́мъ, <red>Б</red>л҃гословѝ дꙋшѐ моѧ̀ гдⷭ҇а: <red>П</red>осе́мъ є҆ктенїа̀ вели́каѧ. <red>И҆</red> возгла́съ. <red>Гдⷭ҇и воззва́хъ</red>, пое́мъ во гла́съ а҃.

<red>І҆</red>ере́й же и҆ дїа́конъ ѿше́дше творѧ́тъ проскомі́дїю.

<red>И҆</red> ста́вимъ стїхѡ́въ и҃, и҆ пое́мъ стїхи̑ры воскрⷭ҇ны д҃, гла́съ а҃: <red>В</red>ечє́рнїѧ на́шѧ мл҃твы:

<red>В</red>ъ то́же вре́мѧ кади́тъ дїа́конъ.

<red>И҆</red> трїѡ́ди самогла́сны і҃, гла́съ и҃, на д҃: <red>Д</red>не́сь а҆́дъ стенѧ̀ вопїе́тъ: <red>два́жды</red>.

<red>С</red>ла́ва, гла́съ ѕ҃: <red>Д</red>не́шнїй де́нь та́йнѡ: <red>И҆</red> ны́нѣ: бг҃оро́диченъ а҃: <red>В</red>семі́рнꙋю сла́вꙋ:

<red>В</red>хо́дъ со є҆ѵⷢ҇лїемъ. <red>С</red>вѣ́те ти́хїй: <red>П</red>рокі́менъ не глаго́летсѧ:

<red>П</red>о а҆́бїе і҆ере́й, и҆лѝ дїа́конъ, <red>П</red>ремꙋ́дрость.

<red>И҆</red> начина́етъ чте́цъ чтє́нїѧ днѐ трїѡ́ди по чи́нꙋ и҆́хъ. <red>В</red>сѣ́хъ же чте́нїй, є҃і. <red>П</red>о сконча́нїи же чте́нїй, є҆ктенїа̀ ма́лаѧ.

<red>І҆</red>ере́й возгла́съ, <red>Ꙗ҆́</red>кѡ ст҃ъ є҆сѝ бж҃е на́шъ:

<red>В</red>мѣ́стѡ же трист҃а́гѡ, пое́мъ: <red>Є҆</red>ли́цы во хрⷭ҇та̀ крⷭ҇ти́стесѧ:

<red>П</red>рокі́менъ, гла́съ є҃, <red>В</red>сѧ̀ землѧ̀ да покло́нитсѧ тебѣ̀, и҆ пое́тъ тебѣ̀:

<red>С</red>ті́хъ: <red>В</red>оскли́кните гдⷭ҇еви всѧ̀ землѧ̀, по́йте же и҆́мени є҆гѡ̀:

<red>А҆</red>по́столъ къ ри́млѧнѡмъ, зача́ло ч҃а: <red>Є҆</red>ли́цы во хрⷭ҇та̀ і҆и҃са крⷭ҇ти́хомсѧ: <red>А҆</red>ллилꙋ́їа.

и҆ ѱало́мъ дв҃довъ не глаго́летсѧ, но по є҆́же рещѝ і҆ере́ю, <red>М</red>и́ръ тѝ: <red>И҆</red> а҆́бїе чте́цъ глаго́летъ вмѣ́стѡ а҆ллилꙋ́їа, <red>В</red>оскрⷭ҇нѝ бж҃е, сꙋдѝ землѝ, ꙗ҆́кѡ ты̀ наслѣ́диши во всѣ́хъ ꙗ҆зы́цѣхъ. гла́съ з҃: <red>И҆</red> лю́дїе то́йже. <red>И҆</red> про́чее со стїхѝ. <red>И҆</red> па́ки послѣдѝ, <red>В</red>оскрⷭ҇нѝ бж҃е, сꙋдѝ землѝ: <red>П</red>ое́мꙋ же семꙋ̀, и҆звлача́ютсѧ і҆ере́є и҆ дїа́кони ѿ ѻ҆де́ждъ, и҆ ѡ҆блача́ютсѧ въ бѣ̑лыѧ.

<red>Є҆</red>ѵⷢ҇лїе матѳе́а, зача́ло рє҃і, <red>В</red>ъ ве́черъ сꙋббѡ́тный: <red>К</red>оне́цъ, до сконча́нїѧ вѣ́ка, а҆ми́нь. <red>И҆</red> по чи́нꙋ бж҃е́ственнаѧ лїтꙋргі́а вели́кагѡ васі́лїа.

<red> Вмѣ́стѡ же херꙋві́мскїѧ пѣ́сни пое́тсѧ настоѧ́щїй тропа́рь, на гла́съ и҃: Д</red>а молчи́тъ всѧ́каѧ пло́ть человѣ́ча, и҆ да стои́тъ со стра́хомъ и҆ тре́петомъ, и҆ ничто́же земно́е въ себѣ̀ да помышлѧ́етъ: цр҃ь бо ца́рствꙋющихъ, и҆ гдⷭ҇ь гдⷭ҇ьствꙋющихъ, прихо́дитъ закла́тисѧ, и҆ да́тисѧ въ снѣ́дь вѣ̑рнымъ. предхо́дѧтъ же семꙋ̀ ли́цы а҆́гг҃льстїи со всѧ́кимъ нача́ломъ и҆ вла́стїю, многоѻчи́тїи херꙋві́ми, и҆ шестокрила́тїи серафі́ми, ли́ца закрыва́юще, и҆ вопїю́ще пѣ́снь: а҆ллилꙋ́їа, <red>Три́жды</red>.

<red>З</red>а Досто́йно, <red>Н</red>е рыда́й менѐ мт҃и:

<red>П</red>рича́стенъ: <red>В</red>оста̀ ꙗ҆́кѡ спѧ̀ гдⷭ҇ь, и҆ воскр҃се сп҃са́ѧй на́съ. а҆ллилꙋ́їа, <red>три́жды</red>.

<red>И҆</red> дае́тсѧ а҆нті́дѡръ ѿ і҆ере́а: <red>И҆</red> ѿпꙋ́стъ.

<red>П</red>ото́мъ быва́етъ ѻ҆бы́чное бл҃гослове́нїе хлѣ́бѡвъ, и҆ вїна̀. <red>П</red>рихо́дитъ і҆ере́й, покади́въ и҆̀хъ, глаго́летъ ѻ҆бы́чнꙋю мл҃твꙋ бл҃гослове́нїѧ: <red>Г</red>дⷭ҇и і҆и҃се хрⷭ҇тѐ бж҃е на́шъ, бл҃гослови́вый пѧ́ть хлѣ́бѡвъ: <red>И҆</red> ре́кше: А҆ми́нь.

<red>[зрѝ] Подоба́етъ вѣ́дати, А҆́ще ли нѣ́кїѧ нꙋ́жды ра́ди вели́кїѧ нѣ́сть лїтꙋргі́и, П</red>ое́мъ <red>на</red> <red>Гдⷭ҇и воззва́хъ</red>, стїхи̑ры на и҃: <red>В</red>оскрⷭ҇ны г҃, и҆ а҆нато́лїевъ є҆ди́нъ, и҆ трїѡ́ди г҃, на д҃.

<red>С</red>ла́ва, гла́съ ѕ҃, <red>Д</red>не́шнїй де́нь та́йнѡ: <red>И҆</red> ны́нѣ, бг҃оро́диченъ а҃. <red>В</red>семі́рнꙋю сла́вꙋ:

<red>В</red>хо́дъ съ кади́ломъ. <red>С</red>вѣ́те ти́хїй:

<red>П</red>рокі́менъ, <red>Г</red>дⷭ҇ь воцр҃и́сѧ:

<red>И҆</red> чтє́нїѧ днѐ трїѡ́ди по чи́нꙋ своемꙋ̀. <red>П</red>о сконча́нїи же чте́нїй, є҆ктенїа̀, <red>Р</red>це́мъ всѝ:

<red>Т</red>а́же, <red>С</red>подо́би гдⷭ҇и въ ве́черъ се́й: <red>П</red>осе́мъ, <red>И҆</red>спо́лнимъ вече́рнюю мл҃твꙋ: <red>Н</red>а стїхо́внѣ стїхи̑ры воскрⷭ҇ны, гла́съ а҃: <red>С</red>трⷭ҇тїю твое́ю хрⷭ҇тѐ: <red>И҆</red> по а҆лфави́тꙋ г҃, съ припѣ́вы и҆́хъ, <red>Г</red>дⷭ҇ь воцр҃и́сѧ:

<red>С</red>ла́ва, и҆ ны́нѣ, бг҃оро́диченъ: <red>С</red>ѐ и҆спо́лнисѧ и҆са́їино прⷪ҇рече́нїе:

<red>Т</red>а́же, <red>Н</red>ы́нѣ ѿпꙋща́еши:

<red>П</red>о трист҃о́мъ тропа́рь, <red>Б</red>л҃гоѡбра́зный і҆ѡ́сифъ:

<red>С</red>ла́ва, <red>Є҆</red>гда̀ снизше́лъ є҆сѝ къ сме́рти: <red>И҆</red> ны́нѣ, <red>М</red>ѷроно́сицамъ жена́мъ: и҆ ѿпꙋ́стъ.

<red>[зрѝ] До́лженствꙋетъ же є҆кклисїа́рхъ и҆мѣ́ти ѻ҆па́сство, да є҆гда̀ скончава́етсѧ лїтꙋргі́а, бꙋ́детъ ча́съ в҃-й но́щи.</red>

<red>П</red>о ѿпꙋ́стѣ же и҆схо́димъ и҆з̾ цр҃кве въ трапе́зꙋ, и҆ сѧ́демъ кі́йждо на мѣ́стѣ свое́мъ, съ безмо́лвїемъ и҆ со бл҃гоговѣ́инствомъ. <red>И҆</red> а҆́бїе вхо́дитъ кела́рь, и҆ дае́тъ бра́тїи по є҆ди́номꙋ ѹ҆крꙋ́хꙋ хлѣ́ба: ꙗ҆́коже бы просфѡры̀ на то̀ ѹ҆гото́влены, въ по́лъ лі́тры хлѣ́бы, ѹ҆мѣ́рены равны̀, и҆ по ѕ҃ смо́квей, и҆лѝ фі́нїкѡвъ, и҆ по є҆ди́ной мѣ́рнѣй ча́ши вїна̀. <red>А҆</red> и҆дѣ́же вїна̀ нѣ́сть, и҆спива́ютъ бра́тїѧ ква́съ ѿ ме́да, и҆лѝ ѿ жи́та. <red>С</red>мѡ́кви же ѡ҆брѣта́ютсѧ на мно́жайшихъ страна́хъ. <red>Н</red>а́мъ же вкꙋша́ющымъ, предложи́тсѧ чте́нїе вели́кое, въ дѣѧ́нїихъ ст҃ы́хъ а҆пⷭ҇лъ ѿ нача́ла: <red>Г</red>лаго́летъ же чте́цъ нача́ло, <red>І҆</red>ере́й же сті́хъ: <red>М</red>л҃твами ст҃ы́хъ а҆пⷭ҇лъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ. и҆ по а҆ми́нѣ начина́етъ чте́цъ честѝ.

<red>[зрѝ] Вѣ́домо же да є҆́сть, Ꙗ҆́</red>кѡ въ завѣща́нїихъ ст҃ы́хъ а҆пⷭ҇лъ, и҆ и҆́ндѣ па́ки ѻ҆тцы̀, да́же до кꙋроглаше́нїѧ, повелѣва́ютъ ѡ҆говѣва́ти вѣ̑рнымъ. <red>С</red>т҃ы́й же ѕ҃-й собо́ръ до полꙋ́нощи повелѣва́етъ: <red>Т</red>ѵ́пїцы же, стꙋді́йскїй, і҆ерꙋсали́мскїй, и҆ ст҃ы́ѧ горы̀, до конца̀ г҃-гѡ часа̀ но́щи глаго́лютъ соверша́ти слꙋ́жбꙋ, и҆ та́кѡ ꙗ҆́сти, ничто́же и҆́но, но хлѣ́бъ, и҆ ѻ҆во́щїе, и҆ ма́лѡ ві́нъ, ꙗ҆́коже мню̀. <red>С</red>їѧ̑ ѹ҆́бѡ всѧ̑ мы̀ сочета́вше, сꙋ́щымъ ѹ҆ на́съ ѡ҆ хрⷭ҇тѣ̀ бра́тїѧмъ предложи́хомъ, ꙗ҆́коже и҆ предрече́сѧ по ѻ҆те́ческомꙋ ѹ҆ста́вꙋ, ꙗ҆́кѡ да кꙋ́пнѡ, внегда̀ за́йдетъ со́лнце, клепа́ти, и҆дѣ́же доспѣ́етъ ѿпꙋ́стъ.

<red>[зрѝ] П</red>о вкꙋше́нїи же всеѧ̀ бра́тїи, быва́етъ чте́нїе въ тѣ́хже дѣѧ́нїихъ ст҃ы́хъ а҆пⷭ҇лъ, ꙗ҆́коже предрече́сѧ. <red>С</red>їѐ ѻ҆па́сство да внима́етъ цр҃квонача́льникъ, <red>Д</red>а всѧ̑ дѣѧ̑нїѧ прочтꙋ́тсѧ до конца̀. <red>Б</red>ра́тїѧмъ же всѣ̑мъ съ прилѣжа́нїемъ послꙋ́шающымъ, и҆ да не бꙋ́детъ лѣ́ть ни є҆ди́номꙋ же на со́нъ преда́ти себѐ, боѧ́щесѧ скве́рны и҆скꙋси́телѧ врага̀: въ таковы́хъ бо временѣ́хъ и҆ мѣ́стѣхъ тщи́тсѧ вра́гъ ѡ҆скверни́ти неради̑выѧ, и҆ многосонли̑выѧ мона́хи. <red>И҆</red>змѣнѧ́ютсѧ же чтецы̀, и҆ чтꙋ́тъ да́же до часа̀ д҃-гѡ но́щи: <red>П</red>осе́мъ же вжига́етъ параекклисїа́рхъ всѧ̑ канди̑ла по мѣ́стѡмъ: <red>И҆</red> взе́мъ ѿ настоѧ́телѧ бл҃гослове́нїе, и҆ та́кѡ и҆зше́дъ ѹ҆дарѧ́етъ въ би́ло. <red>И҆</red> чте́цъ соверша́етъ чте́нїе. <red>И҆</red> а҆́бїе бл҃гослови́вшꙋ і҆ере́ю, глаго́лемъ трист҃о́е, и҆ по <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, в҃і.

<red>С</red>ла́ва, и҆ ны́нѣ: <red>П</red>рїиди́те поклони́мсѧ, <red>три́жды</red>: ѱало́мъ н҃.

<red>Т</red>а́же пое́мъ канѡ́нъ вели́кїѧ сꙋббѡ́ты, гла́съ ѕ҃: <red>В</red>олно́ю морско́ю: <red>І҆</red>рмосы̀ по <red>два́жды</red>: тропарѝ на в҃і, со стїха́ми пѣ́сней. <red>П</red>ослѣдѝ і҆рмо́съ ѻ҆́ба ли̑ка вкꙋ́пѣ. <red>П</red>о г҃-й пѣ́сни, сѣда́ленъ: <red>Г</red>ро́бъ тво́й сп҃се:

<red>С</red>ла́ва, и҆ ны́нѣ, то́йже.

<red>И҆</red> чте́тсѧ сло́во ст҃а́гѡ є҆пїфа́нїа кѵ́прскагѡ, є҆гѡ́же нача́ло: <red>Ч</red>то̀ сїѐ дне́сь безмо́лвїе мно́го, ꙗ҆́кѡ цр҃ь спи́тъ; <red>П</red>о ѕ҃-й пѣ́сни, конда́къ, и҆ і҆́косъ вели́кїѧ сꙋббѡ́ты: <red>Б</red>е́зднꙋ заключи́вый:

<red>И҆</red> чте́нїе ѿ слове́съ златоꙋ́стагѡ, въ коне́цъ толкова́нїѧ є҆ѵⷢ҇лїа є҆́же ѿ матѳе́а: и҆лѝ ѿ і҆ѡа́нна, сло́во воскрⷭ҇но.

<red>П</red>осе́мъ пѣ́снь з҃, и҆ про́чее. <red>П</red>о ѳ҃-й пѣ́сни, послѣдѝ і҆рмо́съ ѻ҆́ба ли̑ка вкꙋ́пѣ.

<red>Т</red>а́же трист҃о́е. и҆ по <red>Ѻ҆́</red>ч҃е на́шъ: <red>Т</red>ропа́рь, гла́съ в҃: Є҆гда̀ снизше́лъ є҆сѝ къ сме́рти:

<red>Т</red>а́же є҆ктенїа̀, <red>П</red>оми́лꙋй на́съ бж҃е: И҆ ѿпꙋ́стъ преждепи́санный.
