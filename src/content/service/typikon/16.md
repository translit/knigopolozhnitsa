---
title: "ѕ҃і. Ѡ҆ свѣти́льнахъ во всю̀ седми́цꙋ"
navigation:
  key: service-typikon-16
  title: "Ѡ҆ свѣти́льнахъ во всю̀ седми́цꙋ"
  parent: service-typikon
  order: 16
type: "service"
---

# ѕ҃і. Ѡ҆ свѣти́льнахъ на ѹ҆́трени. По ѳ҃-й пѣ́сни, по́слѣ досто́йна, ка́кѡ глаго́лютсѧ въ седми́цѣ, кромѣ̀ недѣ́ли.

<red>С</red>вѣти́ленъ ѻ҆ктѡ́иха, <red>С</red>ла́ва, и҆ ны́нѣ, бг҃оро́диченъ є҆гѡ̀.

<red>А҆́</red>ще ли бꙋ́детъ въ мине́и свѣти́ленъ ст҃а́гѡ, рцы̀ є҆го̀ на <red>С</red>ла́вꙋ, по́слѣ дневна́гѡ свѣти́льна: <red>И҆</red> ны́нѣ, бг҃оро́диченъ є҆гѡ̀.

<red>А҆́</red>ще ли бꙋ́детъ въ мине́и два̀ ст҃ы́хъ, и҆ свѣти́льна два̀: <red>И҆</red> глаго́лемъ пе́рвый ѻ҆ктѡ́иха, та́же ст҃а́гѡ:

<red>С</red>ла́ва, дрꙋга́гѡ ст҃а́гѡ.

<red>И҆</red> ны́нѣ, бг҃оро́диченъ є҆гѡ̀.

<red>А҆́</red>ще ли среда̀, и҆ пѧто́къ. <red>И҆</red> ны́нѣ, крⷭ҇тобг҃оро́диченъ ѻ҆ктѡ́иха.

<red>Въ сꙋббѡ́тꙋ</red> же а҆́ще и҆́мать рѧдовы́й ст҃ы́й, по ѳ҃-й пѣ́сни свѣти́ленъ глаго́лемъ ст҃а́гѡ пре́жде мине́и:

<red>Т</red>а́же, <red>С</red>ла́ва, ѻ҆ктѡ́иха:

<red>И҆</red> ны́нѣ, бг҃оро́диченъ є҆гѡ̀.

<red>С</red>и́це глаго́лютсѧ свѣти́льны, є҆гда̀ ѻ҆ктѡ́ихъ съ мине́ею пое́тсѧ.
