---
title: "Недѣ́лѧ а҆нтїпа́схи"
navigation:
  key: service-typikon-75
  title: "Недѣ́лѧ а҆нтїпа́схи"
  parent: service-typikon
  order: 75
type: "service"
---

# Недѣ́лѧ а҆нтїпа́схи, є҆́же є҆́сть ѡ҆сѧза́нїе ст҃а́гѡ сла́внагѡ а҆пⷭ҇ла ѳѡмы̀.

<red>Вѣ́дати подоба́етъ: Ꙗ҆́</red>кѡ въ се́й ст҃о́й второ́й недѣ́ли а҆нтїпа́схи: не пою́тсѧ воскрⷭ҇наѧ, но всѧ̑ пра́здника. <red>Въ сꙋббѡ́тꙋ ве́чера</red> кле́плетъ параекклисїа́рхъ, и҆ собра́вшесѧ въ притво́ръ, бл҃гослови́вшꙋ і҆ере́ю, глаго́лемъ, хрⷭ҇то́съ воскр҃се, <red>три́жды</red>: и҆ ѻ҆бы́чный ѳ҃ ча́съ, триѱа́лмный, ꙗ҆́коже на всѧ́къ де́нь, и҆ глаго́лемъ тропа́рь: <red>С</red>ъ высоты̀ снизше́лъ є҆сѝ бл҃гоꙋтро́бне: и҆ конда́къ: <red>А҆́</red>ще и҆ во гро́бъ снизше́лъ є҆сѝ безсме́ртне: <red>На ма́лѣй вече́рни</red>, бл҃гослови́вшꙋ і҆ере́ю, глаго́лемъ: <red>Х</red>рⷭ҇то́съ воскр҃се, <red>три́жды</red>: та́же ѱало́мъ: <red>Б</red>л҃гословѝ дꙋшѐ моѧ̀ гдⷭ҇а: <red>На Гдⷭ҇и воззва́хъ </red>стїхи̑ры на д҃, гла́съ а҃. <red>П</red>одо́бенъ: <red>Н</red>бⷭ҇ныхъ чинѡ́въ: <red>Т</red>ерпи́тъ хрⷭ҇то́съ чл҃вѣколю́бнѡ и҆ ѡ҆сѧза̑нїѧ:

<red>С</red>ла́ва, и҆ ны́нѣ, гла́съ в҃: <red>П</red>о воста́нїи твое́мъ гдⷭ҇и: <red>С</red>вѣ́те ти́хїй:

<red>П</red>рокі́менъ: <red>Г</red>дⷭ҇ь воцр҃и́сѧ:

<red>Н</red>а стїхо́внѣ стїхи̑ры, гла́съ в҃.

<red>П</red>одо́бенъ: <red>Д</red>о́ме є҆ѵфра́ѳовъ: <red>Ѹ҆</red>стна́ми чⷭ҇тыми:

<red>П</red>рипѣ́въ: <red>П</red>охвалѝ і҆ерⷭ҇ли́ме гдⷭ҇а: в҃, <red>Ꙗ҆́</red>кѡ ѹ҆крѣпѝ верєѝ вра́тъ твои́хъ.

<red>С</red>ла́ва, и҆ ны́нѣ, гла́съ и҃ подо́бенъ то́йже: <red>Д</red>ае́ши <red>ѽ</red> и҆зба́вителю:

<red>Т</red>а́же, <red>Н</red>ы́нѣ ѿпꙋща́еши: <red>Т</red>рист҃о́е. по <red>Ѻ҆́</red>ч҃е на́шъ: <red>Тропа́рь, гла́съ з҃: З</red>апеча́танꙋ гро́бꙋ, живо́тъ ѿ гро́ба возсїѧ́лъ є҆сѝ хрⷭ҇тѐ бж҃е: и҆ две́ремъ заключє́ннымъ, ѹ҆ч҃нкѡ́мъ предста́лъ є҆сѝ, всѣ́хъ воскрⷭ҇нїе, дꙋ́хъ пра́вый тѣ́ми ѡ҆бновлѧ́ѧ на́мъ, по вели́цѣй твое́й млⷭ҇ти. <red>И҆</red> ѿпꙋ́стъ.

<red>[зрѝ] Подоба́етъ вѣ́дати: А҆́</red>ще ли гдѣ̀ нѣ́сть бдѣ́нїѧ въ недѣ́лю: <red>Въ сꙋббѡ́тꙋ </red>на повече́рїи по трист҃о́мъ конда́къ въ трїѡ́ди пра́здника: <red>С</red>ла́ва, и҆ ны́нѣ, па́схи: <red>А҆́</red>ще и҆ во гро́бъ: <red>С</red>и́це же глаго́лемъ и҆ до ѿда́нїѧ па́схи. <red>На вели́цѣй вече́рни</red>, по внегда̀ бл҃гослови́ти і҆ере́ю: <red>Х</red>рⷭ҇то́съ воскр҃се: <red>три́жды</red>. и҆ а҆́бїе пое́мъ предначина́тельный ѱало́мъ: <red>Б</red>л҃гословѝ дꙋшѐ моѧ̀ гдⷭ҇а: съ пѣ́нїемъ ꙗ҆́коже є҆́сть ѻ҆бы́чай. <red>И҆</red> по и҆сполне́нїи сегѡ̀ стїхосло́вимъ: <red>Б</red>л҃же́нъ мꙋ́жъ, каѳі́смꙋ а҃-ю всю̀. <red>Гдⷭ҇и</red> <red>воззва́хъ</red>, пое́мъ во гла́съ а҃, ста́вимъ стїхѡ́въ і҃, и҆ пое́мъ стїхи̑ры самогла́сны но́выѧ недѣ́ли, гла́съ а҃, і҆ѡа́нна мона́ха: <red>Д</red>ве́ремъ заключє́ннымъ: <red>С</red>ла́ва, и҆ ны́нѣ, гла́съ ѕ҃: <red>Д</red>ве́ремъ заключє́ннымъ: <red>В</red>хо́дъ. <red>С</red>вѣ́те ти́хїй:

<red>П</red>рокі́менъ днѐ: <red>Г</red>дⷭ҇ь воцр҃и́сѧ:

<red>На лїті́и</red> стїхи̑ры, гла́съ д҃: <red>Г</red>дⷭ҇и нестерпи́мымъ твоегѡ̀ бж҃ества̀ блиста́нїемъ:

<red>С</red>ла́ва, и҆ ны́нѣ, гла́съ и҃: <red>Д</red>ве́ремъ заключє́ннымъ:

<red>Н</red>а стїхо́внѣ, стїхи̑ры самогла́сны, гла́съ д҃. <red>Ѽ</red> пресла́внагѡ чꙋдесѐ! съ припѣ́вы, пи́саны <red>на ма́лѣй вече́рни</red>.

<red>С</red>ла́ва, и҆ ны́нѣ, гла́съ є҃: <red>Ч</red>л҃вѣколю́бче, ве́лїе и҆ безприкла́дное:

<red>Т</red>а́же, <red>Н</red>ы́нѣ ѿпꙋща́еши:

<red>Т</red>рист҃о́е, и҆ по <red>Ѻ҆́</red>ч҃е на́шъ, тропа́рь, гла́съ з҃: <red>З</red>апеча́танꙋ гро́бꙋ: <red>три́жды</red>, пи́санъ <red>на ма́лѣй вече́рни</red>, и҆ бл҃гослове́нїе хлѣ́бѡвъ, и҆ чте́нїе дѣѧ́нїй ст҃ы́хъ а҆пⷭ҇лъ. <red>Ч</red>тꙋ́тсѧ же дѣѧ̑нїѧ ѿ нача́ла и҆лѝ бесѣ̑ды златоꙋ́стагѡ ѿ нача́ла.

<red>[зрѝ] [А҆́</red>ще же нѣ́сть бдѣ́нїѧ, по <red>Н</red>ы́нѣ ѿпꙋща́еши, по <red>Ѻ҆́</red>ч҃е на́шъ, тропа́рь, <red>З</red>апеча́танꙋ гро́бꙋ: и҆ ѿпꙋ́стъ. <red>В</red>оꙋ́трїи же пое́мъ полꙋ́нощницꙋ воскрⷭ҇нꙋю, на не́йже пое́мъ канѡ́нъ трⷪ҇чный ѻ҆ктѡ́иха а҃-гѡ гла́са, пѣва́емый на полꙋ́нощницѣ. <red>П</red>о канѡ́нѣ же, <red>Д</red>осто́йно є҆́сть: трⷪ҇чное, и҆ про́чее. <red>Т</red>рист҃о́е, по <red>Ѻ҆́</red>ч҃е на́шъ: тропа́рь: <red>З</red>апеча́танꙋ гро́бꙋ: гдⷭ҇и поми́лꙋй, м҃. <red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ: <red>С</red>ті́хъ: <red>Б</red>ж҃е ѹ҆ще́дри ны̀: и҆ мл҃тва: <red>В</red>семогꙋ́щаѧ и҆ животворѧ́щаѧ: и҆ ѿпꙋ́стъ.] <red>П</red>о сконча́нїи же чте́нїѧ глаго́лемъ шестоѱа́лмїе, и҆ по и҆сполне́нїиси́хъ є҆ктенїа̀ вели́каѧ. пото́мъ, <red>Б</red>г҃ъ гдⷭ҇ь, пое́мъ во гла́съ з҃: <red>Т</red>ропа́рь пра́здника: <red>три́жды</red>. <red>Т</red>а́же стїхосло́вимъ каѳі̑смы двѣ̀. и҆ по каѳі́смахъ сѣда́льны пра́здника, и҆ чте́нїе пра́здника. <red>Т</red>а́же полѷеле́й, и҆ сѣда́ленъ пра́здника, и҆ чте́нїе. <red>П</red>осе́мъ степє́нна, а҃-й а҆нтїфѡ́нъ д҃-гѡ гла́са.

<red>П</red>рокі́менъ, гла́съ д҃: <red>П</red>охвалѝ і҆ерⷭ҇ли́ме гдⷭ҇а:

<red>С</red>ті́хъ: <red>Ꙗ҆́</red>кѡ ѹ҆крѣпѝ верєѝ вра́тъ твои́хъ.

<red>В</red>сѧ́кое дыха́нїе: <red>Є҆</red>ѵⷢ҇лїе матѳе́а, зача́ло рѕ҃і, ѹ҆́треннее воскрⷭ҇но а҃: <red>Є҆</red>динїина́десѧть ѹ҆ч҃нцы̀:

<red>Т</red>а́же: <red>В</red>оскрⷭ҇нїе хрⷭ҇то́во: <red>три́жды</red>. ѱало́мъ н҃. и҆ цѣлова́нїе є҆ѵⷢ҇лїа.

<red>Т</red>а́же; <red>С</red>ла́ва, <red>М</red>л҃твами а҆пⷭ҇лѡвъ:

<red>И҆</red> ны́нѣ, <red>М</red>л҃твами бцⷣы:

<red>П</red>осе́мъ стїхи́ра: <red>В</red>оскр҃съ і҆и҃съ ѿ гро́ба:

<red>Т</red>а́же, <red>С</red>п҃сѝ бж҃е лю́ди твоѧ̑:

<red>И҆</red> а҆́бїе канѡ́нъ пра́здника, творе́нїе і҆ѡа́нна мона́ха, гла́съ а҃. <red>І҆</red>рмосы̀ по <red>два́жды</red>: <red>П</red>ои́мъ всѝ лю́дїе: <red>Т</red>ропарѝ на в҃і, <red>К</red>атава́сїа: <red>В</red>оскрⷭ҇нїѧ де́нь: ѻ҆́ба ли̑ка вкꙋ́пѣ. <red>Ѿ</red> дне́сь начина́емъ глаго́лати: <red>П</red>ои́мъ гдⷭ҇еви, во всю̀ н҃-цꙋ. <red>П</red>о г҃-й пѣ́сни, ѵ҆пакоѝ, гла́съ ѕ҃: <red>Ꙗ҆́</red>кѡ посредѣ̀ ѹ҆ч҃нкѡ́въ твои́хъ: и҆ чте́нїе <red>В</red>ъ бг҃осло́вѣ, є҆гѡ́же нача́ло: <red>Ѡ҆</red>бновле́нїемъ чти́тсѧ: <red>П</red>о ѕ҃-й пѣ́сни,

<red>Конда́къ, гла́съ и҃: Л</red>юбопы́тною десни́цею, жизнопода́тєльнаѧ твоѧ̑ ре́бра, ѳѡма̀ и҆спыта̀ хрⷭ҇тѐ бж҃е, созаключє́ннымъ бо две́ремъ ꙗ҆́кѡ вше́лъ є҆сѝ, съ про́чими а҆пⷭ҇лы вопїѧ́ше тебѣ̀: гдⷭ҇а є҆сѝ и҆ бг҃ъ мо́й.

<red>И҆</red> і҆́косъ и҆ сѷнаѯа́рїй. <red>Н</red>а ѳ҃-й пѣ́сни, <red>Чⷭ҇</red>тнѣ́йшꙋю не пое́мъ, но і҆рмо́съ кі́йждо ли́къ: <red>П</red>о ѳ҃-й пѣ́сни, катава́сїа: <red>С</red>вѣти́сѧ, свѣти́сѧ: <red>И҆</red> покло́нъ.

<red>Т</red>а́же: <red>С</red>т҃ъ гдⷭ҇ь бг҃ъ на́шъ, на гла́съ а҃.

<red>С</red>вѣти́ленъ. <red>П</red>одо́бенъ: <red>И҆́</red>бо ѕвѣзда́ми: <red>М</red>ои́хъ ѹ҆дѡ́въ: <red>два́жды</red>.

<red>С</red>ла́ва, и҆ ны́нѣ: <red>Д</red>не́сь весна̀ бл҃гоꙋха́етъ:

<red>Н</red>а хвали́техъ стїхи̑ры на д҃: гла́съ а҃.

<red>П</red>одо́бенъ: <red>В</red>сехва́льнїи мч҃нцы: <red>П</red>о є҆́же и҆з̾ гро́ба:

<red>С</red>ла́ва, гла́съ ѕ҃: <red>П</red>о дне́хъ ѻ҆сми́хъ воста́нїѧ твоегѡ̀:

<red>И҆</red> ны́нѣ: <red>П</red>ребл҃гослове́нна є҆сѝ:

<red>С</red>лавосло́вїе вели́кое, и҆ тропа́рь пра́здника. <red>Є҆</red>ктєнїѝ, и҆ ѿпꙋ́стъ. <red>Н</red>ачина́ютсѧ же ѿдне́сь лїті̑и, си́рѣчь и҆схождє́нїѧ въ притво́ръ, та́кожде и҆ ѡ҆глашє́нїѧ прпⷣбнагѡ ѻ҆тца̀ на́шегѡ ѳео́дѡра стꙋді́та: въ ни́хже пое́мъ: <red>С</red>ла́ва, и҆ ны́нѣ, стїхи́рꙋ є҆ѵⷢ҇льскꙋю, гла́съ а҃: <red>Н</red>а го́рꙋ ѹ҆ч҃нкѡ́мъ и҆дꙋ́щымъ:

<red>[зрѝ] В</red>немлѝ, <red>Ꙗ҆́</red>кѡ лїті̑и въ притво́рѣ пре́жде а҃- гѡ часа̀ быва́ютъ и҆ ѡ҆глашє́нїѧ стꙋді́тѡва. <red>П</red>ото́мъ ча́съ и҆ про́чее ѻ҆бы́чно, и҆ соверше́нный ѿпꙋ́стъ.

<red>[зрѝ] В</red>ѣ́домо бꙋ́ди, ꙗ҆́кѡ вослѣ́дованїе слꙋчи́вшихсѧ ст҃ы́хъ во всѣ́хъ недѣ́лѧхъ ст҃ы́ѧ н҃-цы, пое́мъ въ повече́рїѧхъ.

<red> Лїтꙋргі́а быва́етъ пора́нꙋ, трꙋда̀ ра́ди бдѣ́ннагѡ. Ч</red>асы̀ глаго́лютсѧ триѱа́лмнїи по ѹ҆ста́вꙋ, въ притво́рѣ, на ни́хже глаго́лемъ тропа́рь и҆ конда́къ пра́здника.

<red>[зрѝ] В</red>ѣ́домо бꙋ́ди, ꙗ҆́кѡ ѿ недѣ́ли но́выѧ и҆ до ѿда́нїѧ пра́здника па́схи, нача́ло лїтꙋргі́и си́це быва́етъ: по є҆́же рещѝ дїа́конꙋ: <red>Б</red>л҃гословѝ влады́ко. <red>И҆</red> і҆ере́й: <red>Б</red>л҃гослове́но црⷭ҇тво: и҆ пое́тъ і҆ере́й: <red>Х</red>рⷭ҇то́съ воскр҃се: <red>три́жды</red>, ве́сь тропа́рь, кромѣ̀ стїхѡ́въ: <red>Д</red>а воскр҃снетъ бг҃ъ: <red>Т</red>а́же є҆ктенїа̀, и҆ про́чее лїтꙋргі́и. <red>В</red>мѣ́стѡ же <red>Д</red>осто́йно: пое́мъ: <red>А҆́</red>гг҃лъ вопїѧ́ше бл҃года́тнѣй: <red>Т</red>а́же і҆рмо́съ: <red>С</red>вѣти́сѧ, свѣти́сѧ: <red>Є҆</red>гда́ же рече́тъ і҆ере́й: <red>С</red>о стра́хомъ бж҃їимъ: и҆ мы̀: <red>Б</red>л҃гослове́нъ грѧды́й во и҆́мѧ гдⷭ҇не: <red>І҆</red>ере́й: <red>С</red>п҃сѝ бж҃е лю́ди твоѧ̑: <red>И҆</red> мы̀ вмѣ́стѡ тропарѧ̀: <red>В</red>и́дѣхомъ свѣ́тъ и҆́стинный: пое́мъ: <red>Х</red>рⷭ҇то́съ воскр҃се: <red>є҆ди́ножды</red>. и҆ до ѿда́нїѧ па́схи. <red>Б</red>ыва́етъ же и҆ прѡ́чаѧ лїтꙋргі́и по ѻ҆бы́чаю. <red>П</red>о ѿпꙋ́стѣ же є҆гда̀ рече́тъ: <red>С</red>ла́ва тебѣ̀ хрⷭ҇тѐ бж҃е: и҆ мы̀: <red>Х</red>рⷭ҇то́съ воскр҃се: <red>три́жды</red>. <red>Т</red>а́же ѿпꙋ́стъ лїтꙋргі́и по ѻ҆бы́чаю.

<red>На лїтꙋргі́и</red>, начина́емъ и҆з̾ѡбрази́тєльнаѧ. <red>И҆</red> пое́мъ во бл҃же́ннахъ ѿ канѡ́на пра́здника пѣ́снь г҃-ю, и҆ ѕ҃-ю. <red>П</red>о вхо́дѣ тропа́рь: <red>З</red>апеча́танꙋ гро́бꙋ: <red>С</red>ла́ва, и҆ ны́нѣ, конда́къ: <red>Л</red>юбопы́тною десни́цею:

<red>П</red>рокі́менъ а҆пⷭ҇ла, гла́съ г҃: <red>В</red>е́лїй гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀.

<red>С</red>ті́хъ: <red>Х</red>вали́те гдⷭ҇а. ꙗ҆́кѡ бла́гъ ѱало́мъ: бг҃ови на́шемꙋ да ѹ҆слади́тсѧ хвале́нїе.

<red>А҆</red>по́столъ дѣѧ́нїй, зача́ло д҃і: <red>Р</red>ꙋка́ми а҆пⷭ҇льскими бы́ша зна́мєнїѧ:

<red>А҆</red>ллилꙋ́їа, гла́съ и҃: <red>П</red>рїиди́те возра́дꙋемсѧ гдⷭ҇еви:

<red>С</red>ті́хъ. <red>Ꙗ҆́</red>кѡ бг҃ъ ве́лїй гдⷭ҇ь:

<red>Є҆</red>ѵⷢ҇лїе і҆ѡа́нна, зача́ло ѯ҃є: <red>С</red>ꙋ́щꙋ по́здѣ въ де́нь то́й:

<red>П</red>рича́стенъ: <red>П</red>охвалѝ і҆ерⷭ҇ли́ме гдⷭ҇а, хвалѝ бг҃а твоего̀ сїѡ́не.

<red>А҆</red>ллилꙋ́їа, <red>три́жды</red>.

<red>В</red>ходѧ́ще же въ трапе́зꙋ, глаго́лемъ ѱало́мъ рм҃д. <red>Н</red>а трапе́зѣ быва́етъ ѹ҆тѣше́нїе бра́тїи ве́лїе. <red>И҆</red> воста́вше ѿ трапе́зы глаго́лемъ преждепи̑саннаѧ всѧ̑ въ сꙋббѡ́тꙋ свѣ́тлыѧ седми́цы.

<red> Въ недѣ́лю а҆нтїпа́схи ве́чера,</red>

<red>Б</red>л҃гослови́вшꙋ і҆ере́ю, глаго́лемъ: <red>Х</red>рⷭ҇то́съ воскр҃се: <red>три́жды</red>:

<red>Т</red>а́же трист҃о́е. и҆ по <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, в҃і.

<red>С</red>ла́ва, и҆ ны́нѣ: <red>П</red>рїиди́те поклони́мсѧ: <red>три́жды</red>.

и҆ глаго́лемъ ѳ҃-й ча́съ ѻ҆бы̑чныѧ трѝ ѱалмы̀. тропа́рь и҆ конда́къ пра́здника.

<red>Т</red>а́же пое́мъ вече́рню без̾ каѳі́смы. <red>Гдⷭ҇и воззва́хъ, </red>пое́мъ во гла́съ а҃. <red>С</red>тїхи̑ры на ѕ҃: пра́здника г҃, гла́съ а҃.

<red>П</red>одо́бенъ: <red>В</red>сехва́льнїи мч҃нцы: <red>И҆</red> ст҃а́гѡ, мине́и подо́бны трѝ.

<red>С</red>ла́ва, ст҃а́гѡ: <red>А҆́</red>ще ли нѝ, <red>С</red>ла́ва, и҆ ны́нѣ, пра́здника, гла́съ а҃: <red>Д</red>ве́ремъ заключє́ннымъ: <red>В</red>хо́дъ, <red>С</red>вѣ́те ти́хїй:

<red>П</red>рокі́менъ вели́кїй, гла́съ з҃: <red>К</red>то̀ бг҃ъ ве́лїй, ꙗ҆́кѡ бг҃ъ на́шъ:

<red>С</red>ті́хъ: <red>С</red>каза́лъ є҆сѝ въ лю́дехъ си́лꙋ твою̀.

<red>С</red>ті́хъ: <red>И҆</red> рѣ́хъ: ны́нѣ нача́хъ, сїѧ̀ и҆змѣ́на десни́цы вы́шнѧгѡ.

<red>С</red>ті́хъ: <red>П</red>омѧнꙋ́хъ дѣла̀ гдⷭ҇нѧ: <red>И҆</red> па́ки: <red>К</red>то̀ бг҃ъ ве́лїй, ꙗ҆́кѡ бг҃ъ на́шъ;

<red>Т</red>а́же є҆ктенїа̀: <red>Р</red>це́мъ всѝ: и҆ <red>С</red>подо́би гдⷭ҇и въ ве́черъ се́й:

<red>И҆</red> є҆ктенїа̀, <red>И҆</red>спо́лнимъ вече́рнюю мл҃твꙋ на́шꙋ гдⷭ҇еви.

<red>Н</red>а стїхо́внѣ, стїхи́ра воскрⷭ҇на ѻ҆смогла́сника, гла́съ а҃: <red>В</red>ечє́рнїѧ на́шѧ мл҃твы: <red>И҆</red> ѹ҆мили́тельный є҆ди́нъ: <red>Ꙗ҆́</red>кѡ пꙋчи́на ве́лїѧ: <red>И҆</red> мч҃нченъ: <red>М</red>л҃твами гдⷭ҇и: <red>П</red>рипѣ́вы глаго́лемъ ѻ҆бы̑чныѧ: <red>К</red>ъ тебѣ̀ возведо́хъ ѻ҆́чи моѝ: <red>Д</red>рꙋгі́й: <red>П</red>оми́лꙋй на́съ гдⷭ҇и, поми́лꙋй на́съ:

<red>С</red>ла́ва, и҆ ны́нѣ, гла́съ а҃: <red>П</red>о дне́хъ ѻ҆сми́хъ:

<red>П</red>о трист҃о́мъ тропа́рь пра́здника. <red>А҆́</red>ще ли тропа́рь ст҃а́гѡ, рцы̀ є҆го̀ пре́жде: <red>П</red>ото́мъ, <red>С</red>ла́ва, и҆ ны́нѣ, пра́здника: <red>З</red>апеча́танꙋ гро́бꙋ: и҆ ѿпꙋ́стъ.

<red>[зрѝ] С</red>и́це ѹ҆́бѡ быва́етъ вослѣ́дованїе вече́рнѧмъ во всѧ̑ недѣ̑ли ст҃ы́ѧ пентїко́стїи.

<red>[зрѝ] Ѿ</red> днѐ сегѡ̀ глаго́лемъ повече́рїе ма́лое, и҆ пое́мъ канѡ́нъ моле́бный прест҃ы́ѧ бцⷣы, во ѻ҆ктѡ́ихѣ. и҆ трипѣ́снцы трїѡ́ди днѐ, творе́нїе господи́на і҆ѡ́сифа. <red>И҆</red>дѣ́же глаго́лемъ трипѣ́снецъ, бцⷣы пѣ́снь канѡ́на ѡ҆ставлѧ́етсѧ. <red>П</red>о <red>Д</red>осто́йно, и҆ по <red>Ѻ҆́</red>ч҃е на́шъ, глаго́лемъ конда́къ пра́здника, во всю̀ н҃-цꙋ: <red>В</red>ъ лїтꙋргі́ахъ же пое́тсѧ на бл҃же́ннахъ, ѿ канѡ́на пра́здника недѣ́ли, пѣ́снь рѧдова́ѧ. на кі́йждо де́нь со і҆рмосо́мъ на ѕ҃, <red>С</red>и́це: <red>В</red>ъ понедѣ́льникъ, а҃. <red>В</red>о вто́рникъ, д҃. <red>В</red>ъ сре́дꙋ, є҃. <red>В</red>ъ четверто́къ, з҃. <red>В</red>ъ пѧто́къ и҃. <red>В</red>ъ сꙋббѡ́тꙋ, ѳ҃.

<red> Въ понедѣ́льникъ в҃-ѧ седми́цы а҆нтїпа́схи на ѹ҆́трени.</red>

<red>П</red>о внегда̀ сотвори́ти і҆ере́ю нача́ло: <red>С</red>ла́ва ст҃ѣ́й: глаго́лемъ: <red>Х</red>рⷭ҇то́съ воскр҃се: <red>три́жды</red>: ти́химъ гла́сомъ. <red>С</red>їе́ бо глаго́лемъ нача́ло: <red>Х</red>рⷭ҇то́съ воскр҃се: въ часѣ́хъ, и҆ вече́рнѧхъ и҆ повече́рїѧхъ, ѿ сеѧ̀ ѹ҆́трени недѣ́ли а҆нтїпа́схи, да́же и҆ до вознесе́нїѧ гдⷭ҇нѧ. <red> [Ка́кѡ ѹ҆́бѡ не и҆звѣсти́сѧ ѡ҆ полꙋ́нощницѣ, ꙗ҆́вѣ ꙗ҆́кѡ въ ке́ллїахъ мню̀ се́й бы́ти пѣва́емѣй: поне́же ѹ҆́бѡ и҆ та́мѡ си́це нача́ло быва́етъ.]</red> <red>И҆</red> а҆́бїе по Хрⷭ҇то́съ воскр҃се: <red>С</red>ла́ва въ вы́шнихъ бг҃ꙋ: и҆ ѻ҆бы́чное шестоѱа́лмїе. <red>Є҆</red>ктенїа̀ вели́каѧ.

<red>Т</red>а́же <red>Б</red>г҃ъ гдⷭ҇ь: во гла́съ з҃.

<red>Т</red>ропа́рь пра́здника: <red>З</red>апеча́танꙋ гро́бꙋ: <red>три́жды</red>. <red>С</red>е́й тропа́рь глаго́летсѧ чрез̾ всю̀ седми́цꙋ.

<red>И҆</red> стїхосло́вимъ каѳі̑смы двѣ̀, а҆ г҃-ѧ рѧдова́ѧ на вече́рни. <red> [И҆ та́кѡ пое́мъ ѱалти́рь, до к҃а септе́мврїа.]</red>

<red>П</red>о а҃ каѳі́смѣ сѣда́ленъ воскрⷭ҇нъ, гла́съ а҃: <red>Г</red>ро́бъ тво́й сп҃се:

<red>Т</red>а́же ѹ҆мили́тельный: <red>В</red>ъ беззако́нїихъ зача́тъ є҆́смь:

<red>И҆</red> мч҃нченъ: <red>С</red>трада́нїѧ похвало́ю:

<red>С</red>ла́ва, и҆ ны́нѣ, бг҃оро́диченъ: <red>Ч</red>ꙋ́до чꙋде́съ:

<red>П</red>рипѣ́вы же глаго́лемъ ѻ҆бы̑чныѧ: <red>Г</red>дⷭ҇и да не ꙗ҆́ростїю твое́ю ѡ҆бличи́ши менѐ: <red>Д</red>рꙋгі́й: <red>Д</red>и́венъ бг҃ъ во ст҃ы́хъ:

<red>Т</red>а́же чте́нїе въ толкова́нїи і҆ѡа́нна є҆ѵⷢ҇лїа.

<red>П</red>о в҃-й каѳі́смѣ сѣда́ленъ пра́здника, гла́съ а҃.

<red>П</red>одо́бенъ: <red>Г</red>ро́бъ тво́й: <red>П</red>рикоснꙋ́выйсѧ рꙋко́ю ре́брѡмъ:

<red>С</red>ла́ва, и҆ ны́нѣ, то́йже. и҆ чте́нїе.

<red>Т</red>а́же, <red>В</red>оскрⷭ҇нїе хрⷭ҇то́во ви́дѣвше: <red>є҆ди́ножды</red>. и҆ ѱало́мъ н҃.

<red>[зрѝ] С</red>и́це во твори́мъ до вознесе́нїѧ гдⷭ҇нѧ, нижѐ <red>Г</red>дⷭ҇еви пое́мъ, глаго́лемъ, но глаго́лемъ ꙗ҆́коже написа́сѧ во і҆рмоло́гїахъ. <red>Н</red>ача́ло же твори́мъ ѿ і҆рмосѡ́въ, и҆̀хже и҆ повторѧ́емъ, пою́ще и҆ тропарѝ на ѕ҃: и҆ ст҃а́гѡ мине́и на д҃. <red>П</red>о г҃-й пѣ́сни, конда́къ и҆ сѣда́ленъ ст҃а́гѡ: <red>С</red>ла́ва, и҆ ны́нѣ, пра́здника, <red>П</red>о ѕ҃-й пѣ́сни, конда́къ и҆ і҆́косъ пра́здника. и҆ стїхосло́вимъ <red>Чⷭ҇</red>тнѣ́йшꙋю: <red>П</red>о ѳ҃-й пѣ́сни, свѣти́ленъ пра́здника. <red>С</red>ла́ва, ст҃а́гѡ, а҆́ще є҆́сть: <red>И҆</red> ны́нѣ, пра́здника дрꙋгі́й свѣти́ленъ. <red>Н</red>а хвали́техъ стїхи̑ры на д҃, воскрⷭ҇нъ, гла́съ а҃: <red>П</red>ое́мъ твою̀ хрⷭ҇тѐ: два́жды. и҆ ѹ҆мили́тельный є҆ди́нъ: и҆ мч҃нченъ. <red>С</red>ла́ва, и҆ ны́нѣ, пра́здника, гла́съ а҃: Ѳѡма̀ глаго́лемый близне́цъ: <red>Т</red>а́же: <red>С</red>ла́ва тебѣ̀ показа́вшемꙋ на́мъ свѣ́тъ: и҆ є҆ктенїа̀: <red>И҆</red>спо́лнимъ ѹ҆́треннюю мл҃твꙋ на́шꙋ: <red>Н</red>а стїхо́внѣ стїхи̑ры пра́здника, гла́съ в҃. <red>П</red>одо́бенъ: <red>Д</red>о́ме є҆ѵфра́ѳовъ: <red>Ѹ҆</red>стна́ми чⷭ҇тыми: <red>П</red>рипѣ́вы же глаго́лемъ: а҃-й, <red>П</red>охвалѝ і҆ерⷭ҇ли́ме гдⷭ҇а: в҃-й, <red>Ꙗ҆́</red>кѡ ѹ҆крѣпѝ верєѝ вра́тъ твои́хъ: <red>С</red>ла́ва, ст҃а́гѡ, а҆́ще є҆́сть: <red>И҆</red> ны́нѣ, пра́здника, гла́съ а҃: <red>Ѹ҆</red>ч҃нкѡ́мъ сомнѧ́щымсѧ: <red>Т</red>ропа́рь пра́здника: <red>З</red>апеча́танꙋ гро́бꙋ: <red>Т</red>а́же є҆ктенїа̀: <red>П</red>оми́лꙋй на́съ бж҃е: <red>П</red>осе́мъ і҆ере́й: <red>С</red>ы́й бл҃гослове́нъ: <red>Л</red>и́къ: <red>Ѹ҆</red>твердѝ бж҃е: <red>И҆</red> а҆́бїе совокꙋплѧ́емъ ча́съ а҃-й, трѝ ѱалма̀ по ѻ҆бы́чаю. <red>Т</red>ропа́рь и҆ конда́къ пра́здника, и҆ ст҃а́гѡ. <red>[зрѝ] А҆́</red>ще же ст҃а́гѡ на д҃, конда́къ глаго́летсѧ пра́здника непремѣ́ннѡ, а҆ ст҃а́гѡ конда́къ не глаго́летсѧ. и҆ быва́етъ соверше́нный ѿпꙋ́стъ. и҆ ѻ҆бы́чнаѧ лїті́а въ притво́рѣ. <red>[зрѝ] Н</red>ачина́емъ же ѿ дне́сь и҆ междоча̑сїѧ часѡ́въ, по послѣ́довавшемꙋ ѹ҆ста́вꙋ.

<red>[зрѝ] Подоба́етъ вѣ́дати: Ꙗ҆́</red>коже написа́сѧ здѣ̀ вослѣ́дованїе, въ недѣ́лю ве́чера во свѣти́льничномъ, и҆ въ понедѣ́льникъ во ѹ҆́трени: <red>С</red>и́це быва́етъ во всѣ́хъ седми́цахъ до вознесе́нїѧ гдⷭ҇нѧ, и҆змѣнѧ́ємымъ стїхи́рамъ ѻ҆смогла́сника, и҆ сѣда́льнамъ, по ѻ҆бы́чаю.

<red>На лїтꙋргі́и</red>, бл҃жє́нна трїѡ́ди, пѣ́снь а҃ пра́здника, на ѕ҃. <red>И҆</red> ѿ сегѡ̀ днѝ во всю̀ н҃-цꙋ. <red>П</red>о вхо́дѣ тропа́рь пра́здника: <red>З</red>апеча́танꙋ гро́бꙋ: и҆ хра́ма бцⷣы: и҆ хра́ма ст҃а́гѡ: посе́мъ настоѧ́щагѡ ст҃а́гѡ а҆́ще є҆́сть: та́же конда́къ хра́ма ст҃а́гѡ. <red>С</red>ла́ва, ст҃а́гѡ, <red>И҆</red> ны́нѣ, пра́здника: <red>Л</red>юбопы́тною десни́цею:

<red>[зрѝ] [Х</red>ра́ма же хрⷭ҇то́ва, и҆ бцⷣы, конда́къ во всю̀ н҃-цꙋ не глаго́лемъ.]

<red>П</red>рокі́менъ а҆пⷭ҇ла, гла́съ г҃: <red>В</red>е́лїй гдⷭ҇ь на́шъ:

<red>С</red>ті́хъ: <red>Х</red>вали́те гдⷭ҇а, ꙗ҆́кѡ бл҃гъ:

<red>А҆</red>по́столъ дѣѧ́нїй, зача́ло ѳ҃: <red>Р</red>ечѐ пе́тръ къ лю́демъ, пока́йтесѧ:

<red>А҆</red>ллилꙋ́їа, гла́съ и҃: <red>П</red>рїиди́те возра́дꙋемсѧ гдⷭ҇еви:

<red>С</red>ті́хъ: <red>Ꙗ҆́</red>кѡ бг҃ъ ве́лїй гдⷭ҇ь:

<red>Є҆</red>ѵⷢ҇лїе і҆ѡа́нна, зача́ло ѕ҃: <red>Б</red>ра́къ бы́сть въ ка́нѣ галїле́йстѣй:

<red>П</red>рича́стенъ: <red>П</red>охвалѝ і҆ерⷭ҇ли́ме гдⷭ҇а: и҆ во всю̀ седми́цꙋ.

<red>Т</red>а́кѡ твори́мъ и҆ во всю̀ н҃-цꙋ, во всѧ̑ недѣ̑ли, и҆ про́чее вослѣ́дованїе лїтꙋргі́и. и҆ ѿпꙋ́стъ.

<red>[зрѝ] Подоба́етъ вѣ́дати: К</red>а́кѡ пое́тсѧ ѿ недѣ́ли ѳѡмины̀ трїѡ́дь съ мине́ею во всю̀ н҃-цꙋ, ко́еѧ седми́цы, да́же до ѿда́нїѧ пентїко́стїи, кромѣ̀ сꙋббѡ́тъ, и҆ недѣ́ль, на вече́рни, и҆ на ѹ҆́трени. <red>П</red>редварѧ́ютъ бо <red>на Гдⷭ҇и воззва́хъ</red>, въ седми́цахъ трїѡ́ди стїхи̑ры самогла́сны: и҆лѝ подо́бны пра́здника, г҃: и҆ ст҃а́гѡ мине́и, г҃. <red>С</red>ла́ва, ст҃а́гѡ, а҆́ще є҆́сть: а҆́ще ли нѝ, <red>С</red>ла́ва, и҆ ны́нѣ, пра́здника. <red>Н</red>а стїхо́внѣ, трїѡ́ди днѐ.

<red>[зрѝ] А҆́</red>ще слꙋчи́тсѧ два̀ ст҃ы́хъ, и҆ пое́мъ стїхи̑ры ст҃ы́хъ, на ѕ҃. <red>С</red>ла́ва, ст҃а́гѡ: <red>И҆</red> ны́нѣ, пра́здника. <red>А҆́</red>ще ли нѝ, <red>С</red>ла́ва и҆ ны́нѣ, пра́здника. <red>Т</red>рїѡ́ди же стїхи̑ры пра́здника, пое́мъ и҆́хъ на стїхо́внѣ, съ припѣ́вы пра́здника: <red>С</red>ла́ва, ст҃ы́хъ, а҆́ще є҆́сть: <red>А҆́</red>ще ли нѝ, <red>С</red>ла́ва, и҆ ны́нѣ, пра́здника: <red>Т</red>рїѡ́ди бо тогда̀ стїхо́вна не пое́тсѧ.

<red>[зрѝ] А҆́</red>ще ли ст҃ы́й и҆мѣ́ѧй полѷеле́й, пое́мъ стїхи̑ры пра́здника г҃: и҆ ст҃а́гѡ є҃. <red>С</red>ла́ва, ст҃а́гѡ: <red>И҆</red> ны́нѣ, пра́здника.

<red>[зрѝ] А҆́</red>ще пое́тсѧ ст҃ы́й мине́и на ѕ҃, а҆ дрꙋгі́й ст҃ы́й вели́кїй и҆́мать полѷеле́й: <red>На Гдⷭ҇и воззва́хъ</red>, пое́мъ стїхи̑ры на і҃. <red>П</red>ра́здника г҃: и҆ ст҃а́гѡ рѧдова́гѡ г҃: и҆ вели́кагѡ ст҃а́гѡ д҃. <red>С</red>ла́ва, вели́кагѡ ст҃а́гѡ: <red>И҆</red> ны́нѣ, пра́здника. <red>В</red>хо́дъ. и҆ чтє́нїѧ ст҃а́гѡ г҃. <red>Н</red>а стїхо́внѣ стїхи̑ры, и҆ <red>С</red>ла́ва, ст҃а́гѡ: <red>И҆</red> ны́нѣ, пра́здника.

<red>[зрѝ] В</red>ъ седми́цѣ ѳѡминѣ̀, по трист҃о́мъ тропа́рь ст҃а́гѡ: <red>С</red>ла́ва, и҆ ны́нѣ, пра́здника.

<red>[зрѝ] В</red>ъ седми́цѣ же г҃-й по па́сцѣ, ст҃ы́хъ мѷроно́сицъ, тропа́рь пра́здника: <red>Б</red>л҃гоѡбра́зный і҆ѡ́сифъ: <red>С</red>ла́ва, ст҃а́гѡ, а҆́ще є҆́сть. <red>И҆</red> ны́нѣ, <red>М</red>ѷроно́сицамъ жена́мъ: <red>Т</red>ропа́рь же пра́здника: <red>Б</red>л҃гоѡбра́зный і҆ѡ́сифъ: и҆ воскрⷭ҇нъ: <red>Є҆</red>гда̀ снизше́лъ є҆сѝ къ сме́рти: премѣнѧ́емъ, є҆гда̀ тропа́рь ст҃а́гѡ є҆́сть.

<red>[зрѝ] А҆́</red>ще въ седми́цѣ д҃-й, и҆лѝ є҃-й, и҆лѝ ѕ҃-й по па́сцѣ: <red>Т</red>ропа́рь воскрⷭ҇нъ: <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ а҃-й, въ то́йже гла́съ. <red>На повече́рїи</red>, по трист҃о́мъ конда́къ пра́здника. <red>[зрѝ] А҆́</red>ще ли бꙋ́детъ ст҃а́гѡ, є҆мꙋ́же полѷеле́й, глаго́лемъ пре́жде конда́къ ст҃а́гѡ: <red>С</red>ла́ва, и҆ ны́нѣ, пра́здника.

<red>[зрѝ] А҆́</red>ще въ седми́цѣ ѳѡминѣ̀: на ѹ҆́трени, на <red>Б</red>г҃ъ гдⷭ҇ь, тропа́рь пра́здника <red>два́жды</red>: <red>С</red>ла́ва, ст҃а́гѡ: <red>И҆</red> ны́нѣ, пра́здника.

<red>[зрѝ] А҆́</red>ще въ седми́цѣ г҃-й по па́сцѣ, ст҃ы́хъ мѷроно́сицъ, на <red>Б</red>г҃ъ гдⷭ҇ь, тропа́рь пра́здника: <red>Б</red>л҃гоѡбра́зный і҆ѡ́сифъ: <red>є҆ди́ножды:</red> и҆ воскрⷭ҇нъ: <red>Є҆</red>гда̀ снизше́лъ є҆сѝ: <red>є҆ди́ножды. С</red>ла́ва, ст҃а́гѡ: <red>И҆</red> ны́нѣ, мѷроно́сицамъ жена́мъ: <red>[зрѝ] А҆́</red>ще ли въ седми́цѣ д҃-й, и҆лѝ є҃-й, и҆лѝ ѕ҃-й, по па́сцѣ: на <red>Б</red>г҃ъ гдⷭ҇ь, тропа́рь воскрⷭ҇нъ, <red>два́жды</red>: <red>С</red>ла́ва, ст҃а́гѡ, <red>И҆</red> ны́нѣ, бг҃оро́диченъ а҃-й, въ то́йже гла́съ. и҆ ѻ҆бы̑чныѧ каѳі̑смы: и҆ сѣда́льны трїѡ́ди. <red>В</red>оскрⷭ҇нїе хрⷭ҇то́во: ѱало́мъ н҃. <red>К</red>анѡ́нъ трїѡ́ди пра́здника, со і҆рмосо́мъ на и҃. і҆рмо́съ по <red>два́жды</red>, тропарѝ на ѕ҃: и҆ мине́и ст҃а́гѡ на д҃. <red>П</red>о г҃-й пѣ́сни, конда́къ и҆ і҆́косъ ст҃а́гѡ, и҆ сѣда́ленъ є҆гѡ̀: <red>С</red>ла́ва и҆ ны́нѣ, пра́здника. <red>П</red>о ѕ҃-й пѣ́сни конда́къ и҆ і҆́косъ пра́здника.

<red>[зрѝ] А҆́</red>ще ли пое́тсѧ ст҃ы́й на ѕ҃: <red>К</red>анѡ́нъ пра́здника со і҆рмосо́мъ на ѕ҃: і҆рмо́съ по <red>два́жды</red>, тропарѝ на д҃: и҆ ст҃а́гѡ на ѕ҃. <red>П</red>о г҃-й пѣ́сни, конда́къ пра́здника, и҆ і҆́косъ: и҆ сѣда́ленъ ст҃а́гѡ, <red>два́жды</red>: <red>С</red>ла́ва и҆ ны́нѣ, пра́здника трїѡ́ди. <red>П</red>о ѕ҃-й пѣ́сни, конда́къ и҆ і҆́косъ ст҃а́гѡ. <red>А҆́</red>ще ли въ мине́и два̀ ст҃ы́хъ: канѡ́нъ въ трїѡ́ди пра́здника со і҆рмосо́мъ на ѕ҃: и҆ ст҃ы́хъ два̀ канѡ́на на и҃. <red>С</red>вѣти́ленъ ст҃а́гѡ: <red>С</red>ла́ва и҆ ны́нѣ, пра́здника. <red>А҆́</red>ще ли пое́тсѧ ст҃ы́й на ѕ҃, а҆ дрꙋгі́й ст҃ы́й вели́кїй и҆́мать полѷеле́й: <red>К</red>анѡ́нъ пра́здника со і҆рмосо́мъ на д҃: і҆рмо́съ по <red>два́жды</red>: и҆ ст҃а́гѡ рѧдова́гѡ, на д҃: и҆ вели́кагѡ ст҃а́гѡ на ѕ҃. <red>П</red>о г҃-й пѣ́сни конда́къ ст҃а́гѡ рѧдова́гѡ и҆ сѣда́ленъ є҆гѡ̀: <red>С</red>ла́ва, сѣда́ленъ вели́кагѡ ст҃а́гѡ: <red>И҆</red> ны́нѣ, пра́здника трїѡ́ди. <red>П</red>о ѕ҃-й пѣ́сни, конда́къ и҆ і҆́косъ вели́кагѡ ст҃а́гѡ: <red>П</red>ра́здника конда́къ здѣ̀ ѡ҆ставлѧ́етсѧ. <red>Г</red>лаго́лемъ конда́къ пра́здника на а҃-мъ часѣ̀, и҆ на про́чихъ часѣ́хъ, премѣнѧ́юще со ст҃ы́мъ вели́кимъ: <red>С</red>вѣти́ленъ ст҃а́гѡ, <red>два́жды</red>. <red>С</red>ла́ва и҆ ны́нѣ, пра́здника. <red>А҆́</red>ще ли и҆́мать ст҃ы́й стїхи̑ры на хвали́техъ: и҆ пое́мъ стїхи̑ры трїѡ́ди днѐ г҃: воскрⷭ҇нъ, и҆ покаѧ́ненъ є҆ди́нъ, и҆ мч҃нченъ: и҆ мине́и ст҃а́гѡ г҃. <red>С</red>ла́ва, ст҃а́гѡ: <red>И҆</red> ны́нѣ, пра́здника. <red>Н</red>а стїхо́внѣ пра́здника въ трїѡ́ди, съ припѣ́вы пра́здника. <red>С</red>ла́ва, ст҃а́гѡ, а҆́ще є҆́сть: а҆́ще ли нѝ, <red>С</red>ла́ва и҆ ны́нѣ, пра́здника.

<red>[зрѝ] А҆́</red>ще ли и҆́мать ст҃ы́й полѷеле́й, на хвали́техъ стїхи̑ры пра́здника трїѡ́ди, г҃, стїхо́вна ѹ҆́треннѧѧ: и҆ ст҃а́гѡ, г҃. <red>С</red>ла́ва, ст҃а́гѡ: <red>И҆</red> ны́нѣ, пра́здника. <red>С</red>лавосло́вїе вели́кое. <red>П</red>о трист҃о́мъ, тропа́рь воскрⷭ҇нъ, <red>С</red>ла́ва ст҃а́гѡ, <red>И҆</red> ны́нѣ бг҃оро́диченъ а҃-й, въ то́йже гла́съ: и҆лѝ пра́здника. <red>Є҆</red>ктєнїѝ, и҆ ѿпꙋ́стъ: и҆ ча́съ а҃-й. <red>Т</red>ропа́рь воскрⷭ҇нъ, <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ часѡ́въ. <red>П</red>о трист҃о́мъ, конда́къ пра́здника, настоѧ́щїѧ недѣ́ли. и҆ соверше́нный ѿпꙋ́стъ. <red>Т</red>а́кожде и҆ на про́чихъ часѣ́хъ глаго́лемъ конда́къ пра́здника не премѣнѧ́юще. <red>А҆́</red>ще полѷеле́й, конда́къ пра́здника и҆ ст҃а́гѡ, на часѣ́хъ, премѣнѧ́юще глаго́лемъ. <red>На лїтꙋргі́и</red>, бл҃жє́нна пѣ́снь ѿ канѡ́на пра́здника на ѕ҃. <red>А҆́</red>ще ст҃а́гѡ пѣ́снь во ѹ҆ста́вѣ: бл҃жє́нна ѿ канѡ́на пра́здника, пѣ́снь рѧдова́ѧ на д҃: и҆ ст҃а́гѡ пѣ́снь г҃, на д҃. <red>П</red>о вхо́дѣ тропа́рь пре́жде пра́здника, и҆лѝ воскрⷭ҇нъ и҆ хра́ма ст҃а́гѡ, и҆лѝ ст҃ы́ѧ, и҆ рѧдова́гѡ ст҃а́гѡ, и҆лѝ два̀, и҆лѝ є҆ди́нъ. <red>П</red>осе́мъ конда́къ хра́ма ст҃а́гѡ и҆лѝ ст҃ы́ѧ. <red>С</red>ла́ва, рѧдова́гѡ ст҃а́гѡ. <red>И҆</red> ны́нѣ, пра́здника н҃-цы.

<red>П</red>рокі́менъ, <red>А҆</red>ллилꙋ́їа, и҆ прича́стенъ пра́здника. <red>А҆</red>по́столъ и҆ є҆ѵⷢ҇лїе, пре́жде чте́мъ днѐ рѧ́дъ, та́же ст҃а́гѡ: а҆́ще и҆ въ сꙋббѡ́тꙋ.

<red> Ѡ҆ сꙋббѡ́тахъ пѧтдесѧ́тницы: </red>

<red> Въ сꙋббѡ́тꙋ в҃-ю а҆нтїпа́схи, и҆ г҃-ѧ, и҆ є҃- ѧ недѣ́ли, пое́мъ си́це: Въ пѧто́къ ве́чера, на Гдⷭ҇и воззва́хъ</red>, стїхи̑ры трїѡ́ди пра́здника г҃, поє́мыѧ на са́мый пра́здникъ, въ недѣ́лю на бдѣ́нїи: и҆ мине́и ст҃а́гѡ, г҃. <red>С</red>ла́ва, самогла́сенъ пра́здника трїѡ́ди: <red>И҆</red> ны́нѣ, бг҃оро́диченъ а҃-й, настоѧ́щагѡ гла́са. <red>А҆́</red>ще ли є҆́сть: <red>С</red>ла́ва, ст҃а́гѡ, <red>И҆</red> ны́нѣ, бг҃оро́диченъ.

<red>[зрѝ] А҆́</red>ще ли слꙋча́тсѧ два̀ ст҃ы́хъ въ мине́и на рѧдꙋ̀, пое́мъ стїхи̑ры трїѡ́ди пра́здника, и҆ ст҃а́гѡ є҆ди́нагѡ: <red>Д</red>рꙋга́гѡ же ст҃а́гѡ стїхи̑ры ве́чера ѡ҆ставлѧ́ютсѧ: пое́мъ и҆̀хъ на хвали́техъ.

<red>[зрѝ] А҆́</red>ще ли слꙋчи́тсѧ въ сꙋббѡ́тꙋ вели́кїй ст҃ы́й и҆мѣ́ѧй полѷеле́й: <red>Въ пѧто́къ ве́чера, на Гдⷭ҇и воззва́хъ</red>, стїхи̑ры трїѡ́ди пра́здника на д҃: и҆ ст҃а́гѡ на д҃. <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ а҃-й, настоѧ́щагѡ гла́са. <red>Н</red>а стїхо́внѣ стїхи̑ры воскрⷭ҇ны гла́са съ припѣ́вами воскрⷭ҇ными: <red>Г</red>дⷭ҇ь воцр҃и́сѧ: и҆ про́чыѧ. <red>С</red>ла́ва, ст҃а́гѡ, <red>И҆</red> ны́нѣ, пра́здника.

<red>[зрѝ] С</red>їѧ̀ ѹ҆́бѡ стїхо́вна воскрⷭ҇на гла́са, пое́тсѧ въ пѧтка́хъ ве́чера неизмѣ́ннѡ, до́ндеже ѿдае́тсѧ пра́здникъ па́схи. <red>А҆́</red>ще и҆ вели́кїй ст҃ы́й и҆́мать полѷеле́й, стїхо́вна ст҃а́гѡ не пое́тсѧ: то́чїю самогла́сенъ ст҃а́гѡ пое́мъ на <red>С</red>ла́ва: <red>И҆</red> ны́нѣ, пра́здника. <red>П</red>о трист҃о́мъ тропа́рь воскрⷭ҇нъ: <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ а҃-й, настоѧ́щагѡ гла́са. <red>А҆́</red>ще ли въ попра́зднство преполове́нїѧ н҃-цы, тропа́рь ст҃а́гѡ, <red>С</red>ла́ва и҆ ны́нѣ, пра́здника. <red>На повече́рїи</red> по трист҃о́мъ конда́къ пра́здника настоѧ́щїѧ недѣ́ли.

<red>[зрѝ] А҆́</red>ще ли ст҃а́гѡ слꙋчи́тсѧ, є҆мꙋ́же полѷеле́й, глаго́лемъ пре́жде конда́къ ст҃а́гѡ, та́же, <red>С</red>ла́ва, и҆ ны́нѣ, конда́къ пра́здника. <red>На ѹ҆́трени</red>, въ сꙋббѡ́тꙋ, на <red>Б</red>г҃ъ гдⷭ҇ь: тропа́рь воскрⷭ҇нъ, <red>два́жды</red>. <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ а҃-й по гла́сꙋ тропарѧ̀ ст҃а́гѡ. <red>Н</red>астоѧ́щагѡ же гла́са бг҃оро́диченъ а҃ глаго́летсѧ по пе́рвой каѳі́смѣ, по сѣда́льнѣ, <red>С</red>ла́ва, и҆ ны́нѣ: <red>А҆́</red>ще ли нѣ́сть тропарѧ̀ ст҃о́мꙋ, <red>С</red>ла́ва, и҆ ны́нѣ, бг҃оро́диченъ а҃-й настоѧ́щагѡ гла́са. <red>А҆́</red>ще ли въ попра́зднствѣ преполове́нїѧ н҃-цы, на <red>Б</red>г҃ъ гдⷭ҇ь, тропа́рь пра́здника, <red>два́жды</red>. <red>С</red>ла́ва, ст҃а́гѡ: <red>И҆</red> ны́нѣ, пра́здника:

<red>[зрѝ] А҆́</red>ще ли вели́кїй ст҃ы́й и҆́мать полѷеле́й, кромѣ̀ попра́зднства преполове́нїѧ н҃-цы, на <red>Б</red>г҃ъ гдⷭ҇ь, тропа́рь воскрⷭ҇нъ <red>два́жды</red>. <red>С</red>ла́ва, ст҃а́гѡ. <red>И҆</red> ны́нѣ, бг҃оро́диченъ а҃-й, въ то́йже гла́съ. <red>П</red>о а҃-й каѳі́смѣ сѣда́ленъ воскрⷭ҇нъ, <red>два́жды</red>. <red>С</red>ла́ва, и҆ ны́нѣ, бг҃оро́диченъ а҃-й гла́са. <red>П</red>о в҃-й каѳі́смѣ сѣда́ленъ пра́здника: <red>С</red>ла́ва, и҆ ны́нѣ, то́йже. <red>П</red>о полѷеле́и сѣда́льны ст҃а́гѡ всѝ по <red>є҆ди́ножды. С</red>ла́ва, по полѷеле́и сѣда́ленъ ст҃а́гѡ: <red>И҆</red> ны́нѣ, пра́здника. <red>В</red>оскрⷭ҇нїе хрⷭ҇то́во: <red>К</red>анѡ́нъ трїѡ́ди пра́здника, со і҆рмосо́мъ на ѕ҃: і҆рмосы̀ по <red>два́жды</red>, тропарѝ на д҃. <red>А҆́</red>ще зрѝ є҆́сть хра́мъ ст҃а́гѡ, и҆лѝ ст҃ы́ѧ: и҆ хра́ма ст҃а́гѡ на д҃: и҆ мине́и ст҃а́гѡ на д҃.

<red>[зрѝ] А҆́</red>ще є҆́сть хра́мъ хрⷭ҇то́въ, и҆лѝ бцⷣы, и҆ пое́мъ настоѧ́щїй канѡ́нъ трїѡ́ди пра́здника, со і҆рмосо́мъ на и҃, і҆рмо́съ по <red>два́жды</red>, тропарѝ на ѕ҃: и҆ мине́и ст҃а́гѡ на д҃: <red>Х</red>ра́ма же хрⷭ҇то́ва, и҆ бцⷣы, во все́й н҃-цѣ въ сꙋббѡ́тахъ канѡ́нъ не пое́тсѧ, кромѣ̀ сꙋббѡ́ты пентїко́стныѧ ѡ҆ ѹ҆со́пшихъ. <red>[зрѝ] А҆́</red>ще ли ст҃ы́й пое́тсѧ на ѕ҃, и҆ пое́мъ канѡ́нъ настоѧ́щїй пра́здника со і҆рмосо́мъ на ѕ҃, тропарѝ на д҃: <red>Хра́ма же ст҃а́гѡ канѡ́нъ ѡ҆ставлѧ́етсѧ. и҆ ст҃а́гѡ на ѕ҃.</red>

<red>[зрѝ] А҆́</red>ще ли сꙋ́ть два̀ ст҃ы́хъ, канѡ́нъ трїѡ́ди пра́здника со і҆рмосо́мъ на ѕ҃: и҆ ст҃ы́хъ ѻ҆́ба канѡ́на на и҃. <red>П</red>о г҃-й пѣ́сни, конда́къ ст҃а́гѡ, и҆ сѣда́ленъ є҆гѡ̀. <red>С</red>ла́ва, и҆ ны́нѣ, трїѡ́ди. <red>П</red>о ѕ҃-й пѣ́сни, конда́къ и҆ і҆́косъ пра́здника.

<red>[зрѝ] А҆́</red>ще ли вели́кїй ст҃ы́й и҆́мать полѷеле́й: канѡ́нъ пра́здника со і҆рмосо́мъ на ѕ҃, и҆ ст҃а́гѡ на и҃. <red>П</red>о г҃-й пѣ́сни, конда́къ и҆ і҆́косъ пра́здника: и҆ сѣда́ленъ ст҃а́гѡ <red>два́жды</red>. <red>С</red>ла́ва, и҆ ны́нѣ, пра́здника. <red>П</red>о ѕ҃-й пѣ́сни, конда́къ и҆ і҆́косъ ст҃а́гѡ. <red>С</red>вѣти́ленъ ст҃а́гѡ <red>два́жды</red>. <red>С</red>ла́ва, и҆ ны́нѣ, пра́здника. <red>Н</red>а хвали́техъ стїхи̑ры воскрⷭ҇ны гла́съ г҃: и҆ мине́и ст҃а́гѡ г҃: <red>С</red>ла́ва, ст҃а́гѡ: <red>И҆</red> ны́нѣ, пра́здника. <red>А҆́</red>ще полѷеле́й, славосло́вїе вели́кое.

<red>[зрѝ] А҆́</red>ще ли нѝ, на стїхо́внѣ стїхи̑ры трїѡ́ди пра́здника, съ припѣ́вы пра́здника. <red>С</red>ла́ва, ст҃а́гѡ, а҆́ще є҆́сть: <red>А҆́</red>ще ли нѝ, <red>С</red>ла́ва, и҆ ны́нѣ, пра́здника. <red>П</red>о трист҃о́мъ тропа́рь воскрⷭ҇нъ. <red>С</red>ла́ва, ст҃а́гѡ: <red>И҆</red> ны́нѣ, пра́здника. <red>Є҆</red>ктенїа̀, и҆ ча́съ а҃-й, на не́мже тропа́рь и҆ конда́къ пра́здника, и҆ прѡ́чаѧ, и҆ соверше́нный ѿпꙋ́стъ.

<red>[зрѝ] А҆́</red>ще полѷеле́й, на часѣ́хъ глаго́лемъ тропа́рь пра́здника. <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ часѡ́въ. <red>К</red>онда́къ же пра́здника, и҆ ст҃а́гѡ, глаго́лемъ премѣнѧ́юще.

<red>[зрѝ] А҆́</red>ще ли въ седми́цѣ ст҃ы́хъ мѷроно́сицъ, глаго́лемъ тропа́рь на а҃-мъ часѣ̀ пре́жде: <red>Б</red>л҃гоѡбра́зный і҆ѡ́сифъ: <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ часѡ́въ. <red>П</red>о трист҃о́мъ, конда́къ пра́здника: <red>Н</red>а г҃-мъ часѣ̀, тропа́рь: <red>Є҆</red>гда̀ снизше́лъ є҆сѝ къ сме́рти: <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ часѡ́въ. <red>П</red>о трист҃о́мъ конда́къ ст҃а́гѡ: <red>Н</red>а ѕ҃-мъ часѣ̀ тропа́рь: <red>М</red>ѷроно́сицамъ жена́мъ: <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ часѡ́въ. <red>П</red>о трист҃о́мъ, конда́къ пра́здника, и҆ ст҃а́гѡ та́кожде премѣнѧ́юще глаго́лемъ. <red>Н</red>а ѳ҃-мъ часѣ̀, тропа́рь: <red>Б</red>л҃гоѡбра́зный і҆ѡ́сифъ: <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ часѡ́въ.

<red>[зрѝ] А҆́</red>ще ли седми́ца д҃-ѧ, и҆лѝ є҃-ѧ, и҆лѝ, ѕ҃-ѧ, кромѣ̀ попра́зднства преполове́нїѧ, и҆ вознесе́нїѧ. <red>На часѣ́хъ</red>, глаго́лемъ тропа́рь воскрⷭ҇нъ. <red>С</red>ла́ва, ст҃а́гѡ: <red>И҆</red> ны́нѣ, бг҃оро́диченъ часѡ́въ. <red>К</red>ондаки́ же пра́здника, и҆ ст҃а́гѡ, премѣнѧ́юще глаго́лемъ. <red>В</red>ъ попра́зднствѣ же преполове́нїѧ, и҆ вознесе́нїѧ, глаго́лемъ на часѣ́хъ тропа́рь пра́здника: <red>С</red>ла́ва, ст҃а́гѡ: <red>И҆ </red>ны́нѣ, бг҃оро́диченъ часѡ́въ. <red>К</red>ондаки́ же пра́здника, и҆ ст҃а́гѡ та́кожде премѣнѧ́юще глаго́лемъ. <red>На лїтꙋргі́и</red>, бл҃жє́нна, ѿ канѡ́на пра́здника пѣ́снь ѳ҃- ѧ на ѕ҃. <red>А҆́</red>ще ли ст҃а́гѡ пѣ́снь: бл҃жє́нна ѿ канѡ́на пра́здника пѣ́снь ѳ҃-ѧ на д҃: <red>И҆</red> ст҃а́гѡ пѣ́снь ѕ҃-ѧ, на д҃.

<red> Се́й же ѹ҆ка́зъ напи́санный ѡ҆ ст҃ѣ́й н҃- цѣ, въ седми́цахъ ѡ҆ пѧтѝ дне́хъ, и҆ ѡ҆ сꙋббѡ́тахъ, подоба́етъ настоѧ́телю и҆лѝ є҆кклисїа́рхꙋ всегда̀ смотрѧ́ти прилѣ́жнѡ, со ѻ҆пасе́нїемъ и҆ разсꙋжде́нїемъ: ка́кѡ пое́тсѧ слꙋ́жба мине́и, ко́егѡ ст҃а́гѡ съ трїѡ́дїю, ве́черъ и҆ ѹ҆́тро, и҆ на лїтꙋргі́и. </red>

<red> Въ пѧто́къ в҃-ѧ седми́цы по па́сцѣ ве́чера.</red>

<red>Ѻ҆</red>бы́чнаѧ каѳі́сма.

<red>На Гдⷭ҇и воззва́хъ</red>, стїхи̑ры самогла́сны, гла́съ а҃: <red>Д</red>ве́ремъ заключє́ннымъ: по си́хъ мине́и ст҃а́гѡ, г҃.

<red>С</red>ла́ва, гла́съ ѕ҃: <red>Д</red>ве́ремъ заключє́ннымъ:

<red>И҆</red> ны́нѣ, бг҃оро́диченъ, гла́съ а҃: <red>В</red>семі́рнꙋю сла́вꙋ:

<red>С</red>вѣ́те ти́хїй: <red>П</red>рокі́менъ днѐ. На стїхо́внѣ стїхи̑ры воскрⷭ҇ны, гла́съ а҃: <red>В</red>ечє́рнїѧ на́шѧ мл҃твы: <red>П</red>рипѣ́въ же глаго́лемъ, а҃-й: <red>Г</red>дⷭ҇ь воцр҃и́сѧ: в҃- й: <red>И҆́</red>бо ѹ҆твердѝ вселе́ннꙋю: г҃-й: <red>Д</red>о́мꙋ твоемꙋ̀ подоба́етъ:

<red>С</red>ла́ва, и҆ ны́нѣ, гла́съ є҃: <red>Ч</red>л҃вѣколю́бче:

<red>Т</red>ропа́рь: <red>З</red>апеча́танꙋ гро́бꙋ: Є҆ктенїа̀ и҆ ѿпꙋ́стъ.

<red>[зрѝ] И҆</red>звѣ́стно же бꙋ́ди: <red>Ꙗ҆́</red>кѡ канѡ́ны ѡ҆ ѹ҆со́пшихъ ѻ҆ктѡ́иха настоѧ́щагѡ гла́са, по всѧ̑ сꙋббѡ́ты въ н҃-цѣ, до́лжни сꙋ́ть пѣ́тисѧ въ пѧтка́хъ ве́чера, на повече́рїѧхъ.

<red> Въ сꙋббѡ́тꙋ в҃-ѧ седми́цы по па́сцѣ на ѹ҆́трени.</red>

<red>На Бг҃ъ гдⷭ҇ь</red>, тропа́рь пра́здника, <red>три́жды. </red>

<red>П</red>о а҃-й каѳі́смѣ сѣда́ленъ воскрⷭ҇нъ ѻ҆ктѡ́иха.

<red>С</red>ла́ва, и҆ ны́нѣ, бг҃оро́диченъ а҃-й.

<red>П</red>о в҃-й каѳі́смѣ сѣда́ленъ пра́здника, и҆ чте́нїе: <red>В</red>оскрⷭ҇нїе хрⷭ҇то́во: ѱало́мъ н҃. <red>К</red>анѡ́нъ пра́здника со і҆рмосо́мъ, на ѕ҃: и҆ хра́ма ст҃а́гѡ на д҃: и҆ мине́и на д҃.

<red>П</red>о г҃-й пѣ́сни, конда́къ, и҆ сѣда́ленъ мине́и.

<red>С</red>ла́ва, и҆ ны́нѣ, пра́здника.

<red>П</red>о ѕ҃-й пѣ́сни, конда́къ и҆ і҆́косъ пра́здника.

<red>П</red>о ѳ҃-й пѣ́сни, свѣти́ленъ пра́здника.

<red>Н</red>а хвали́техъ стїхи̑ры воскрⷭ҇ны на д҃, гла́съ а҃-й: <red>П</red>ое́мъ твою̀ хрⷭ҇тѐ:

<red>С</red>ла́ва, и҆ ны́нѣ, гла́съ ѕ҃: <red>П</red>о дне́хъ ѻ҆сми́хъ воста́нїѧ твоегѡ̀:

<red>Н</red>а стїхо́внѣ стїхи̑ры пра́здника, гла́съ а҃. <red>П</red>одо́бенъ: <red>В</red>сехва́льнїи мч҃нцы: <red>П</red>о є҆́же и҆з̾ гро́ба: <red>П</red>рипѣ́въ: а҃- й, <red>В</red>о всю̀ зе́млю и҆зы́де вѣща́нїе и҆́хъ: в҃-й: <red>Н</red>б҃са̀ повѣ́даютъ сла́вꙋ бж҃їю:

<red>С</red>ла́ва, и҆ ны́нѣ, гла́съ то́йже: <red>Ѹ҆</red>ч҃нкѡ́мъ сомнѧ́щымсѧ: и҆ про́чее ѹ҆́трени.

<red>Т</red>ропа́рь: <red>З</red>апеча́танꙋ гро́бꙋ: <red>Є҆</red>ктенїа̀, и҆ ча́съ а҃-й, и҆ ѿпꙋ́стъ. <red>И҆</red> ѻ҆бы́чнаѧ лїті́а въ притво́рѣ.

<red>На лїтꙋргі́и</red>, и҆з̾ѡбрази́тєльнаѧ, и҆ ѿ канѡ́на пѣ́снь ѳ҃-ѧ, на ѕ҃.

<red>П</red>рокі́менъ, гла́съ г҃: <red>В</red>е́лїй гдⷭ҇ь на́шъ:

<red>С</red>ті́хъ: <red>Х</red>вали́те гдⷭ҇а, ꙗ҆́кѡ бл҃гъ:

<red>А҆</red>по́столъ дѣѧ́нїй, зача́ло є҃і: <red>С</red>лы́шавше а҆пⷭ҇ли:

<red>А҆</red>ллилꙋ́їа, гла́съ и҃: <red>П</red>рїиди́те возра́дꙋемсѧ гдⷭ҇еви:

<red>С</red>ті́хъ: <red>П</red>охвалѝ і҆ерⷭ҇ли́ме гдⷭ҇а:

<red>Є҆</red>ѵⷢ҇лїе і҆ѡа́нна, зача́ло ѳ҃і: <red>В</red>и́дѣвше человѣ́цы зна́менїе:

<red>П</red>рича́стенъ: <red>П</red>охвалѝ і҆ерⷭ҇ли́ме гдⷭ҇а:

<red>П</red>о семꙋ́ же воѡбраже́нїю пое́мъ во всѧ̑ сꙋббѡ́ты, до вознесе́нїѧ хрⷭ҇то́ва.
