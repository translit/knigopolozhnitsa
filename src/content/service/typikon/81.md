---
title: "Недѣ́лѧ ст҃ы́ѧ пентїко́стїи"
navigation:
  key: service-typikon-81
  title: "Недѣ́лѧ ст҃ы́ѧ пентїко́стїи"
  parent: service-typikon
  order: 81
type: "service"
---

# Недѣ́лѧ ст҃ы́ѧ пентїко́стїи.

<red>Въ сꙋббѡ́тꙋ ве́чера, на ма́лѣй вече́рни, на Гдⷭ҇и воззва́хъ</red>, стїхи̑ры пра́здника, на д҃: гла́съ а҃: <red>П</red>ѧтдесѧ́тницꙋ пра́зднꙋимъ: <red>С</red>ла́ва, и҆ ны́нѣ, гла́съ и҃: <red>Є҆</red>гда̀ дх҃а твоего̀ посла́лъ є҆сѝ гдⷭ҇и: <red>Н</red>а стїхо́внѣ стїхи̑ры самогла́сны, гла́съ в҃: <red>В</red>и́дѣхомъ свѣ́тъ и҆́стинный: <red>П</red>рипѣ́въ: <red>С</red>е́рдце чи́сто сози́жди во мнѣ̀ бж҃е: в҃, <red>Н</red>е ѿве́ржи менѐ ѿ лица̀ твоегѡ̀: <red>С</red>ла́ва, и҆ ны́нѣ, гла́съ то́йже: <red>Т</red>рⷪ҇цꙋ є҆диносꙋ́щнꙋю: <red>Т</red>а́же, <red>Н</red>ы́нѣ ѿпꙋща́еши: <red>Т</red>рист҃о́е, и҆ по <red>Ѻ҆́</red>ч҃е на́шъ: <red>Тропа́рь пра́здника, гла́съ и҃: Б</red>л҃гослове́нъ є҆сѝ хрⷭ҇тѐ бж҃е на́шъ, и҆́же премꙋ́дры ловцы̀ ꙗ҆вле́й, низпосла́въ и҆̀мъ дх҃а ст҃а́го, и҆ тѣ́ми ѹ҆ловле́й вселе́ннꙋю, чл҃вѣколю́бче сла́ва тебѣ̀. <red>Є҆</red>ктенїа̀ ма́лаѧ, и҆ ѿпꙋ́стъ.

<red>На вели́цѣй вече́рни,</red> ѻ҆бы́чное стїхосло́вїе: <red>На Гдⷭ҇и воззва́хъ</red>, ста́вимъ стїхѡ́въ і҃: и҆ пое́мъ стїхи̑ры самогла́сны, гла́съ а҃: <red>П</red>ѧтдесѧ́тницꙋ пра́зднꙋимъ: <red>И҆́</red>ны стїхи̑ры, гла́съ в҃: <red>В</red>и́дѣхомъ свѣ́тъ и҆́стинный:

<red>С</red>ла́ва, и҆ ны́нѣ, гла́съ и҃: <red>П</red>рїиди́те лю́дїе, трїѷпоста́сномꙋ бж҃ествꙋ̀ поклони́мсѧ:

<red>В</red>хо́дъ. <red>С</red>вѣ́те ти́хїй: прокі́менъ днѐ, и҆ чтє́нїѧ пра́здника г҃:

а҃-е, <red>Ч</red>и́слъ: <red>Р</red>ечѐ гдⷭ҇ь къ мѡѷсе́ю: собери́ ми се́дмьдесѧтъ мꙋже́й:

в҃-е, <red>П</red>рⷪ҇ро́чества і҆ѡ́илева: <red>Т</red>а́кѡ глаго́летъ гдⷭ҇ь: ча̑да сїѡ́нѡва ра́дꙋйтесѧ:

г҃-е, <red>П</red>рⷪ҇ро́чества і҆езекі́илева: <red>Т</red>а́кѡ глаго́летъ гдⷭ҇ь: прїимꙋ̀ ва́съ ѿ ꙗ҆зы̑къ:

<red>На лїті́и</red>, стїхи̑ры самогла́сны г҃, гла́съ в҃: <red>В</red>о прⷪ҇ро́цѣхъ возвѣсти́лъ є҆сѝ на́мъ пꙋ́ть сп҃се́нїѧ:

<red>С</red>ла́ва, и҆ ны́нѣ, гла́съ и҃: <red>Є҆</red>гда̀ дх҃а твоего̀ посла́лъ є҆сѝ гдⷭ҇и:

<red>Н</red>а стїхо́внѣ стїхи̑ры самогла́сны гла́съ ѕ҃: <red>Н</red>е разꙋмѣ́юще ꙗ҆зы́цы гдⷭ҇и: <red>П</red>рипѣ́вы пи́саны <red>на ма́лѣй вече́рни</red>.

<red>С</red>ла́ва, и҆ ны́нѣ, гла́съ и҃: <red>Ꙗ҆</red>зы́цы и҆ногда̀ размѣси́шасѧ:

<red>Т</red>ропа́рь пра́здника, гла́съ и҃: <red>Б</red>л҃гослове́нъ є҆сѝ хрⷭ҇тѐ бж҃е на́шъ. <red>три́жды</red>.

и҆ бл҃гослове́нїе хлѣ́бѡвъ. <red>И҆ </red>чте́нїе дѣѧ́нїй ст҃ы́хъ а҆пⷭ҇лъ.

<red>[зрѝ] А҆́</red>ще ли не бꙋ́детъ бдѣ́нїѧ: <red>П</red>о Ны́нѣ ѿпꙋща́еши, тропа́рь пра́здника, <red>є҆ди́ножды. На повече́рїи</red>, по <red>Д</red>осто́йно и҆ по трист҃о́мъ конда́къ пра́здника. <red>Полꙋ́нощницꙋ</red> пое́мъ по ѻ҆бы́чаю. <red>К</red>анѡ́нъ глаго́лемъ трⷪ҇ченъ во ѻ҆ктѡ́ихѣ гла́са.

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь пра́здника, <red>три́жды</red>: и҆ ѻ҆бы̑чныѧ каѳі̑смы двѣ̀.

и҆ сѣда́льны пра́здника.

и҆ чте́нїе въ толкова́нїи і҆ѡа́нна, сло́во и҃: <red>В</red>ъ послѣ́днїй де́нь: на дво́е. <red>П</red>олѷеле́й и҆ сѣда́ленъ пра́здника, и҆ чте́нїе въ бг҃осло́вѣ. <red>С</red>тепє́нна, а҃-й а҆нтїфѡ́нъ д҃-гѡ гла́са.

<red>П</red>рокі́менъ, гла́съ то́йже: <red>Д</red>х҃ъ тво́й бл҃гі́й наста́витъ мѧ̀ на зе́млю пра́вꙋ.

<red>С</red>ті́хъ: <red>Г</red>дⷭ҇и ѹ҆слы́ши мл҃твꙋ мою̀: <red>В</red>сѧ́кое дыха́нїе:

<red>Є҆</red>ѵⷢ҇лїе і҆ѡа́нна, зача́ло ѯ҃є: <red>С</red>ꙋ́щꙋ по́здѣ: <red>К</red>оне́цъ: <red>И҆</red> и҆̀мже держитѐ, держа́тсѧ.

<red>В</red>оскрⷭ҇нїе хрⷭ҇то́во, не глаго́лемъ: но а҆́бїе ѱало́мъ н҃.

<red>С</red>ла́ва, <red>М</red>л҃твами а҆пⷭ҇лѡвъ:

<red>И҆</red> ны́нѣ, <red>М</red>л҃твами бцⷣы:

<red>Т</red>а́же сті́хъ: <red>П</red>оми́лꙋй мѧ̀ бж҃е:

<red>С</red>тїхи́ра, гла́съ ѕ҃: <red>Ц</red>р҃ю̀ нбⷭ҇ный:

<red>К</red>анѡ́на пра́здника два̀, <red>П</red>е́рвый кѵ́ръ космы̀, гла́съ з҃: <red>Д</red>рꙋгі́й, гла́съ д҃, творе́нїе кѵ́ръ і҆ѡа́нна. і҆рмосы̀ ѻ҆бою̀ канѡ́нѡвъ по <red>два́жды</red>: тропарѝ на в҃і. послѣди́ же є҆ди́нъ ли́къ, пе́рвый і҆рмо́съ: и҆ дрꙋгі́й ли́къ, дрꙋгі́й і҆рмо́съ. <red>П</red>о г҃-й пѣ́сни, сѣда́ленъ пра́здника:

<red>С</red>ла́ва, и҆ ны́нѣ, то́йже.

<red>П</red>о ѕ҃-й пѣ́сни,

<red>Конда́къ, гла́съ и҃: Є҆</red>гда̀ снизше́дъ ѧ҆зы́ки слїѧ̀, раздѣлѧ́ше ꙗ҆зы́ки вы́шнїй: є҆гда́ же ѻ҆́гнєнныѧ ѧ҆зы́ки раздаѧ́ше, въ соедине́нїе всѧ̑ призва̀, и҆ согла́снѡ сла́вимъ всест҃а́го дх҃а.

<red>И҆</red> і҆́косъ. и҆ сѷнаѯа́рїй.

<red>Н</red>а ѳ҃-й пѣ́сни, <red>Чⷭ҇</red>тнѣ́йшꙋю не пое́мъ.

<red>С</red>вѣти́ленъ, подо́бенъ: <red>И҆́</red>бо ѕвѣзда́ми: <red>В</red>сест҃ы́й дш҃е: <red>два́жды</red>.

<red>С</red>ла́ва, и҆ ны́нѣ, дрꙋгі́й: <red>С</red>вѣ́тъ ѻ҆ц҃ъ:

<red>Н</red>а хвали́техъ стїхи̑ры, на ѕ҃: гла́съ д҃.

<red>С</red>амогла́сенъ: <red>П</red>ресла̑внаѧ дне́сь:

<red>С</red>ла́ва, и҆ ны́нѣ, гла́съ ѕ҃: <red>Ц</red>р҃ю̀ нбⷭ҇ный:

<red>С</red>лавосло́вїе вели́кое. <red>Т</red>ропа́рь пра́здника. <red>Є҆</red>ктєнїѝ, и҆ ѿпꙋ́стъ, и҆ ча́съ а҃-й.

<red>Н</red>а а҃-мъ часѣ̀, тропа́рь пра́здника. <red>П</red>о трист҃о́мъ конда́къ пра́здника, и҆ коне́чный ѿпꙋ́стъ.

<red>На лїтꙋргі́и: А҆</red>нтїфѡ́нъ а҃, ѱало́мъ и҃і, гла́съ в҃: <red>Н</red>б҃са̀ повѣ́даютъ сла́вꙋ бж҃їю.

<red>М</red>л҃твами бцⷣы, сп҃се сп҃сѝ на́съ.

<red>И҆</red> дрꙋгі́й ли́къ то́йже сті́хъ: <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.

<red>М</red>л҃твами бцⷣы:

<red>С</red>ті́хъ в҃: <red>Д</red>е́нь днѝ ѿрыга́етъ глаго́лъ, и҆ но́щь но́щи возвѣща́етъ ра́зꙋмъ.

<red>М</red>л҃твами бцⷣы:

<red>С</red>ті́хъ г҃: <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.

<red>М</red>л҃твами бцⷣы:

<red>С</red>ла́ва, и҆ ны́нѣ, <red>М</red>л҃твами бцⷣы:

<red>А҆</red>нтїфѡ́нъ в҃, ѱало́мъ ѳ҃і, гла́съ то́йже. <red>С</red>ті́хъ а҃: <red>Ѹ҆</red>слы́шитъ тѧ̀ гдⷭ҇ь въ де́нь печа́ли.

<red>С</red>п҃си́ ны ѹ҆тѣ́шителю бл҃гі́й, пою́щыѧ тѝ: а҆ллилꙋ́їа.

<red>Д</red>рꙋга́ѧ страна̀, то́йже сті́хъ: <red>Ѹ҆</red>слы́шитъ тѧ̀ гдⷭ҇ь въ де́нь печа́ли, защи́титъ тѧ̀ и҆́мѧ бг҃а і҆а́кѡвлѧ.

<red>С</red>п҃си́ ны ѹ҆тѣ́шителю бл҃гі́й:

<red>С</red>ті́хъ в҃: <red>П</red>о́слетъ тѝ по́мощь ѿ ст҃а́гѡ, и҆ ѿ сїѡ́на застꙋ́питъ тѧ̀.

<red>С</red>п҃си́ ны ѹ҆тѣ́шителю бл҃гі́й:

<red>С</red>ті́хъ г҃: <red>Д</red>а́стъ тѝ гдⷭ҇ь по се́рдцꙋ твоемꙋ̀, и҆ ве́сь совѣ́тъ тво́й и҆спо́лнитъ.

<red>С</red>п҃си́ ны ѹ҆тѣ́шителю бл҃гі́й:

<red>С</red>ла́ва, и҆ ны́нѣ, <red>Є҆</red>диноро́дный сн҃е:

<red>А҆</red>нтїфѡ́нъ г҃, ѱало́мъ к҃, гла́съ и҃. <red>С</red>ті́хъ а҃: <red>Г</red>дⷭ҇и, си́лою твое́ю возвесели́тсѧ ца́рь.

<red>Т</red>ропа́рь, гла́съ то́йже: <red>Б</red>л҃гослове́нъ є҆сѝ хрⷭ҇тѐ бж҃е на́шъ:

<red>Д</red>рꙋгі́й ли́къ: то́йже сті́хъ: <red>Г</red>дⷭ҇и, си́лою твое́ю возвесели́тсѧ цр҃ь, и҆ ѡ҆ сп҃се́нїи твое́мъ возра́дꙋетсѧ ѕѣлѡ̀.

<red>Т</red>ропа́рь: <red>Б</red>л҃гослове́нъ є҆сѝ хрⷭ҇тѐ бж҃е на́шъ:

<red>С</red>ті́хъ в҃: <red>Ж</red>ела́нїе се́рдца є҆гѡ̀ да́лъ є҆сѝ є҆мꙋ̀, и҆ хотѣ́нїѧ ѹ҆стнꙋ̀ є҆гѡ̀ нѣ́си лиши́лъ є҆го̀.

<red>Т</red>ропа́рь: <red>Б</red>л҃гослове́нъ є҆сѝ хрⷭ҇тѐ бж҃е на́шъ:

<red>С</red>ті́хъ г҃: <red>Ꙗ҆́</red>кѡ предвари́лъ є҆сѝ є҆го̀ бл҃гослове́нїемъ бл҃госты́ннымъ, положи́лъ є҆сѝ на главѣ̀ є҆гѡ̀ вѣне́цъ ѿ ка́мене чⷭ҇тна.

<red>Т</red>ропа́рь: <red>Б</red>л҃гослове́нъ є҆сѝ хрⷭ҇тѐ бж҃е на́шъ:

<red>В</red>хо́дное: <red>В</red>ознеси́сѧ гдⷭ҇и си́лою твое́ю, воспое́мъ и҆ пое́мъ си̑лы твоѧ̑.

<red>Т</red>а́же тропа́рь: <red>Б</red>л҃гослове́нъ є҆сѝ хрⷭ҇тѐ бж҃е на́шъ:

<red>С</red>ла́ва, и҆ ны́нѣ, конда́къ: <red>Є҆</red>гда̀ снизше́дъ ѧ҆зы́ки слїѧ̀:

<red>В</red>мѣ́стѡ же трист҃а́гѡ: <red>Є҆</red>ли́цы во хрⷭ҇та̀ крⷭ҇ти́стесѧ:

<red>П</red>рокі́менъ, гла́съ и҃: <red>В</red>о всю̀ зе́млю и҆зы́де вѣща́нїе и҆́хъ: и҆ до ѿда́нїѧ.

<red>С</red>ті́хъ: <red>Н</red>б҃са̀ повѣ́даютъ сла́вꙋ бж҃їю:

<red>А҆</red>по́столъ дѣѧ́нїй, зача́ло г҃: <red>Є҆</red>гда̀ скончава́шасѧ дні́е пѧтдесѧ́тницы:

<red>А҆</red>ллилꙋ́їа, гла́съ а҃: <red>С</red>ло́вомъ гдⷭ҇нимъ нб҃са̀ ѹ҆тверди́шасѧ:

<red>С</red>ті́хъ: <red>В</red>ъ нб҃сѐ призрѣ̀ гдⷭ҇ь:

<red>Є҆</red>ѵⷢ҇лїе і҆ѡа́нна, зача́ло к҃з: <red>В</red>ъ послѣ́днїй де́нь вели́кїй пра́здника:

<red>З</red>а <red>Д</red>осто́йно пое́мъ і҆рмо́съ: <red>Р</red>а́дꙋйсѧ цр҃и́це: и҆ до ѿда́нїѧ.

<red>П</red>рича́стенъ: <red>Д</red>х҃ъ тво́й бл҃гі́й наста́витъ мѧ̀ на зе́млю пра́вꙋ.

<red>А҆</red>ллилꙋ́їа, <red>три́жды</red>. <red>И҆</red> по ѿпꙋ́стѣ лїтꙋргі́и глаго́летсѧ девѧ́тый ча́съ по ѻ҆бы́чаю.

<red> Въ недѣ́лю ве́чера ст҃ы́ѧ н҃-цы.</red>

<red>З</red>на́менꙋетъ ра́нѣе послѣ́дованїѧ ра́ди колѣнопреклоне́нїѧ, начина́етъ і҆ере́й: <red>Б</red>л҃гослове́нъ бг҃ъ на́шъ:

и҆ глаго́летъ ѹ҆чине́нный чте́цъ: <red>Ц</red>р҃ю̀ нбⷭ҇ный: и҆ предначина́тельный ѱало́мъ.

<red>Т</red>а́же, є҆ктенїа̀ вели́каѧ.

<red>На Гдⷭ҇и воззва́хъ</red>, стїхи̑ры пра́здника на ѕ҃, гла́съ д҃, самогла́сны: <red>П</red>ресла̑внаѧ дне́сь: повторѧ́юще.

<red>В</red>хо́дъ съ кади́ломъ. <red>С</red>вѣ́те ти́хїй:

<red>П</red>рокі́менъ вели́кїй, гла́съ з҃: <red>К</red>то̀ бг҃ъ ве́лїй, ꙗ҆́кѡ бг҃ъ на́шъ; ты̀ є҆сѝ бг҃ъ творѧ́й чꙋдеса̀.

<red>С</red>ті́хъ а҃: <red>С</red>каза́лъ є҆сѝ въ лю́дехъ си́лꙋ твою̀.

<red>С</red>ті́хъ в҃: <red>И҆</red> рѣ́хъ ны́нѣ нача́хъ, сїѧ̀ и҆змѣ́на десни́цы вы́шнѧгѡ.

<red>С</red>ті́хъ г҃: <red>П</red>омѧнꙋ́хъ дѣла̀ гдⷭ҇нѧ, ꙗ҆́кѡ помѧнꙋ̀ ѿ нача́ла чꙋдеса̀ твоѧ̑.

<red>И҆</red> па́ки: <red>К</red>то̀ бг҃ъ ве́лїй:

<red>Т</red>а́же возглаша́етъ і҆ере́й, и҆лѝ дїа́конъ: <red>П</red>а́ки и҆ па́ки прикло́ньше колѣ̑на, гдⷭ҇ꙋ помо́лимсѧ.

<red>И҆</red> мы̀, <red>Г</red>дⷭ҇и поми́лꙋй, <red>три́жды</red>.

<red>Н</red>а́мъ же прикло́ньшымъ колѣ̑на на зе́млю, и҆ непокровє́ннымъ сꙋ́щымъ, чте́тъ і҆ере́й мл҃твы во ѻ҆лтарѣ̀ велегла́снѡ на лю́ди: <red>П</red>речⷭ҇те, нескве́рне:

<red>П</red>о сконча́нїи же пе́рвыѧ мл҃твы, дїа́конъ глаго́летъ: <red>З</red>астꙋпѝ, сп҃сѝ, поми́лꙋй, возста́ви и҆ сохранѝ на́съ бж҃е, твое́ю бл҃года́тїю.

и҆ <red>Г</red>дⷭ҇и поми́лꙋй. <red>є҆ди́ножды</red>. <red>П</red>рест҃ꙋ́ю, пречⷭ҇тꙋю: и҆ про́чее.

<red>Т</red>а́же і҆ере́й, возгла́съ мл҃твы: <red>Т</red>вое́ бо є҆́сть є҆́же ми́ловати, и҆ сп҃са́ти на́съ:

<red>П</red>осе́мъ і҆ере́й, и҆лѝ дїа́конъ глаго́летъ є҆ктенїю̀: <red>Р</red>це́мъ всѝ: и҆ про́чее ѻ҆бы́чнѡ.

<red>І҆</red>ере́й возгла́съ: <red>Ꙗ҆́</red>кѡ млⷭ҇тивъ и҆ чл҃вѣколю́бецъ бг҃ъ є҆сѝ:

и҆ а҆́бїе дїа́конъ: <red>П</red>а́ки и҆ па́ки прикло́ньше колѣ̑на, гдⷭ҇ꙋ помо́лимсѧ.

<red>М</red>ы́ же, <red>Г</red>дⷭ҇и поми́лꙋй, <red>три́жды</red>.

и҆ приклонѧ́емъ колѣ̑на по предпи́санномꙋ, чте́тъ і҆ере́й в҃-ю мл҃твꙋ во ѹ҆слы́шанїе всѣ́хъ: <red>Г</red>дⷭ҇и і҆и҃се хрⷭ҇тѐ бж҃е на́шъ, ми́ръ тво́й пода́вый человѣ́кѡмъ:

<red>П</red>о соверше́нїи є҆ѧ̀, дїа́конъ глаго́летъ: <red>З</red>астꙋпѝ, сп҃сѝ, поми́лꙋй, возста́ви и҆ сохранѝ на́съ бж҃е, твое́ю бл҃года́тїю. <red>П</red>рест҃ꙋ́ю, пречⷭ҇тꙋю:

<red>І҆</red>ере́й возгла́съ мл҃твы: <red>Б</red>л҃говоле́нїемъ и҆ бл҃гостїю є҆диноро́днагѡ сн҃а твоегѡ̀:

<red>Т</red>а́же, <red>С</red>подо́би гдⷭ҇и въ ве́черъ се́й:

и҆ посе́мъ глаго́летъ дїа́конъ: <red>П</red>а́ки и҆ па́ки прикло́ньше колѣ̑на, гдⷭ҇ꙋ помо́лимсѧ.

<red>И҆</red> на́мъ та́кожде колѣ̑на прикло́ньшымъ, і҆ере́й чте́тъ г҃-ю мл҃твꙋ: <red>П</red>риснотекꙋ́щїй, живо́тный:

<red>Т</red>а́же присовокꙋплѧ́етъ и҆́ны двѣ̀, пи́саны въ трїѡ́ди.

<red>П</red>о сконча́нїи же мл҃твъ, дїа́конъ глаго́летъ: <red>З</red>астꙋпѝ, сп҃сѝ, поми́лꙋй, возста́ви и҆ сохранѝ на́съ бж҃е, твое́ю бл҃года́тїю. <red>П</red>рест҃ꙋ́ю, пречⷭ҇тꙋю:

<red>І҆</red>ере́й возгла́съ: <red>Т</red>ы́ бо є҆сѝ ѹ҆покое́нїе дꙋ́шъ и҆ тѣле́съ на́шихъ:

<red>П</red>осе́мъ дїа́конъ глаго́летъ: <red>И҆</red>спо́лнимъ вече́рнюю мл҃твꙋ:

<red>І҆</red>ере́й возгла́съ: <red>Ꙗ҆́</red>кѡ бл҃гъ и҆ чл҃вѣколю́бецъ: <red>М</red>и́ръ всѣ̑мъ.

<red>Д</red>їа́конъ: <red>Г</red>лавы̑ на́шѧ гдⷭ҇еви прикло́нимъ.

<red>І҆</red>ере́й мл҃твꙋ вта́й ѻ҆бы́чнꙋю, <red>Т</red>а́же возгла́съ: <red>Б</red>ꙋ́ди держа́ва:

<red>И҆</red> посе́мъ соше́дшесѧ ѻ҆́ба ли̑ка на средѣ̀, пое́мъ на стїхо́внѣ стїхи̑ры пра́здника, гла́съ г҃: <red>Н</red>ы́нѣ въ зна́менїе всѣ̑мъ: съ припѣ́вы и҆́хъ.

<red>С</red>ла́ва, и҆ ны́нѣ, гла́съ и҃: <red>П</red>рїиди́те лю́дїе, трїѷпоста́сномꙋ бж҃ествꙋ̀ поклони́мсѧ:

<red>П</red>осе́мъ; Ны́нѣ ѿпꙋща́еши: <red>Т</red>рист҃о́е, и҆ по <red>Ѻ҆́</red>ч҃е на́шъ: тропа́рь, гла́съ и҃: <red>Б</red>л҃гослове́нъ є҆сѝ хрⷭ҇тѐ бж҃е на́шъ: и҆ ѿпꙋ́стъ.

<red>[зрѝ] На повече́рїи</red>, пое́мъ канѡ́нъ ст҃а́гѡ дх҃а, гла́съ а҃, творе́нїе ѳеофа́ново, і҆рмосы̀ по <red>два́жды</red>: <red>Т</red>ропарѝ на д҃. припѣ́въ въ канѡ́нѣ: <red>С</red>ла́ва тебѣ̀ бж҃е на́шъ, сла́ва тебѣ̀. <red>П</red>о ѳ҃-й пѣ́сни, вмѣ́стѡ <red>Д</red>осто́йно, пое́мъ і҆рмо́съ то́йже. по трист҃о́мъ конда́къ пра́здника.

<red> Въ понедѣ́льникъ ст҃а́гѡ дх҃а на полꙋ́нощницѣ.</red>

<red>П</red>о а҃-мъ трист҃о́мъ глаго́лемъ тропа́рь пра́здника. <red>П</red>о в҃-мъ трист҃о́мъ конда́къ пра́здника. <red>Г</red>дⷭ҇и поми́лꙋй, в҃і, и҆ ѿпꙋ́стъ. <red>М</red>л҃твы же, <red>П</red>омѧнѝ гдⷭ҇и: не глаго́лемъ.

<red>На ѹ҆́трени</red>, на <red>Б</red>г҃ъ гдⷭ҇ь тропа́рь пра́здника <red>три́жды</red>. и҆ ѻ҆бы̑чныѧ каѳі̑смы, и҆ сѣда́льны пра́здника, и҆ чте́нїе пра́здника.

<red>К</red>анѡ́нъ пра́здника, гла́съ з҃, со і҆рмосо́мъ на и҃:

<red>Д</red>рꙋгі́й, гла́съ д҃, со і҆рмосо́мъ на ѕ҃:

<red>К</red>атава́сїа: <red>Б</red>ж҃е́ственнымъ покрове́нъ: ѻ҆́ба ли̑ка вкꙋ́пѣ.

<red>П</red>о г҃-й пѣ́сни, сѣда́ленъ пра́здника.

<red>П</red>о ѕ҃-й пѣ́сни конда́къ и҆ і҆́косъ пра́здника, и҆ сѷнаѯа́рїй. <red>Чⷭ҇</red>тнѣ́йшꙋю не пое́мъ.

<red>П</red>о ѳ҃-й пѣ́сни свѣти́ленъ пра́здника, <red>два́жды</red>: <red>Д</red>рꙋгі́й, <red>є҆ди́ножды</red>.

<red>Н</red>а хвали́техъ стїхи̑ры пра́здника самогла́сны, гла́съ в҃, на д҃.

<red>С</red>ла́ва, и҆ ны́нѣ, гла́съ и҃: <red>Ꙗ҆</red>зы́цы и҆ногда̀ размѣси́шасѧ:

<red>С</red>лавосло́вїе вели́кое.

<red>Т</red>ропа́рь пра́здника. <red>Є҆</red>ктєнїѝ и҆ ѿпꙋ́стъ глаго́лемъ пра́здника: <red>И҆́</red>же въ ви́дѣ ѻ҆́гненныхъ ѧ҆зы̑къ:

и҆ ча́съ а҃-й.

<red>На</red> <red>лїтꙋргі́и</red>, бл҃жє́нна ѿ канѡ́на пра́здника, пѣ́снь г҃, и҆ ѕ҃.

<red>Т</red>а́же і҆ере́й, и҆лѝ дїа́конъ: <red>П</red>ремꙋ́дрость, про́сти.

<red>М</red>ы́ же вхо́дное: <red>В</red>ознеси́сѧ гдⷭ҇и си́лою твое́ю, воспое́мъ и҆ пое́мъ си̑лы твоѧ̑.

<red>Т</red>ропа́рь: <red>Б</red>л҃гослове́нъ є҆сѝ хрⷭ҇тѐ бж҃е на́шъ:

<red>С</red>ла́ва, и҆ ны́нѣ, конда́къ: <red>Є҆</red>гда̀ снизше́дъ: <red>Т</red>рист҃о́е.

<red>П</red>рокі́менъ, гла́съ ѕ҃: <red>С</red>п҃сѝ гдⷭ҇и лю́ди твоѧ̑, и҆ бл҃гословѝ достоѧ́нїе твоѐ.

<red>С</red>ті́хъ: <red>К</red>ъ тебѣ̀ гдⷭ҇и воззовꙋ̀, бж҃е мо́й:

<red>А҆</red>по́столъ къ є҆фесе́ємъ, зача́ло ск҃ѳ: <red>Ꙗ҆́</red>кѡ ча̑да свѣ́та ходи́те: <red>А҆</red>ллилꙋ́їа, гла́съ в҃: <red>П</red>оми́лꙋй мѧ̀ бж҃е, по вели́цѣй млⷭ҇ти твое́й:

<red>С</red>ті́хъ: <red>Н</red>е ѿве́ржи менѐ ѿ лица̀ твоегѡ̀:

<red>Є҆</red>ѵⷢ҇лїе матѳе́а, зача́ло ѻ҃є: <red>Б</red>люди́те, да не пре́зрите є҆ди́нагѡ ма́лыхъ си́хъ:

<red>П</red>рича́стенъ: <red>Д</red>х҃ъ тво́й бл҃гі́й наста́витъ мѧ̀ на зе́млю пра́вꙋ.

<red>А҆</red>ллилꙋ́їа, <red>три́жды</red>.

<red>[зрѝ] Зна́й и҆ сїѐ: Ꙗ҆́</red>кѡ слꙋ̑жбы ст҃ы́хъ прилꙋчи́вшихсѧ въ сꙋббѡ́тꙋ грѧдꙋ́щꙋю, и҆ въ недѣ́лю всѣ́хъ ст҃ы́хъ, пое́мъ є҆ди́нагѡ напредѝ, а҆ дрꙋга́гѡ въ настоѧ́щїй пѧто́къ, на повече́рїи.

<red>[зрѝ] Вѣ́домо же бꙋ́ди: Ꙗ҆́</red>кѡ седми́ца сїѧ̀ ст҃ы́ѧ пентїко́стїи, разрѣша́ема є҆́сть на сы́ръ, ры̑бы, вїно̀ и҆ є҆ле́й, ѹ҆пражнѧ́ютсѧ же и҆ междоча̑сїѧ часѡ́въ, и҆ и҆́же въ повече́рїѧхъ пѣва́емый канѡ́нъ прест҃ы́ѧ бцⷣы. <red>В</red>о вто́рникъ, на лїтꙋргі́и бл҃жє́нна ѿ канѡ́на пра́здника, ѻ҆бо́ихъ творцѡ́въ, пѣ́снь а҃-ѧ, на ѕ҃. <red>В</red>ъ сре́дꙋ, д҃-ѧ: <red>В</red>ъ четверто́къ, є҃-ѧ: <red>В</red>ъ пѧто́къ, з҃-ѧ, и҃-ѧ: <red>В</red>ъ сꙋббѡ́тꙋ, зрѝ ни́же сегѡ̀.

<red> Въ пѧто́къ ве́чера, каѳі́сма рѧдова́ѧ.</red>

<red>На Гдⷭ҇и воззва́хъ</red>, и҆ всѧ̀ слꙋ́жба пра́здника, кромѣ̀ паремі́й, и҆ вхо́да, ꙗ҆́коже ѹ҆каза́сѧ на ѿда́нїе вознесе́нїѧ хрⷭ҇то́ва. <red>Т</red>а́кожде и҆ въ сїю̀ сꙋббѡ́тꙋ и҃-нꙋю, на ѹ҆́трени, слꙋ́жба всѧ̀ пра́здника, кромѣ̀ полѷеле́а и҆ степе́нны, и҆ є҆ѵⷢ҇лїа: то́чїю канѡ́нъ пра́здника, со і҆рмосо́мъ на и҃: і҆рмо́съ по <red>два́жды</red>: дрꙋгі́й со і҆рмосо́мъ на ѕ҃: і҆рмо́съ по <red>два́жды</red>. <red>К</red>атава́сїа, і҆рмо́съ в҃-гѡ канѡ́на: <red>Б</red>ж҃е́ственнымъ покрове́нъ: ѻ҆́ба ли̑ка вкꙋ́пѣ. <red>С</red>лавосло́вїе вели́кое: и҆ є҆ктєнїѝ, и҆ ѿпꙋ́стъ. <red>Н</red>а ѿпꙋ́стѣ помина́етъ і҆ере́й ст҃а́го, є҆гѡ́же є҆́сть де́нь. и҆ ча́съ а҃-й.

<red>На часѣ́хъ</red>, тропа́рь, и҆ конда́къ пра́здника, и҆ коне́чный ѿпꙋ́стъ.

<red>На лїтꙋргі́и</red>, бл҃жє́нна пра́здника, пѣ́снь ѳ҃, ѻ҆бои́хъ канѡ́нѡвъ, на и҃.

<red>П</red>о вхо́дѣ тропа́рь пра́здника:

<red>С</red>ла́ва, и҆ ны́нѣ: конда́къ.

<red>Т</red>рист҃о́е. <red>П</red>рокі́менъ, и҆ <red>А҆</red>ллилꙋ́їа пра́здника.

<red>А҆</red>по́столъ днѐ, къ ри́млѧнѡмъ, зача́ло ѻ҃ѳ: <red>П</red>а́ѵелъ ра́бъ і҆и҃съ хрⷭ҇то́въ:

<red>Є҆</red>ѵⷢ҇лїе матѳе́а, зача́ло є҃і: <red>П</red>росѧ́щемꙋ ѹ҆ тебѐ да́й:

<red>П</red>рича́стенъ пра́здника: <red>Д</red>х҃ъ тво́й бл҃гі́й наста́витъ мѧ̀ на зе́млю пра́вꙋ.
