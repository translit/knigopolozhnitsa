---
title: "Недѣ́лѧ в҃-ѧ ст҃ы́хъ постѡ́въ"
navigation:
  key: service-typikon-68
  title: "Недѣ́лѧ в҃-ѧ ст҃ы́хъ постѡ́въ"
  parent: service-typikon
  order: 68
type: "service"
---

# Недѣ́лѧ в҃-ѧ ст҃ы́хъ постѡ́въ.

<red> Пое́тсѧ настоѧ́щее послѣ́дованїе, во ст҃ы́хъ ѻ҆тца̀ на́шегѡ григо́рїа а҆рхїепⷭ҇кпа, ѳессалоні́тскаго чꙋдотво́рца, и҆ пала́мы, сложе́нное ѡ҆ всест҃ѣ́йшагѡ патрїа́рха фїлоѳе́а. </red>

<red>Въ сꙋббѡ́тꙋ ве́чера, на ма́лѣй вече́рни</red> по ѻ҆бы́чаю.

<red>На вели́цѣй вече́рни</red>, по предначина́тельномъ ѱалмѣ̀: <red>Б</red>л҃же́нъ мꙋ́жъ, каѳі́сма всѧ̀. <red>На Гдⷭ҇и воззва́хъ </red>ста́вимъ стїхѡ́въ и҆ пое́мъ стїхи̑ры воскрⷭ҇ны гла́са, г҃: и҆ а҆натѡ́лїевы г҃: и҆ настоѧ́щыѧ ст҃а́гѡ на д҃, гла́съ в҃. <red>П</red>одо́бенъ: <red>К</red>і́ими похва́льными: <red>К</red>і́ими бл҃гопохвале́нїй пѣ́сньми:

<red>С</red>ла́ва, гла́съ ѕ҃: <red>П</red>рпⷣбне требл҃же́нне: <red>И҆</red> ны́нѣ, бг҃оро́диченъ а҃-й гла́са.

<red>На лїті́и</red> стїхи́ра хра́ма, по ѻ҆бы́чаю:

<red>С</red>ла́ва, и҆ ны́нѣ, бг҃оро́диченъ:

<red>Н</red>а стїхо́внѣ стїхи̑ры по а҆лфави́тꙋ.

<red>С</red>ла́ва, гла́съ и҃: <red>Б</red>о́дрый ѧ҆зы́къ тво́й ко ѹ҆чи́тельствꙋ: <red>И҆</red> ны́нѣ: <red>Б</red>езневѣ́стнаѧ дв҃о:

<red>П</red>о Ны́нѣ ѿпꙋща́еши: ѿпꙋсти́тельный: <red>Б</red>цⷣе дв҃о: <red>три́жды</red>, и҆ про́чее послѣ́дованїе бдѣ́нїѧ по ѻ҆бы́чаю.

<red>На ѹ҆́трени</red> по шестоѱа́лмїи, на <red>Б</red>г҃ъ гдⷭ҇ь: <red>Т</red>ропа́рь воскрⷭ҇нъ, <red>два́жды</red>.

<red>С</red>ла́ва,

<red>Тропа́рь ст҃а́гѡ, гла́съ и҃: П</red>равосла́вїѧ свѣти́льниче, цр҃кве ѹ҆твержде́нїе и҆ ѹ҆чи́телю, мона́хѡвъ добро́то, бг҃осло́вѡвъ побо́рниче непребори́мый, григо́рїе чꙋдотво́рче, ѳессалоні́тскаѧ похвало̀, проповѣ́дниче бл҃года́ти, моли́сѧ вы́нꙋ сп҃сти́сѧ дꙋша́мъ на́шымъ.

<red>И҆</red> ны́нѣ, бг҃оро́диченъ:

<red>И҆́</red>же на́съ ра́ди: <red>П</red>о каѳі́смахъ сѣда́льны воскрⷭ҇ны съ бг҃оро́дичны и҆́хъ: и҆ чтє́нїѧ ѻ҆бы̑чнаѧ. <red>П</red>о непоро́чныхъ тропарѝ: <red>А҆́</red>гг҃льскїй собо́ръ: и҆ прѡ́чаѧ. ѵ҆пакоѝ гла́са. <red>С</red>тепє́нна и҆ прокі́менъ гла́са. <red>В</red>сѧ́кое дыха́нїе: <red>Є҆</red>ѵⷢ҇лїе воскрⷭ҇но. <red>В</red>оскрⷭ҇нїе хрⷭ҇то́во: и҆ ѱало́мъ н҃.

<red>С</red>ла́ва, преждепи́саннаѧ стїхи́ра: <red>П</red>окаѧ́нїѧ ѿве́рзи мѝ двє́ри: и҆ прѡ́чаѧ. <red>К</red>анѡ́нъ воскрⷭ҇нъ, со і҆рмосо́мъ на д҃, и҆ трїѡ́ди на д҃: и҆ ст҃а́гѡ на ѕ҃. <red>К</red>атава́сїа: <red>Ѿ</red>ве́рзꙋ ѹ҆ста̀ моѧ̑: <red>П</red>о г҃-й пѣ́сни,

<red>Конда́къ, гла́съ д҃: Н</red>ы́нѣ вре́мѧ дѣ́лательное ꙗ҆ви́сѧ, при две́рехъ сꙋ́дъ, воста́немъ ѹ҆́бѡ постѧ́щесѧ, принесе́мъ сле́зы ѹ҆миле́нїѧ, ми́лостынѧми, зовꙋ́ще: согрѣши́хомъ па́че песка̀ морска́гѡ. но ѡ҆сла́би содѣ́телю всѣ́хъ, ꙗ҆́кѡ да прїи́мемъ нетлѣ̑нныѧ вѣнцы̀.

<red>Т</red>а́же сѣда́ленъ ст҃а́гѡ, гла́съ д҃. <red>П</red>одо́бенъ: <red>С</red>ко́рѡ предварѝ: <red>П</red>ре́лесть попали́лъ є҆сѝ:

<red>С</red>ла́ва, то́йже: <red>И҆</red> ны́нѣ: <red>С</red>ко́рѡ прїимѝ влⷣчце:

<red>П</red>о ѕ҃-й пѣ́сни,

<red>Конда́къ ст҃а́гѡ, гла́съ и҃. Подо́бенъ: Взбра́нной: П</red>ремꙋ́дрости сщ҃е́нный и҆ бж҃е́ственный ѻ҆рга́нъ, бг҃осло́вїѧ свѣ́тлꙋю согла́снѡ трꙋбꙋ̀, воспѣва́емъ тѧ̀ григо́рїе бг҃оглаго́льниче. но ꙗ҆́кѡ ѹ҆́мъ ѹ҆мꙋ̀ пе́рвомꙋ предстоѧ́й къ немꙋ̀ ѹ҆́мъ на́шъ ѻ҆́тче наста́ви, да зове́мъ: ра́дꙋйсѧ проповѣ́дниче бл҃года́ти.

<red>И҆</red> і҆́косъ и҆ чте́мъ сѷнаѯа́рїй. <red>П</red>о ѳ҃-й пѣ́сни, свѣти́ленъ воскрⷭ҇нъ.

<red>С</red>ла́ва, ст҃а́гѡ. <red>П</red>одо́бенъ: <red>С</red>о ѹ҆ч҃нкѝ: <red>Р</red>а́дꙋйсѧ ѻ҆тцє́въ похвало̀: <red>И҆</red> ны́нѣ, бг҃оро́диченъ: <red>В</red>лⷣчце, всѣ́хъ влⷣчце:

<red>Н</red>а хвали́техъ стїхи̑ры воскрⷭ҇ны д҃, и҆ а҆нато́лїевъ а҃: и҆ настоѧ́щыѧ г҃, гла́съ а҃. <red>П</red>одо́бенъ: <red>Н</red>бⷭ҇ныхъ чинѡ́въ: <red>Б</red>л҃же́ннꙋю въ мі́рѣ жи́знь соверши́въ: <red>П</red>рипѣ́въ а҃: <red>Ѹ҆</red>ста̀ првⷣнагѡ поꙋча́тсѧ премꙋ́дрости: в҃: <red>Ѹ҆</red>слы́шите сїѧ̑ всѝ ꙗ҆зы́цы:

<red>Т</red>а́же, <red>П</red>рипѣ́въ: <red>В</red>оскрⷭ҇нѝ гдⷭ҇и бж҃е мо́й: и҆ пое́мъ стїхи́рꙋ самогла́снꙋ трїѡ́ди, гла́съ ѕ҃: <red>В</red>о тьмѣ̀ согрѣше́нїй ходѧ́щымъ:

<red>С</red>ла́ва, па́ки тꙋ́южде стїхи́рꙋ, высоча́йшимъ гла́сомъ. <red>И҆ </red>ны́нѣ, <red>П</red>ребл҃гослове́нна є҆сѝ бцⷣе дв҃о:

и҆ про́чее вослѣ́дованїе ѹ҆́трени, ꙗ҆́коже пред̾ꙋказа́сѧ въ недѣ́лю правосла́вїѧ.

<red>На лїтꙋргі́и</red>, бл҃жє́нна гла́са, на ѕ҃: и҆ ст҃а́гѡ пѣ́снь г҃-ѧ, на д҃. <red>П</red>о вхо́дѣ тропа́рь воскрⷭ҇нъ, и҆ хра́ма бцⷣы, и҆ хра́ма ст҃а́гѡ, и҆лѝ ст҃ы́ѧ, та́же ст҃а́гѡ. <red>К</red>онда́къ трїѡ́ди, и҆ хра́ма ст҃а́гѡ, и҆лѝ ст҃ы́ѧ.

<red>С</red>ла́ва, ст҃а́гѡ: <red>И҆</red> ны́нѣ, хра́ма бцⷣы: <red>А҆</red> и҆дѣ́же нѣ́сть хра́ма бцⷣы, глаго́лемъ конда́къ трїѡ́ди.

<red>П</red>рокі́менъ, гла́съ є҃: <red>Т</red>ы̀ гдⷭ҇и сохрани́ши ны̀:

<red>С</red>ті́хъ: <red>С</red>п҃си́ мѧ гдⷭ҇и, ꙗ҆́кѡ ѡ҆скꙋдѣ̀ прпⷣбный: и҆ ст҃а́гѡ, гла́съ а҃: <red>Ѹ҆</red>ста̀ моѧ̑ возглаго́лютъ премꙋ́дрость:

<red>А҆</red>по́столъ къ є҆вре́ємъ, зача́ло т҃д: <red>В</red>ъ нача́лѣ ты̀ гдⷭ҇и зе́млю ѡ҆снова́лъ є҆сѝ: и҆ ст҃а́гѡ, къ є҆вре́ємъ, зача́ло ти҃і: <red>Т</red>ако́въ на́мъ подоба́ше а҆рхїере́й: <red>А҆</red>ллилꙋ́їа гла́са.

<red>Є҆</red>ѵⷢ҇лїе ма́рка, зача́ло з҃: <red>В</red>ни́де і҆и҃съ въ капернаꙋ́мъ: <red>Д</red>рꙋго́е і҆ѡа́нна, зача́ло л҃ѕ: <red>А҆́</red>зъ є҆́смь две́рь:

<red>Б</red>ж҃е́ственнаѧ лїтꙋргі́а вели́кагѡ васі́лїа.

<red>П</red>рича́стенъ: <red>Х</red>вали́те гдⷭ҇а: <red>Д</red>рꙋгі́й: <red>В</red>ъ па́мѧть вѣ́чнꙋю: <red>Н</red>а трапе́зѣ же ꙗ҆ди́мъ, и҆́миже и҆ въ а҃-ю недѣ́лю ѹ҆дово́лихомсѧ, во сла́вꙋ бж҃їю.

<red> Въ тꙋ́южде недѣ́лю ве́чера пое́мъ всѐ послѣ́дованїе,</red>

<red>Ꙗ҆́</red>коже пред̾ꙋказа́сѧ въ мимоше́дшꙋю недѣ́лю. <red>На вече́рни</red> по вхо́дѣ прокі́менъ, гла́съ и҃: Не ѿвратѝ лица̀ твоегѡ̀: со стїхѝ є҆гѡ̀.

<red> Тоѧ́жде тре́тїѧ недѣ́ли,</red>

<red>Въ пѧто́къ ве́чера, на Гдⷭ҇и воззва́хъ</red>, трїѡ́ди самогла́сенъ, гла́съ з҃: <red>Ꙗ҆́</red>кѡ блꙋ́дный ѿстꙋпи́хъ: <red>два́жды</red>. и҆ мч҃нчны д҃, ѻ҆ктѡ́иха, и҆ мине́и д҃.

<red>С</red>ла́ва, ме́ртвенъ: <red>И҆</red> ны́нѣ, бг҃оро́диченъ а҃-й, гла́са, и҆ чтє́нїѧ.

<red>[зрѝ] А҆́</red>ще же нѣ́сть преждесщ҃е́нныѧ, тогда̀ стїхи̑ры на ѕ҃: мч҃нчны ѻ҆ктѡ́иха г҃, и҆ мине́и г҃.

<red>С</red>ла́ва, ме́ртвенъ, <red>И҆</red> ны́нѣ, бг҃оро́диченъ а҃-й, и҆ чтє́нїѧ. <red>Н</red>а стїхо́внѣ самогла́сенъ днѐ два́жды: и҆ мч҃нченъ.

<red>С</red>ла́ва, и҆ ны́нѣ, бг҃оро́диченъ: <red>Т</red>ы̀ є҆сѝ бг҃ъ на́шъ:

<red>В</red>ъ пѧто́къ се́й на повече́рїи пое́мъ слꙋ́жбꙋ мине́и, и҆мꙋ́щагѡ ст҃а́гѡ прилꙋчи́тисѧ въ недѣ́лю тре́тїю поста̀.

<red>Подоба́етъ вѣ́дати: Ꙗ҆́</red>кѡ въ по́стъ, во всѣ́хъ пѧтка́хъ, на повече́рїи твори́тъ і҆ере́й ѿпꙋ́стъ ма́лый.

<red> Въ сꙋббѡ́тꙋ г҃-ѧ седми́цы постѡ́въ.</red>

<red>П</red>ое́тсѧ всѐ вослѣ́дованїе, ꙗ҆́коже и҆ во вторꙋ́ю сꙋббѡ́тꙋ ꙗ҆вле́нно є҆́сть.

<red>На лїтꙋргі́и</red>, бл҃жє́нна гла́са. <red>П</red>рокі́менъ днѐ, и҆ за ѹ҆поко́й.

<red>А҆</red>по́столъ ко є҆вре́ємъ, зача́ло тк҃є: <red>В</red>оспомина́йте пє́рвыѧ дни̑ ва́шѧ: <red>Д</red>рꙋгі́й къ солꙋ́нѧнѡмъ, зача́ло с҃ѻ: <red>Н</red>е хощꙋ̀ ва́съ не вѣ́дѣти ѡ҆ ѹ҆ме́ршихъ: <red>А҆</red>ллилꙋ́їа днѐ, и҆ за ѹ҆поко́й.

<red>Є҆</red>ѵⷢ҇лїе ма́рка, зача́ло и҃: <red>М</red>и́мѡ грѧды́й і҆и҃съ: <red>И҆</red> дрꙋго́е за ѹ҆поко́й, і҆ѡа́нна, зача́ло ѕ҃і.

<red>П</red>рича́стенъ: <red>Р</red>а́дꙋйтесѧ: <red>Д</red>рꙋгі́й: <red>Б</red>л҃же́ни, ꙗ҆̀же и҆збра́лъ:
