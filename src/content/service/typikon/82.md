---
title: "Недѣ́лѧ всѣ́хъ ст҃ы́хъ"
navigation:
  key: service-typikon-82
  title: "Недѣ́лѧ всѣ́хъ ст҃ы́хъ"
  parent: service-typikon
  order: 82
type: "service"
---

# Недѣ́лѧ всѣ́хъ ст҃ы́хъ.

<red>На ма́лѣй вече́рни</red>, стїхи̑ры воскрⷭ҇ны, гла́съ и҃, на д҃:

<red>С</red>ла́ва, гла́съ ѕ҃: <red>М</red>ч҃нкѡвъ бж҃е́ственный ли́къ:

<red>И҆</red> ны́нѣ, бг҃оро́диченъ, гла́съ и҃: <red>К</red>а́кѡ тѧ̀ ѹ҆бл҃жи́мъ бцⷣе:

<red>Н</red>а стїхо́внѣ стїхи́ра воскрⷭ҇на, и҆ бцⷣы.

<red>С</red>ла́ва, и҆ ны́нѣ, бг҃оро́диченъ.

<red>П</red>о Ны́нѣ ѿпꙋща́еши, и҆ по <red>Ѻ҆́</red>ч҃е на́шъ.

<red>Т</red>ропа́рь воскрⷭ҇нъ:

<red>С</red>ла́ва, и҆ ны́нѣ, бг҃оро́диченъ.

<red>Є҆</red>ктенїа̀, и҆ ѿпꙋ́стъ.

<red>На вели́цѣй вече́рни</red>, по ѻ҆бы́чномъ ѱалмѣ̀, <red>Б</red>л҃же́нъ мꙋ́жъ, каѳі́сма всѧ̀.

<red>На Гдⷭ҇и воззва́хъ</red>, ста́вимъ стїхѡ́въ і҃: и҆ пое́мъ стїхи̑ры гла́съ и҃, воскрⷭ҇ны г҃, и҆ а҆натѡ́лїевы г҃, и҆ всѣ́хъ ст҃ы́хъ д҃: гла́съ ѕ҃.

<red>П</red>одо́бенъ: <red>В</red>сю̀ ѿложи́вше: <red>Д</red>х҃о́внїи вѣті̑и:

<red>С</red>ла́ва, гла́съ то́йже: <red>М</red>ч҃нкъ бж҃е́ственный ли́къ:

<red>И҆</red> ны́нѣ, бг҃оро́диченъ: <red>Ц</red>р҃ь нбⷭ҇ный:

<red>В</red>хо́дъ. <red>С</red>вѣ́те ти́хїй:

<red>П</red>рокі́менъ днѐ: <red>Г</red>дⷭ҇ь воцр҃и́сѧ.

<red>Ч</red>тє́нїѧ г҃. а҃-е, <red>П</red>рⷪ҇ро́чества и҆са́їина: <red>Т</red>а́кѡ глаго́летъ гдⷭ҇ь, всѝ ꙗ҆зы́цы собра́шасѧ вкꙋ́пѣ:

в҃-е, <red>П</red>ремꙋ́дрости соломѡ́ни: <red>П</red>рвⷣныхъ дꙋ́шы въ рꙋцѣ̀ бж҃їи:

г҃-е: <red>П</red>ремꙋ́дрости соломѡ́ни: <red>П</red>рвⷣницы во вѣ́ки живꙋ́тъ:

<red>На лїті́и</red> стїхи́ра хра́ма, и҆ самогла́сны всѣ́хъ ст҃ы́хъ, гла́съ а҃: <red>В</red>ѣ́ры согла́сїемъ:

<red>С</red>ла́ва, гла́съ є҃: Ны́нѣшнемꙋ торжествꙋ̀:

<red>И҆</red> ны́нѣ, бг҃оро́диченъ: <red>Х</red>ра́мъ и҆ две́рь є҆сѝ:

<red>А҆́</red>ще ли нѣ́сть бдѣ́нїѧ, <red>На Гдⷭ҇и воззва́хъ</red> стїхи̑ры воскрⷭ҇ны г҃, и҆ а҆нато́лїевъ а҃, и҆ ст҃ы́хъ на ѕ҃:

<red>П</red>одо́бенъ: <red>В</red>сю̀ ѿложи́вше:

<red>Н</red>а стїхо́внѣ стїхи̑ры воскрⷭ҇ны, гла́съ и҃, съ припѣ́вы и҆́хъ.

<red>С</red>ла́ва, гла́съ ѕ҃: <red>П</red>рїиди́те вѣ́рнїи:

<red>И҆</red> ны́нѣ, бг҃оро́диченъ: <red>Т</red>воре́цъ и҆ и҆зба́витель мо́й:

<red>П</red>о трист҃о́мъ тропа́рь: <red>Б</red>цⷣе дв҃о ра́дꙋйсѧ: <red>два́жды</red>.

<red>И҆ ст҃ы́хъ тропа́рь, гла́съ д҃: И҆́</red>же во все́мъ мі́рѣ мч҃нкъ твои́хъ, ꙗ҆́кѡ багрѧни́цею и҆ вѵ́ссомъ, кровьмѝ цр҃ковь твоѧ̀ ѹ҆краси́вшисѧ, тѣ́ми вопїе́тъ тѝ хрⷭ҇тѐ бж҃е: лю́демъ твои̑мъ щедрѡ́ты твоѧ̑ низпослѝ, ми́ръ жи́тельствꙋ твоемꙋ̀ да́рꙋй, и҆ дꙋша́мъ на́шымъ ве́лїю млⷭ҇ть. <red>Є҆ди́ножды.</red>

<red>И҆</red> бл҃гослове́нїе хлѣ́бѡвъ, и҆ чте́нїе посла́нїѧ собо́рнагѡ і҆а́кѡвлѧ.

<red>[зрѝ] [Ѿ </red>сеѧ́ же недѣ́ли начина́емъ честѝ на ѹ҆́тренѧхъ недѣ́льныхъ се́дмь посла́нїй собо́рныхъ, и҆ д҃і посла́нїй ст҃а́гѡ а҆пⷭ҇ла па́ѵла. <red>Ѿ</red>крове́нїе і҆ѡа́нна бг҃осло́ва. <red>Ч</red>те́мъ же и҆́хъ на бдѣ́нїихъ недѣ́льныхъ, пре́жде и҆ны́хъ чте́нїй, до вели́кїѧ ст҃ы́ѧ недѣ́ли па́схи. <red>В</red>ъ н҃-цꙋ же всю̀ дѣѧ̑нїѧ ст҃ы́хъ а҆пⷭ҇лъ чте́мъ въ недѣ́лѧхъ, ꙗ҆́коже предписа́сѧ.

<red>[зрѝ] Ѿ</red> сегѡ́ же бдѣ́нїѧ начина́емъ честѝ толкова̑нїѧ і҆ѡа́нна златоꙋ́стагѡ, є҆ѵⷢ҇лїе є҆́же ѿ матѳе́а, ѿ г҃і сло́ва пе́рвыѧ кни́ги. <red>Ѡ҆</red>ста̑вшаѧ же бг҃осло́ва чте́мъ во в҃і дне́хъ по хрⷭ҇то́вѣ ржⷭ҇твѣ̀. <red>Въ ве́сь же мѣ́сѧцъ се́й, и҆ вторы́й, соверша́емъ ѻ҆́бѣ кни̑ги толкова́тєльныѧ, а҃-ю и҆ в҃-ю, на чте́нїихъ ѹ҆́треннихъ, до и҆схо́да мѣ́сѧца а҆́ѵгꙋста: кромѣ̀ є҆гда̀ прилꙋчи́тсѧ житїѐ нѣ́коегѡ ст҃а́гѡ, тогда̀ ѡ҆ставлѧ́емъ, и҆ чте́мъ житїѐ ст҃а́гѡ.</red>

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь воскрⷭ҇нъ, гла́съ и҃: <red>С</red>ъ высоты̀ снизше́лъ є҆сѝ: <red>два́жды</red>.

<red>С</red>ла́ва, ст҃ы́хъ, гла́съ д҃: <red>И҆́</red>же во все́мъ мі́рѣ мч҃нкъ твои́хъ:

<red>И҆</red> ны́нѣ, бг҃оро́диченъ: <red>Є҆́</red>же ѿ вѣ́ка ѹ҆тае́ное:

и҆ ѻ҆бы̑чныѧ каѳі̑смы, и҆ сѣда́льны воскрⷭ҇ны съ бг҃оро́дичны и҆́хъ, и҆ чте́нїе во є҆ѵⷢ҇лїи толково́мъ.

<red>Н</red>епоро́чны, и҆ тропарѝ: <red>А҆́</red>гг҃льскїй собо́ръ: ѵ҆пакоѝ гла́са.

<red>С</red>тепє́нна, и҆ прокі́менъ гла́са: <red>В</red>сѧ́кое дыха́нїе:

<red>Є҆</red>ѵⷢ҇лїе матѳе́а, воскрⷭ҇но а҃-е, ѹ҆́треннее, зача́ло рѕ҃і: <red>Є҆</red>динїина́десѧть ѹ҆ч҃нцы̀:

<red>[зрѝ] [Ѿ сегѡ̀ ѹ҆́бѡ днѐ, ѹ҆́трєннѧѧ є҆ѵⷢ҇лїа воскрⷭ҇на начина́емъ честѝ по рѧ́дꙋ.</red>

<red>В</red>оскрⷭ҇нїе хрⷭ҇то́во:

ѱало́мъ н҃.

Сла́ва, <red>М</red>л҃твами а҆пⷭ҇лѡвъ:

<red>И҆</red> ны́нѣ, <red>М</red>л҃твами бцⷣы:

<red>С</red>тїхи́ра, гла́съ ѕ҃: <red>В</red>оскр҃съ і҆и҃съ ѿ гро́ба.

<red>К</red>анѡ́нъ ѻ҆ктѡ́иха, гла́съ и҃, воскрⷭ҇нъ, со і҆рмосо́мъ на д҃: и҆ крⷭ҇тобг҃оро́диченъ на два̀, и҆ бцⷣы на два̀: и҆ всѣ́хъ ст҃ы́хъ на ѕ҃, гла́съ то́йже.

<red>К</red>атава́сїа: <red>Ѿ</red>ве́рзꙋ ѹ҆ста̀ моѧ̑:

<red>П</red>о г҃-й пѣ́сни сѣда́ленъ, гла́съ и҃.

<red>П</red>одо́бенъ: <red>П</red>ремꙋ́дрости сло́ва: <red>П</red>ра́ѻтєцъ ѻ҆тє́цъ:

<red>С</red>ла́ва то́йже.

И҆ ны́нѣ, бг҃оро́диченъ, и҆ чте́нїе.

<red>П</red>о ѕ҃-й пѣ́сни,

<red>Конда́къ, гла́съ и҃: Ꙗ҆́</red>кѡ нача́тки є҆стества̀, насади́телю тва́ри, вселе́ннаѧ прино́ситъ тѝ гдⷭ҇и бг҃онѡ́сныѧ мч҃нки: тѣ́хъ мл҃твами въ ми́рѣ глꙋбо́цѣ, цр҃ковь твою̀, жи́тельство твоѐ бцⷣею соблюдѝ многомлⷭ҇тиве.

<red>И҆</red> і҆́косъ.

и҆ чте́мъ сѷнаѯа́рїй.

<red>Н</red>а ѳ҃-й пѣ́сни, пое́мъ <red>Чⷭ҇</red>тнѣ́йшꙋю:

<red>С</red>т҃ъ гдⷭ҇ь бг҃ъ на́шъ: пое́мъ въ настоѧ́щїй гла́съ. <red>С</red>вѣти́ленъ воскрⷭ҇нъ.

<red>С</red>ла́ва, ст҃ы́хъ:

<red>И҆</red> ны́нѣ, бг҃оро́диченъ и҆́хъ.

<red>Н</red>а хвали́техъ, <red>В</red>сѧ́кое дыха́нїе:

<red>С</red>та́вимъ стїхѡ́въ н҃. и҆ пое́мъ стїхи̑ры воскрⷭ҇ны д҃: и҆ а҆нато́лїевъ а҃: и҆ ст҃ы́хъ г҃: гла́съ д҃.

<red>П</red>одо́бенъ: <red>Ꙗ҆́</red>кѡ до́блѧ: <red>С</red>т҃ы̑ѧ гдⷭ҇ь и҆̀же на землѝ ѹ҆дивѝ:

<red>П</red>рипѣ́въ: <red>В</red>оззва́ша првⷣнїи: <red>С</red>о прⷪ҇рѡ́ки а҆пⷭ҇лы:

в҃-й: <red>Д</red>и́венъ бг҃ъ во ст҃ы́хъ свои́хъ: <red>И҆̀</red>же зе́млю ѡ҆небеси́вшїи:

<red>С</red>ла́ва, стїхи́ра ѹ҆́треннѧѧ є҆ѵⷢ҇льскаѧ а҃, гла́съ а҃: <red>Н</red>а го́рꙋ ѹ҆ч҃нкѡ́мъ и҆дꙋ́щымъ:

<red>И҆</red> ны́нѣ, <red>П</red>ребл҃гослове́нна є҆сѝ:

<red>С</red>лавосло́вїе вели́кое. <red>П</red>о трист҃о́мъ тропа́рь воскрⷭ҇нъ то́чїю.

<red>Є҆</red>ктєнїѝ, и҆ ѿпꙋ́стъ, и҆ ча́съ а҃-й въ притво́рѣ, и҆ поꙋче́нїе стꙋді́тово, и҆ соверше́нный ѿпꙋ́стъ.

<red>На лїтꙋргі́и</red>, бл҃жє́нна воскрⷭ҇на гла́са на д҃: и҆ ѿ канѡ́на ст҃ы́хъ, пѣ́снь ѕ҃-ѧ, на д҃:

<red>П</red>рокі́менъ, гла́съ и҃: <red>П</red>омоли́тесѧ и҆ воздади́те гдⷭ҇еви бг҃ꙋ на́шемꙋ.

<red>И҆</red> ст҃ы́хъ гла́съ д҃: <red>Д</red>и́венъ бг҃ъ во ст҃ы́хъ свои́хъ:

<red>А҆</red>по́столъ ко є҆вре́ємъ, зача́ло т҃л: <red>С</red>т҃і́и всѝ, и҆̀же вѣ́рою побѣди́ша ца̑рствїѧ: <red>А҆</red>ллилꙋ́їа, гла́съ д҃: <red>В</red>оззва́ша првⷣнїи:

<red>С</red>ті́хъ: <red>М</red>нѡ́ги скѡ́рби првⷣнымъ:

<red>Є҆</red>ѵⷢ҇лїе матѳе́а, зача́ло л҃и: <red>В</red>сѧ́къ и҆́же и҆сповѣ́сть мѧ̀ пред̾ человѣ́ки:

<red>П</red>рича́стенъ: <red>Х</red>вали́те гдⷭ҇а съ нб҃съ:

<red>Д</red>рꙋгі́й: <red>Р</red>а́дꙋйтесѧ првⷣнїи ѡ҆ гдⷭ҇ѣ:

<red>Н</red>а трапе́зѣ ѹ҆тѣше́нїе бра́тїи, гото́вѧщымсѧ къ по́стномꙋ по́двигꙋ.

<red>[зрѝ] Подоба́етъ вѣ́дати: А҆́ще хра́мъ всѣ́хъ ст҃ы́хъ: Н</red>а ма́лѣй и҆ вели́цѣй вече́рни, и҆ на ѹ҆́трени, и҆ на лїтꙋргі́и, подо́бнѣ пое́мъ, ꙗ҆́коже слꙋчи́тсѧ въ недѣ́лю вели́кагѡ ст҃а́гѡ, є҆мꙋ́же быва́етъ бдѣ́нїе, то́чїю на ѹ҆́трени пое́мъ полѷеле́й. <red>П</red>о полѷеле́и: <red>В</red>елича́емъ ва́съ, а҆пⷭ҇ли, мч҃нцы, прⷪ҇ро́цы и҆ всѝ ст҃і́и, и҆ чти́мъ ст҃ꙋ́ю па́мѧть ва́шꙋ: вы́ бо мо́лите ѡ҆ на́съ хрⷭ҇та̀ бг҃а на́шего. ѱало́мъ и҆збра́нный: <red>Б</red>л҃же́нъ мꙋ́жъ боѧ́йсѧ гдⷭ҇а: <red>И҆</red> сѣда́ленъ ст҃ы̑мъ, пи́санъ въ канѡ́нѣ, по г҃-й пѣ́сни. <red>С</red>тепє́нна гла́са. <red>П</red>рокі́менъ, и҆ <red>В</red>сѧ́кое дыха́нїе: є҆ѵⷢ҇лїе ст҃ы̑мъ. <red>В</red>оскрⷭ҇нїе хрⷭ҇то́во: и҆ ѱало́мъ н҃.

<red>С</red>ла́ва: <red>М</red>л҃твами всѣ́хъ ст҃ы́хъ:

<red>И҆</red> ны́нѣ, <red>М</red>л҃твами бцⷣы:

<red>В</red>мѣ́стѡ, <red>В</red>оскр҃съ і҆и҃съ: стїхи́ра всѣ̑мъ ст҃ы̑мъ: кꙋ́ю во́лиши.

<red>К</red>анѡ́нъ воскрⷭ҇нъ со і҆рмосо́мъ на д҃: и҆ бцⷣѣ: на два̀: и҆ ст҃ы̑мъ на и҃: и҆ про́чее ꙗ҆́коже предписа́сѧ.
