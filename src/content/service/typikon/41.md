---
title: "м҃а. Ѡ҆ слꙋжи́телехъ и҆ про́чихъ пребыва́нїихъ бра́тскихъ"
navigation:
  key: service-typikon-41
  title: "Ѡ҆ слꙋжи́телехъ и҆ про́чихъ пребыва́нїихъ бра́тскихъ"
  parent: service-typikon
  order: 41
type: "service"
---

# м҃а. Ѡ҆ слꙋжи́телехъ и҆ про́чихъ пребыва́нїихъ бра́тскихъ.

<red>Досто́итъ вѣ́дати</red> ꙗ҆̀же ѿ ст҃ы́хъ ѻ҆тє́цъ прїѧ́хомъ: ѡ҆ вели́кагѡ же васі́лїа,и҆ ѿ житїѧ̀ ст҃а́гѡ ѻ҆тца̀ на́шегѡ пахѡ́мїа, и҆ ѿ ст҃а́гѡ кассїа́на ри́млѧнина,и҆ ѡ҆ про́чихъ ѻ҆бщежи́тельныхъ завѣща́нїй ст҃ы́хъ ѻ҆тє́цъ, ка́кѡ подоба́етъ и҆мѣ́ти ѹ҆ста́въ слꙋжа́щымъ во ст҃ѣ́й ѻ҆би́тели ѻ҆́бщагѡ житїѧ̀, дневникѡ́мъ бы́ти въ церко́внѣй слꙋ́жбѣ параекклисїа́рхѡмъ. <red>И҆</red> во ѹ҆ста́вѣ ѹ҆́бѡ ст҃а́гѡ пахѡ́мїа, а҆́гг҃лъ предадѐ є҆мꙋ̀ по трѝ седми̑цы и҆змѣнѧ́тисѧ, по́варꙋ и҆ про́чымъ слꙋжи́телємъ. <red>В</red>о ст҃а́гѡ же кассїа́на по седми́цѣ є҆ди́ной, та́кожде и҆ въ по́стныхъ вели́кагѡ васі́лїа. <red>С</red>егѡ̀ ра́ди подоба́етъ комꙋ́ждо ѿ бра́тїй по є҆ди́номꙋ мѣ́сѧцꙋ рабо́тати поварско́е слꙋже́нїе, и҆ про́чихъ. <red>И҆</red> па́ки дрꙋгі́й слꙋже́нїе прїе́млѧ рабо́таетъ бра́тїи, ꙗ҆́коже и҆ гдⷭ҇ь глаго́летъ, и҆ понꙋжда́етъ є҆́же люби́ти и҆ рабо́тати дрꙋ́гъ дрꙋ́гꙋ. <red>А҆́</red>ще ли ѹ҆вѣ́стьнастоѧ́тель ко́его ѿ бра́тїй дово́льна сꙋ́ща, во є҆́же слꙋжи́ти и҆по́льзоватисѧ, кꙋ́пнѡ и҆ по́льзовати, и҆ попꙋща́ти лѣ́по є҆́сть того̀ въслꙋже́нїе: и҆́бо нижѐ сїѐ є҆́сть не неподо́бно, но и҆ по преда́нїю ст҃ы́хъѻ҆тє́цъ, ꙗ҆́коже и҆ ст҃ы́й кассїа́нъ во ѻ҆бщежи́тельныхъ завѣща́нїѧхъ глаго́летъ.
