---
title: "є҃і. Ѡ҆ ст҃ѣ́мъ и҆мꙋ́щемъ полѷеле́й, а҆́ще слꙋчи́тсѧ въ сꙋббѡ́тꙋ"
navigation:
  key: service-typikon-15
  title: "Ѡ҆ ст҃ѣ́мъ и҆мꙋ́щемъ полѷеле́й, а҆́ще слꙋчи́тсѧ въ сꙋббѡ́тꙋ"
  parent: service-typikon
  order: 15
type: "service"
---

# є҃і. Ѡ҆ ст҃ѣ́мъ и҆мꙋ́щемъ полѷеле́й, а҆́ще слꙋчи́тсѧ въ сꙋббѡ́тꙋ.

<red>Въ пѧто́къ ве́чера</red>, пое́мъ <red>Б</red>л҃же́нъ мꙋ́жъ, а҃-й а҆нтїфѡ́нъ. <red>На Гдⷭ҇и воззва́хъ</red>, стїхи̑ры ст҃а́гѡ, на ѕ҃:

<red>С</red>ла́ва, самогла́сенъ ст҃а́гѡ,

<red>И҆</red> ны́нѣ, бг҃оро́диченъ а҃-й настоѧ́щагѡ гла́са.

<red>[зрѝ] А҆́ще ли и҆́мать ст҃ы́й вели́кїй бдѣ́нїе, и҆ восхо́щетъ настоѧ́тель:</red>

<red>Пое́мъ на ма́лѣй вече́рни</red> стїхи̑ры ст҃а́гѡ на д҃, подо́бны: <red>С</red>ла́ва, самогла́сенъ ст҃а́гѡ: <red>И҆</red> ны́нѣ, бг҃оро́диченъ ѻ҆бы́чный, по гла́сꙋ ст҃а́гѡ. <red>Н</red>а стїхо́внѣ стїхи̑ры ст҃а́гѡ: <red>С</red>ла́ва, ст҃а́гѡ, а҆́ще и҆́мать: а҆́ще ли нѝ, <red>С</red>ла́ва, и҆ ны́нѣ, бг҃оро́диченъ. <red>П</red>о трист҃о́мъ тропа́рь ст҃а́гѡ: <red>С</red>ла́ва, и҆ ны́нѣ, бг҃оро́диченъ, по гла́сꙋ. <red>Є҆</red>ктенїа̀ ма́лаѧ, ꙗ҆́коже предписа́сѧ въ воскре́сной вече́рни: и҆ ѿпꙋ́стъ.

<red>На вели́цѣй вече́рни</red>, по предначина́тельномъ ѱалмѣ̀, пое́мъ <red>Б</red>л҃же́нъ мꙋ́жъ, а҃ а҆нтїфѡ́нъ. <red>На Гдⷭ҇и воззва́хъ</red>, стїхи̑ры ст҃а́гѡ, на и҃:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ а҃-й, настоѧ́щагѡ гла́са.

<red>А҆́</red>ще предпра́зднство: и҆лѝ попра́зднство, <red>на Гдⷭ҇и воззва́хъ</red>, стїхи̑ры пра́здника, г҃: и҆ ст҃а́гѡ, є҃.

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ настоѧ́щагѡ гла́са.

<red>В</red>хо́дъ. <red>П</red>рокі́менъ днѐ: <red>И҆</red> чтє́нїѧ ст҃а́гѡ, г҃. <red>На лїті́и</red> стїхи́ра хра́ма, и҆ ст҃а́гѡ:

<red>С</red>ла́ва, ст҃а́гѡ:

<red>И҆</red> ны́нѣ бг҃оро́диченъ, по гла́сꙋ ст҃а́гѡ, и҆лѝ пра́здника.

<red>Н</red>а стїхо́внѣ стїхи̑ры ст҃а́гѡ:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ, во гла́съ ст҃а́гѡ, и҆лѝ пра́здника.

<red>Н</red>а бл҃гослове́нїи хлѣ́бѡвъ тропа́рь ст҃а́гѡ, <red>два́жды</red>: и҆ <red>Б</red>цⷣе дв҃о, <red>є҆ди́ножды</red>. <red>Б</red>ꙋ́ди и҆́мѧ гдⷭ҇не: <red>три́жды</red>, съ пѣ́нїемъ, ѱало́мъ, л҃г: <red>Б</red>л҃гословлю̀ гдⷭ҇а на всѧ́кое вре́мѧ: до <red>Н</red>е лиша́тсѧ всѧ́кагѡ бла́га. <red>И҆</red> чте́мъ ѿ житїѧ̀ ст҃а́гѡ.

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь ст҃а́гѡ, <red>два́жды</red>:

<red>С</red>ла́ва, и҆ ны́нѣ, бг҃оро́диченъ а҃-й, настоѧ́щагѡ гла́са.

<red>А҆́</red>ще ли предпра́зднство, и҆лѝ попра́зднство: <red>Т</red>ропа́рь пра́здника, <red>два́жды</red>:

<red>С</red>ла́ва, ст҃а́гѡ:

<red>И҆</red> ны́нѣ, пра́здника.

<red>Т</red>а́же, каѳі́сма ѕ҃і: є҆ктенїа̀, и҆ сѣда́ленъ ст҃а́гѡ, <red>два́жды</red>:

<red>С</red>ла́ва, и҆ ны́нѣ, бг҃оро́диченъ.

<red>И҆</red> чте́нїе. <red>И҆</red> посе́мъ каѳі́сма з҃і, непоро́чны. <red>Н</red>а не́йже і҆ере́й не кади́тъ, но на полѷеле́и кади́тъ.

<red>Т</red>а́же сѣда́ленъ ст҃а́гѡ, <red>два́жды</red>:

<red>С</red>ла́ва, и҆ ны́нѣ, бг҃оро́диченъ.

<red>И҆</red> чте́нїе. <red>П</red>осе́мъ полѷеле́й ст҃а́гѡ: и҆ сѣда́ленъ, <red>два́жды</red>:

<red>С</red>ла́ва, и҆ ны́нѣ, бг҃оро́диченъ.

<red>И҆</red> чте́нїе. <red>С</red>тепє́нна д҃-гѡ гла́са, а҆нтїфѡ́нъ а҃. <red>П</red>рокі́менъ ст҃а́гѡ: и҆ <red>В</red>сѧ́кое дыха́нїе: є҆ѵⷢ҇лїе, и҆ ѱало́мъ н҃. <red>П</red>о н҃-мъ ѱалмѣ̀, стїхи́ра ст҃а́гѡ.

<red>Т</red>а́же, <red>С</red>п҃сѝ бж҃е лю́ди твоѧ̑:

<red>П</red>осе́мъ і҆ере́й, <red>М</red>лⷭ҇тїю и҆ щедро́тами:

<red>Л</red>и́къ, <red>А҆</red>ми́нь.

<red>И҆</red> пое́мъ канѡ́нъ бцⷣы, со і҆рмосо́мъ на ѕ҃: і҆рмо́съ по <red>два́жды</red>: тропарѝ на д҃.

<red>А҆́</red>ще ли хра́мъ хрⷭ҇то́въ, и҆лѝ бцⷣы, и҆лѝ а҆́ще предпра́зднство, и҆лѝ попра́зднство, пое́мъ подо́бнѣ канѡ́нъ со і҆рмосо́мъ на ѕ҃: <red>И҆</red> ст҃а́гѡ на и҃: <red>К</red>атава́сїа, по ѹ҆ста́вꙋ.

<red>П</red>о г҃ пѣ́сни конда́къ предпра́зднства, и҆лѝ пра́здника. <red>Т</red>а́же сѣда́ленъ ст҃а́гѡ, <red>два́жды</red>:

<red>С</red>ла́ва, и҆ ны́нѣ, бг҃оро́диченъ, и҆лѝ пра́здника.

<red>П</red>о ѕ҃-й пѣ́сни конда́къ ст҃а́гѡ, и҆ і҆́косъ: <red>И҆</red> чте́мъ про́логъ.

<red>П</red>о ѳ҃-й пѣ́сни свѣти́ленъ ст҃а́гѡ, <red>два́жды</red>:

<red>С</red>ла́ва, и҆ ны́нѣ, бг҃оро́диченъ, и҆лѝ пра́здника.

<red>Н</red>а хвали́техъ стїхи̑ры ст҃а́гѡ, на д҃: <red>А҆́</red>ще ли въ попра́зднство: <red>Н</red>а хвали́техъ ѕ҃: пра́здника трѝ, ꙗ҆̀же сꙋ́ть на стїхо́внѣ тогѡ̀ днѐ, и҆ ст҃а́гѡ г҃:

<red>С</red>ла́ва, ст҃а́гѡ самогла́сенъ:

<red>И҆</red> ны́нѣ, бг҃оро́диченъ,по гла́сꙋ ст҃а́гѡ, и҆лѝ пра́здника.

<red>И҆</red> славосло́вїе вели́кое.

<red>Т</red>а́же тропа́рь ст҃а́гѡ:

<red>С</red>ла́ва, и҆ ны́нѣ, бг҃оро́диченъ воскрⷭ҇нъ, гла́са настоѧ́щагѡ, и҆лѝ пра́здника. <red>Є҆</red>ктєнїѝ, и҆ ѿпꙋ́стъ, и҆ ча́съ а҃-й.

<red>Н</red>а а҃-мъ часѣ̀, тропа́рь ст҃а́гѡ. <red>А҆́</red>ще ли предпра́зднство, и҆лѝ попра́зднство, тропа́рь пра́здника:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ часѡ́въ.

<red>П</red>о <red>Ѻ҆́</red>ч҃е на́шъ, конда́къ ст҃а́гѡ.

<red>А҆́</red>ще ли предпра́зднство, и҆лѝ попра́зднство, конда́къ пра́здника и ст҃а́гѡ, глаго́лемъ премѣнѧ́юще: <red>И҆</red> соверше́нный ѿпꙋ́стъ.

<red>На лїтꙋргі́и</red> бл҃жє́на ст҃а́гѡ, пѣ́снь г҃-ѧ, и҆ ѕ҃-ѧ. <red>А҆́</red>ще ли попра́зднство, пѣ́снь пра́здника, рѧдова́ѧ, и҆ ст҃а́гѡ пѣ́снь ѕ҃. <red>П</red>о вхо́дѣ тропа́рь хра́ма хрⷭ҇то́ва и҆ бцⷣы:

<red>Т</red>а́же, ст҃а́гѡ настоѧ́щагѡ,

<red>С</red>ла́ва, конда́къ є҆гѡ̀:

<red>И҆</red> ны́нѣ, хра́ма бцⷣы.

<red>А҆</red> и҆дѣ́же нѣ́сть хра́ма бцⷣы, <red>И҆</red> ны́нѣ, <red>П</red>редста́тельство хрⷭ҇тїа́нъ:

<red>А҆</red> въ предпра́зднства, и҆лѝ попра́зднства ко́егѡ пра́здника: <red>И҆</red> ны́нѣ, конда́къ глаго́лемъ предпра́зднства, и҆лѝ пра́здника.

<red>А҆́</red>ще ли предпра́зднства, и҆лѝ попра́зднства гдⷭ҇скагѡ пра́здника, а҆ хра́мъ хрⷭ҇то́въ, и҆ тропарѧ̀ и҆ кондака̀ хра́ма не глаго́лемъ, но предпра́зднства и҆лѝ пра́здника тропа́рь и҆ конда́къ:

<red>Б</red>цⷣы же хра́ма въ предпра́зднства и҆ попра́зднства гдⷭ҇скихъ пра́здникѡвъ, не глаго́летсѧ. <red>П</red>рокі́менъ ст҃а́гѡ: а҆пⷭ҇лъ, а҆ллилꙋ́їа, є҆ѵⷢ҇лїе, и҆ прича́стенъ ст҃а́гѡ, є҆мꙋ́же бдѣ́нїе. <red>А҆́</red>ще же полѷеле́й, присовокꙋплѧ́емъ и҆ днѐ, прокі́менъ, а҆пⷭ҇лъ, є҆ѵⷢ҇лїе, и҆ прича́стенъ.
