---
title: "н҃з. Бг҃оро́дичны и҆ крⷭ҇тобг҃оро́дичны ѿпꙋсти́тельнїи, на ѻ҆́смь гласѡ́въ"
navigation:
  key: service-typikon-89
  title: "Бг҃оро́дичны и҆ крⷭ҇тобг҃оро́дичны ѿпꙋсти́тельнїи, на ѻ҆́смь гласѡ́въ"
  parent: service-typikon
  order: 89
type: "service"
---

# н҃з. Бг҃оро́дичны и҆ крⷭ҇тобг҃оро́дичны ѿпꙋсти́тельнїи. На и҃ гласѡ́въ, пое́мїи во всѐ лѣ́то, въ вече́рни же, и҆ на Бг҃ъ гдⷭ҇ь на ѹ҆́трени, и҆ въ коне́цъ ѹ҆́трени.

<red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь, гла́съ а҃: </red>

<red>Ч</red>ꙋ́до чꙋде́съ бл҃года́тнаѧ, въ тебѣ̀ зрѧ́щи тва́рь ра́дꙋетсѧ: зачала́ бо є҆сѝ безсѣ́меннѡ, и҆ родила̀ є҆сѝ неизрече́ннѡ: є҆го́же чинонача̑лїѧ а҆́гг҃лѡвъ ви́дѣти не мо́гꙋтъ. того̀ молѝ ѡ҆ дꙋша́хъ на́шихъ.

<red>Въ коне́цъ ѹ҆́трени: </red>

<red>П</red>речⷭ҇таѧ бцⷣе, на нб҃сѣ́хъ бл҃гослове́ннаѧ, и҆ на землѝ славосло́вимаѧ: ра́дꙋйсѧ невѣ́сто неневѣ́стнаѧ.

<red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red>

<red>З</red>аче́ншаѧ неѡпа́льнѡ ѻ҆́гнь бж҃е́ственный, и҆ ро́ждшаѧ безсѣ́меннѡ и҆сто́чника жи́зни гдⷭ҇а, бл҃года́тнаѧ бцⷣе, сп҃са́й тѧ̀ велича́ющыѧ.

<red>Въ коне́цъ ѹ҆́трени: </red>

<red>Б</red>езма́тернѧго на нб҃сѝ па́че мы́сли и҆ слꙋ́ха, на землѝ без̾ ѻ҆ц҃а̀ родила̀ є҆сѝ: того̀ бцⷣе молѝ ѡ҆ дꙋша́хъ на́шихъ.

<red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red>

<red>Т</red>воѐ предста́тельство и҆мꙋ́ще пречⷭ҇таѧ, и҆ твои́ми мл҃твами лю́тыхъ и҆збавлѧ́еми, крⷭ҇то́мъ сн҃а твоегѡ̀ вездѣ̀ соблюда́еми, по до́лгꙋ тѧ̀ всѝ бл҃гоче́стнѡ велича́емъ.

<red>Въ коне́цъ ѹ҆́трени</red>: Пречⷭ҇таѧ бцⷣе:

<red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red>

<red>З</red>аче́ншаѧ неѡпа́льнѡ ѻ҆́гнь бж҃е́ственный:

<red>Въ коне́цъ ѹ҆́трени</red>: Безма́тернѧго на нб҃сѝ:

<red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red>

<red>Т</red>воѐ предста́тельство и҆мꙋ́ще:

<red>Въ коне́цъ ѹ҆́трени</red>:

Пречⷭ҇таѧ бцⷣе:

<red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red>

<red>Г</red>аврїи́лꙋ вѣща́вшꙋ тебѣ̀ дв҃о: Ли́стъ фг҃і ѡ҆б.

<red>Въ коне́цъ ѹ҆́трени</red>:

<red>Б</red>езма́тернѧго на нб҃сѝ:

<red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь, гла́съ в҃:</red>

<red>Б</red>л҃гоꙋтро́бїѧ сꙋ́щи и҆сто́чникъ, млⷭ҇ти сподо́би на́съ бцⷣе, при́зри на лю́ди согрѣши́вшыѧ, ꙗ҆вѝ ꙗ҆́кѡ при́снѡ си́лꙋ твою̀: на тѧ́ бо ѹ҆пова́юще, ра́дꙋйсѧ, вопїе́мъ тѝ, ꙗ҆́коже и҆ногда̀ гаврїи́лъ, безпло́тныхъ а҆рхїстрати́гъ.

<red>Въ коне́цъ ѹ҆́трени: </red>

<red>М</red>т҃и ст҃а́ѧ неизрече́ннагѡ свѣ́та: Ли́стъ фк҃є ѡ҆б.

<red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red>

<red>Б</red>ж҃е́ственнагѡ бы́хомъ ѻ҆́бщницы є҆стества̀: Ли́стъ фк҃г ѡ҆б.

<red>Въ коне́цъ ѹ҆́трени: </red>

<red>Т</red>ѧ̀ велича́емъ бцⷣе, вопїю́ще: ра́дꙋйсѧ незаходи́магѡ свѣ́та ѻ҆́блаче, того̀ носи́вши въ нѣ́дрѣхъ сла́вы гдⷭ҇а.

<red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red>

<red>П</red>репросла́влена є҆сѝ бцⷣе дв҃о, пое́мъ тѧ̀: крⷭ҇то́мъ во сн҃а твоегѡ̀ низложи́сѧ а҆́дъ, и҆ сме́рть ѹ҆мертви́сѧ, ѹ҆мерщвле́ннїи воста́хомъ, и҆ живота̀ сподо́бихомсѧ, ра́й воспрїѧ́хомъ дре́внее наслажде́нїе. тѣ́мъ бл҃годарѧ́ще славосло́вимъ, ꙗ҆́кѡ держа́внаго хрⷭ҇та̀ бг҃а на́шего, и҆ є҆ди́наго многомлⷭ҇тиваго.

<red>Въ коне́цъ ѹ҆́трени: </red>

<red>Т</red>ѧ̀ велича́емъ бцⷣе вопїю́ще: ра́дꙋйсѧ же́зле, ѿ негѡ́же безсѣ́меннѡ бг҃ъ прозѧбы́й, погꙋбѝ на дре́вѣ сме́рть.

<red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red>

<red>Б</red>ж҃е́ственнагѡ бы́хомъ ѻ҆́бщницы: Ли́стъ фк҃г ѡ҆б.

<red>Въ коне́цъ ѹ҆́трени: </red>

<red>Т</red>ѧ̀ велича́емъ бцⷣе вопїю́ще: ра́дꙋйсѧ незаходи́магѡ:

<red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red>

<red>П</red>репросла́влена є҆сѝ бцⷣе дв҃о:

<red>Въ коне́цъ ѹ҆́трени: </red>

<red>Т</red>ѧ̀ велича́емъ бцⷣе вопїю́ще: ра́дꙋйсѧ же́зле:

<red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red>

<red>В</red>сѧ̑ па́че смы́сла, всѧ̑ пресла̑внаѧ твоѧ̑ бцⷣе та̑инства: <red>Л</red>и́стъ фд҃і ѡ҆б.

<red>Въ коне́цъ ѹ҆́трени: </red>

<red>М</red>т҃и ст҃а́ѧ неизрече́ннагѡ свѣ́та:

<red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь, гла́съ г҃:</red>

<red>К</red>расотѣ̀ дв҃ства твоегѡ̀, и҆ пресвѣ́тлой чистотѣ̀ твое́й гаврїи́лъ ѹ҆диви́всѧ, вопїѧ́ше тѝ бцⷣе: кꙋ́ю тѝ похвалꙋ̀ принесꙋ̀ досто́йнꙋю; что́ же воз̾именꙋ́ю тѧ̀; недоꙋмѣва́ю и҆ ѹ҆жаса́юсѧ. тѣ́мже ꙗ҆́кѡ повелѣ́нъ бы́хъ, вопїю́ ти: ра́дꙋйсѧ бл҃года́тнаѧ.

<red>Въ коне́цъ ѹ҆́трени: </red>

<red>К</red>і́йждо и҆дѣ́же сп҃са́етсѧ, та́мѡ пра́веднѡ и҆ притека́етъ: и҆ ко́е и҆но́е таково́е прибѣ́жище, ꙗ҆́кѡ ты̀ бцⷣе, покрыва́ющее дꙋ́шы на́шѧ;

<red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red>

<red>П</red>рибѣ́жище и҆ си́ла на́ша бцⷣе, держа́внаѧ по́мощь мі́ра, мл҃твами твои́ми покры́й рабы̑ твоѧ̑, ѿ всѧ́кїѧ нꙋ́жды, є҆ди́на бл҃гослове́ннаѧ.

<red>Въ коне́цъ ѹ҆́трени: </red>

<red>К</red>і́йждо и҆дѣ́же сп҃са́етсѧ:

<red>Во вто́рникъ ве́чера, и҆ въ сре́дꙋ на Бг҃ъ гдⷭ҇а:</red>

<red>Ж</red>е́злъ си́лы стѧжа́вшїи крⷭ҇тъ сн҃а твоегѡ̀ бцⷣе: тѣ́мъ низлага́емъ врагѡ́въ шата̑нїѧ, любо́вїю тѧ̀ непреста́ннѡ велича́юще.

<red>Въ коне́цъ ѹ҆́трени: </red>

<red>П</red>рибѣ́жище и҆ си́ла на́ша бцⷣе:

<red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red>

<red>П</red>рⷪ҇ро́цы проповѣ́даша, а҆пⷭ҇ли наꙋчи́ша, мч҃нцы и҆сповѣ́даша: и҆ мы̀ вѣ́ровахомъ бцⷣꙋ тѧ̀ вои́стиннꙋ сꙋ́щꙋю. тѣ́мъ и҆ велича́емъ ржⷭ҇тво̀ твоѐ неизрече́нное.

<red>Въ коне́цъ ѹ҆́трени: </red>

<red>К</red>і́йждо и҆дѣ́же сп҃са́етсѧ:

<red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red>

<red>Ж</red>е́злъ си́лы стѧжа́вшїи:

<red>Въ коне́цъ ѹ҆́трени: </red>

<red>П</red>рибѣ́жище и҆ си́ла на́ша бцⷣе:

<red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red>

<red>Т</red>ѧ̀ хода́тайствовавшꙋю сп҃се́нїе ро́да на́шегѡ: Ли́стъ фє҃і.

<red>Въ коне́цъ ѹ҆́трени: </red>

<red>П</red>рⷪ҇ро́цы проповѣ́даша:

<red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь, гла́съ д҃:</red>

<red>В</red>оспита́вшейсѧ во хра́мѣ: <red>Л</red>и́стъ фк҃ѕ.

<red>Въ коне́цъ ѹ҆́трени: </red>

<red>Ꙗ҆́</red>кѡ всѣ́хъ є҆сѝ творе́нїй вы́шшаѧ, воспѣва́ти тѧ̀ досто́йнѡ недоꙋмѣва́юще бцⷣе, тꙋ́не мо́лимъ тѧ̀, поми́лꙋй на́съ.

<red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red>

<red>К</red>ъ бцⷣѣ прилѣ́жнѡ ны́нѣ притеце́мъ грѣ́шнїи, и҆ смире́ннїи, и҆ припаде́мъ, въ покаѧ́нїи зовꙋ́ще и҆з̾ глꙋбины̀ дꙋшѝ: влⷣчце, помозѝ на ны̀ милосе́рдовавши, потщи́сѧ, погиба́емъ ѿ мно́жества прегрѣше́нїй, не ѿвратѝ твоѧ̑ рабы̑ тщы̀: тѧ́ бо и҆ є҆ди́нꙋ наде́ждꙋ и҆́мамы.

<red>Въ коне́цъ ѹ҆́трени: </red>

<red>Т</red>ѧ̀ велича́емъ бцⷣе, вопїю́ще: ты̀ є҆сѝ кꙋпина̀, въ не́йже неѡпа́льнѡ мѡѷсе́й ви́дѣ ꙗ҆́кѡ пла́мень ѻ҆́гнь бж҃ества̀.

<red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red>

<red>Д</red>в҃о пренепоро́чнаѧ мт҃и хрⷭ҇та̀ бг҃а, ѻ҆рꙋ́жїе про́йде твою̀ прест҃ꙋ́ю дꙋ́шꙋ, є҆гда̀ распина́ема ви́дѣла є҆сѝ во́лею сн҃а и҆ бг҃а твоего̀: є҆го́же бл҃гослове́ннаѧ молѧ́щи не преста́й, проще́нїе прегрѣше́нїй на́мъ дарова́ти.

<red>Въ коне́цъ ѹ҆́трени: </red>

<red>Т</red>ѧ̀ велича́емъ бцⷣе, вопїю́ще: ты̀ є҆сѝ гора̀, ѿ неѧ́же неизглаго́ланнѡ ѿсѣче́сѧ ка́мень, и҆ врата̀ а҆́дѡва сокрꙋшѝ.

<red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red>

<red>С</red>ло́во ѻ҆́ч҃ее, хрⷭ҇та̀ бг҃а на́шего: Ли́стъ фк҃д ѡ҆б.

<red>Въ коне́цъ ѹ҆́трени: </red>

<red>Ꙗ҆́</red>кѡ всѣ́хъ є҆сѝ творе́нїй:

<red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red>

<red>Д</red>в҃о пренепоро́чнаѧ мт҃и:

<red>Въ коне́цъ ѹ҆́трени: </red>

<red>Т</red>ѧ̀ велича́емъ бцⷣе, вопїю́ще: ты̀ є҆сѝ гора̀:

<red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red>

<red>Є҆́</red>же ѿ вѣ́ка ѹ҆тае́ное: Ли́стъ фє҃і ѡ҆б.

<red>Въ коне́цъ ѹ҆́трени: </red>

<red>Т</red>ѧ̀ велича́емъ бцⷣе, вопїю́ще: ты̀ є҆сѝ кꙋпина̀:

<red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь, гла́съ є҃:</red>

<red>С</red>о а҆́гг҃лы нбⷭ҇наѧ, съ человѣ́ки земна̑ѧ, гла́сомъ ра́дованїѧ бцⷣы вопїе́мъ тѝ: ра́дꙋйсѧ врата̀ нб҃съ ши̑ршаѧ, ра́дꙋйсѧ є҆ди́на земноро́дныхъ сп҃се́нїе, ра́дꙋйсѧ чⷭ҇таѧ бл҃года́тнаѧ, ро́ждшаѧ бг҃а воплоти́вшагосѧ.

<red>Въ коне́цъ ѹ҆́трени: </red>

<red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е, сы́ны свѣ́та то́ю показа́вый, поми́лꙋй на́съ.

<red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь: </red>

<red>С</red>ко́рый тво́й покро́въ, и҆ по́мощь, и҆ млⷭ҇ть, покажѝ на рабы̑ твоѧ̑, и҆ во́лны чⷭ҇таѧ ѹ҆кротѝ сꙋ́етныхъ помыслѡ́въ, и҆ па́дшꙋю мою̀ дꙋ́шꙋ возста́ви бцⷣе: вѣ́мъ бо, вѣ́мъ дв҃о, ꙗ҆́кѡ мо́жеши, є҆ли̑ка и҆ хо́щеши.

<red>Въ коне́цъ ѹ҆́трени: </red>

<red>М</red>т҃и бж҃їѧ прест҃а́ѧ, стѣно̀ хрⷭ҇тїа́нъ, и҆зба́ви лю́ди твоѧ̑ ѻ҆бы́чнѡ, зовꙋ́щыѧ тѝ прилѣ́жнѡ: сопроти́висѧ сра̑мнымъ и҆ гѡ́рдымъ помыслѡ́мъ, да вопїе́мъ тѝ: ра́дꙋйсѧ приснодв҃о.

<red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь: </red>

<red>К</red>рⷭ҇то́мъ сн҃а твоегѡ̀ бг҃обл҃года́тнаѧ, і҆́дѡльскаѧ пре́лесть всѧ̀ ѹ҆праздни́сѧ, и҆ де́мѡнскаѧ крѣ́пость попра́сѧ: сегѡ̀ ра́ди вѣ́рнїи по до́лгꙋ тѧ̀ при́снѡ пое́мъ и҆ бл҃гослови́мъ, и҆ бцⷣꙋ вои́стиннꙋ и҆сповѣ́дающе тѧ̀ велича́емъ.

<red>Въ коне́цъ ѹ҆́трени: </red>

<red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е:

<red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь: </red>

<red>С</red>тра́нное дв҃ы та́инство мі́рꙋ показа́сѧ сп҃си́тельное: ѿ неѧ́ бо роди́лсѧ є҆сѝ без̾ сѣ́мене, и҆ пло́тїю показа́лсѧ є҆сѝ без̾ и҆стлѣ́нїѧ, всѣ́хъ ра́досте, гдⷭ҇и сла́ва тебѣ̀.

<red>Въ коне́цъ ѹ҆́трени</red>:

<red>М</red>т҃и бж҃їѧ прест҃а́ѧ:

<red>Въ четверто́къ ве́чера, и҆ въ пѧто́къ на Бг҃ъ гдⷭ҇ь: </red>

<red>К</red>рⷭ҇то́мъ сн҃а твоегѡ̀:

<red>Въ коне́цъ ѹ҆́трени: </red>

<red>Ѿ</red> дв҃ы возсїѧ́вый мі́рꙋ:

<red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь: </red>

<red>Р</red>а́дꙋйсѧ две́ре гдⷭ҇нѧ непроходи́маѧ; <red>Л</red>и́стъ фѕ҃і.

<red>Въ коне́цъ ѹ҆́трени: </red>

<red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е:

<red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь, гла́съ ѕ҃:</red>

<red>Н</red>ача́ло спасе́нїѧ, гаврїи́лово провѣща́нїе къ дв҃ѣ бы́сть: слы́ша бо, є҆́же ра́дꙋйсѧ, и҆ не ѹ҆бѣжѐ цѣлова́нїѧ. не ѹ҆сꙋмнѣ́сѧ ꙗ҆́кѡ са́рра въ сѣ́ни, но си́це глаго́лаше: сѐ раба̀ гдⷭ҇нѧ, бꙋ́ди мнѣ̀ по глаго́лꙋ твоемꙋ̀.

<red>Въ коне́цъ ѹ҆́трени: </red>

<red>А҆</red>рха́гг҃льское сло́во прїѧ́ла є҆сѝ, и҆ херꙋві́мскїй прⷭ҇то́лъ показа́ласѧ є҆сѝ, и҆ на ѡ҆б̾ѧ́тїихъ твои́хъ носи́ла є҆сѝ бцⷣе, наде́ждꙋ дꙋ́шъ на́шихъ.

<red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь: </red>

<red>Ѹ҆</red>пова́нїе мі́ра бл҃га́ѧ бцⷣе дв҃о, твоѐ и҆ є҆ди́но держа́вное предста́тельство про́симъ, ѹ҆млⷭ҇рдисѧ на безпредста́тельствєнныѧ лю́ди, молѝ млⷭ҇тиваго бг҃а, и҆зба́витисѧ дꙋша́мъ на́шымъ ѿ всѧ́кагѡ преще́нїѧ, є҆ди́на бл҃гослове́ннаѧ.

<red>Въ коне́цъ ѹ҆́трени: Н</red>икто́же притека́ѧй къ тебѣ̀, посра́мленъ ѿ тебѐ и҆схо́дитъ, пречⷭ҇таѧ бцⷣе дв҃о, но про́ситъ бл҃года́ти, и҆ прїе́млетъ дарова́нїе къ поле́зномꙋ проше́нїю.

<red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь: </red>

<red>Б</red>цⷣе дв҃о, молѝ сн҃а твоего̀, во́лею пригвозди́вшагосѧ на крⷭ҇тѣ̀, и҆ мі́ръ ѿ пре́лести свобо́ждшаго, хрⷭ҇та̀ бг҃а на́шего, поми́ловати дꙋ́шы на́шѧ.

<red>Въ коне́цъ. ѹ҆́трени: </red>

<red>П</red>ре́жде вѣ̑къ ѿ ѻ҆ц҃а̀ без̾ мт҃ре рожде́нна сн҃а, и҆ сло́ва бж҃їѧ, въ послѣ̑днѧѧ лѣ̑та родила̀ є҆сѝ, воплоти́вшагосѧ ѿ чⷭ҇тыхъ крове́й твои́хъ бг҃ороди́тельнице без̾ мꙋ́жа: є҆го́же молѝ дарова́тисѧ на́мъ грѣхѡ́въ ѡ҆ставле́нїю пре́жде конца̀.

<red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь: </red>

<red>С</red>т҃а́ѧ влⷣчце, чⷭ҇таѧ бг҃а на́шегѡ мт҃и, всѣ́хъ творца̀ неизрече́ннѡ ро́ждшаѧ, молѝ со а҆пⷭ҇лы сщ҃е́нными всегда̀ бл҃гость є҆гѡ̀, страсте́й на́съ и҆зба́вити, и҆ ѡ҆ставле́нїе на́мъ да́ти грѣхѡ́въ.

<red>Въ коне́цъ ѹ҆́трени: </red>

<red>В</red>ели́кихъ дарова́нїй, чⷭ҇таѧ дв҃о бг҃омт҃и, ты̀ сподо́биласѧ є҆сѝ: ꙗ҆́кѡ родила̀ є҆сѝ пло́тїю є҆ди́наго ѿ трⷪ҇цы хрⷭ҇та̀ жизнода́вца, во сп҃се́нїе дꙋ́шъ на́шихъ.

<red>Въ четверто́къ ве́чера, и҆ въ пѧто́къ на Бг҃ъ гдⷭ҇ь: </red>

<red>Б</red>цⷣе дв҃о, молѝ сн҃а твоего̀:

<red>Въ коне́цъ ѹ҆́трени: </red>

<red>П</red>ре́жде вѣ̑къ ѿ ѻ҆тца̀ без̾ мт҃ре:

<red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь: </red>

<red>П</red>редповѣствꙋ́етъ гедеѡ́нъ зача́тїе, и҆ сказꙋ́етъ дв҃дъ ржⷭ҇тво̀ твоѐ бцⷣе: сни́де бо ꙗ҆́кѡ до́ждь на рꙋно̀, сло́во во чре́во твоѐ, и҆ прозѧбла̀ є҆сѝ без̾ сѣ́мене землѐ ст҃а́ѧ, мі́ра сп҃се́нїе, хрⷭ҇та̀ бг҃а на́шего, бл҃года́тнаѧ.

<red>Въ коне́цъ ѹ҆́трени: </red>

<red>П</red>ре́жде вѣ̑къ ѿ ѻ҆тца̀ без̾ мт҃ре:

<red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь, гла́съ з҃:</red>

<red>Б</red>цⷣе дв҃о нескве́рнаѧ, сн҃а твоего̀ молѝ съ го́рними си́лами, проще́нїю прегрѣше́нїй на́мъ пре́жде конца̀ дарова́тисѧ, вѣ́рнѡ тѧ̀ сла́вѧщымъ.

<red>Въ коне́цъ ѹ҆́трени: </red>

<red>П</red>ревозшла̀ є҆сѝ си̑лы нбⷭ҇ныѧ, занѐ хра́мъ показа́ласѧ є҆сѝ бж҃е́ственный, бл҃гослове́ннаѧ бцⷣе, ꙗ҆́кѡ ро́ждшаѧ хрⷭ҇та̀, сп҃са дꙋ́шъ на́шихъ.

<red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь: </red>

<red>Р</red>а́дꙋйсѧ, тебѣ̀ приво́димъ бцⷣе, а҆́гг҃лѡвъ бо вы́шшаѧ показа́ласѧ є҆сѝ, бг҃а ро́ждшаѧ.

<red>Въ коне́цъ ѹ҆́трени: </red>

<red>Ѹ҆</red>мирѝ мл҃твами бцⷣы жи́знь на́шꙋ, вопїю́щихъ тѝ, млⷭ҇тиве: гдⷭ҇и сла́ва тебѣ̀.

<red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь: </red>

<red>Р</red>аспе́ншагосѧ за ны̀ хрⷭ҇та̀ бг҃а, и҆ разрꙋши́вшаго сме́рти держа́вꙋ, непреста́ннѡ молѝ бцⷣе дв҃о: да сп҃се́тъ дꙋ́шы на́шѧ.

<red>Въ коне́цъ ѹ҆́трени: </red>

<red>И҆</red>зба́ви бцⷣе ѿ содержа́щихъ на́съ грѣхѡ́въ, ꙗ҆́кѡ и҆но́гѡ ѹ҆пова́нїѧ вѣ́рнїи не и҆́мамы, ра́звѣ тебѐ, и҆ ѿ тебѐ ро́ждшагѡсѧ бг҃а.

<red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь: </red>

<red>П</red>ло́дъ чре́ва твоегѡ̀ пречⷭ҇таѧ, прⷪ҇ро́кѡвъ є҆́сть и҆ зако́на и҆сполне́нїе. тѣ́мъ тѧ̀ бцⷣꙋ въ вѣ́дѣнїи сла́вѧще, бл҃гоче́стнѡ велича́емъ.

<red>Въ коне́цъ ѹ҆́трени: </red>

<red>П</red>ло́дъ чре́ва твоегѡ̀ бг҃оневѣ́сто, человѣ́кѡмъ показа́сѧ сп҃се́нїѧ хода́тайственный, тѣ́мъ тѧ̀ бцⷣꙋ, ра́зꙋмомъ и҆ ѧ҆зы́комъ сла́вѧще вѣ́рнїи велича́емъ.

<red>Въ четверто́къ ве́чера, и҆ въ пѧто́къ на Бг҃ъ гдⷭ҇ь: </red>

<red>Р</red>аспе́ншагосѧ за ны̀ хрⷭ҇та̀ бг҃а:

<red>Въ коне́цъ ѹ҆́трени: </red>

<red>И҆</red>зба́ви бцⷣе:

<red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь: </red>

<red>Ꙗ҆́</red>кѡ на́шегѡ воскрⷭ҇нїѧ сокро́вище: <red>Л</red>и́стъ фѕ҃і ѡ҆б.

<red>Въ коне́цъ ѹ҆́трени: </red>

<red>Р</red>а́дꙋйсѧ, невмѣсти́маго въ нб҃сѣ́хъ, вмѣсти́вшаѧ во ѹ҆тро́бѣ, твое́й. ра́дꙋйсѧ дв҃о, прⷪ҇ро́кѡвъ проповѣ́данїе, є҆́юже возсїѧ̀ є҆мманꙋ́илъ. ра́дꙋйсѧ мт҃и хрⷭ҇та̀ бг҃а.

<red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь, гла́съ и҃:</red>

<red>Р</red>а́дꙋйсѧ, а҆́гг҃ломъ ра́дость мі́ра прїе́мшаѧ: ра́дꙋйсѧ, ро́ждшаѧ творца̀ твоего̀ и҆ гдⷭ҇а: ра́дꙋйсѧ, сподо́бльшаѧсѧ бы́ти мт҃и бж҃їѧ.

<red>Въ коне́цъ ѹ҆́трени: </red>

<red>Р</red>а́дꙋйсѧ, врата̀ цр҃ѧ̀ сла́вы, ꙗ҆̀же вы́шнїй є҆ди́нъ про́йде, и҆ є҆ди́нꙋ запечатлѣ́ннꙋ сохранѝ, во сп҃се́нїе дꙋ́шъ на́шихъ.

<red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь: </red>

<red>Н</red>едви́жимое ѹ҆твержде́нїе вѣ́ры, и҆ чⷭ҇тны́й да́ръ дꙋ́шъ на́шихъ бцⷣꙋ пѣ́сньми велича́емъ вѣ́рнїи: ра́дꙋйсѧ, ка́мень жи́зни во чре́вѣ твое́мъ вмѣсти́вшаѧ. ра́дꙋйсѧ, конце́й наде́ждо, скорбѧ́щихъ застꙋпле́нїе. ра́дꙋйсѧ невѣ́сто неневѣ́стнаѧ.

<red>Въ коне́цъ ѹ҆́трени: </red>

<red>Д</red>в҃о пречⷭ҇таѧ, сп҃си́ ны мл҃твами твои́ми, дви́жꙋщи ѹ҆тро́бꙋ мт҃рнюю сн҃ꙋ твоемꙋ̀ и҆ бг҃ꙋ на́шемꙋ.

<red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь: </red>

<red>А҆́</red>гнца, и҆ па́стырѧ, и҆ сп҃са мі́ра, на крⷭ҇тѣ̀ зрѧ́щи ро́ждшаѧ [тѧ̀], глаго́лаше слезѧ́щи: мі́ръ ѹ҆́бѡ ра́дꙋетсѧ, прїе́млѧ и҆збавле́нїе: ѹ҆тро́ба же моѧ̀ гори́тъ, зрѧ́щи твоѐ распѧ́тїе, є҆́же за всѣ́хъ терпи́ши сн҃е и҆ бж҃е мо́й.

<red>Въ коне́цъ ѹ҆́трени: </red>

<red>П</red>ло́дъ чре́ва твоегѡ̀ пречⷭ҇таѧ: <red>Л</red>и́стъ фл҃г.

<red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь: </red>

<red>М</red>ы́слєннаѧ врата̀ жи́зни пречⷭ҇таѧ бцⷣе, притека́ющыѧ тебѣ̀ вѣ́рнѡ и҆зба́ви ѿ бѣ́дъ: да сла́вимъ прест҃о́е ржⷭ҇тво̀ твоѐ во сп҃се́нїе дꙋ́шъ на́шихъ.

<red>Въ коне́цъ ѹ҆́трени: </red>

<red>Д</red>в҃о пречⷭ҇таѧ, сп҃си́ ны:

<red>Въ четверто́къ ве́чера, и҆ въ пѧто́къ на Бг҃ъ гдⷭ҇ь: </red>

<red>А҆́</red>гнца и҆ па́стырѧ:

<red>Въ коне́цъ ѹ҆́трени: </red>

<red>П</red>ло́дъ чре́ва твоегѡ̀ пречⷭ҇таѧ:

<red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь: </red>

<red>И҆́</red>же на́съ ра́ди рожде́йсѧ ѿ дв҃ы: Ли́стъ фз҃і ѡ҆б.

<red>Въ коне́цъ ѹ҆́трени: </red>

<red>Д</red>в҃о пречⷭ҇таѧ, сп҃си́ ны мл҃твами твои́ми:

<red>Коне́цъ бг҃оро́дичныхъ.</red>
