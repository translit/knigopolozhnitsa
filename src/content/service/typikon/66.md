---
title: "Сы́рнаѧ седми́ца"
navigation:
  key: service-typikon-66
  title: "Сы́рнаѧ седми́ца"
  parent: service-typikon
  order: 66
type: "service"
---

{fold-h1:Въ недѣ́лю мѧсопꙋ́стнꙋю ве́чера.}

<red>На Гдⷭ҇и воззва́хъ</red>, пое́мъ стїхи̑ры на ѕ҃: ѻ҆ктѡ́иха г҃: и҆ мине́и ст҃а́гѡ г҃:

<red>С</red>ла́ва, ст҃а́гѡ, а҆́ще є҆́сть: <red>И҆</red> ны́нѣ, бг҃оро́диченъ:

а҆́ще ли нѝ, <red>С</red>ла́ва, и҆ ны́нѣ, бг҃оро́диченъ. <red>Н</red>а стїхо́внѣ трїѡ́ди самогла́сенъ днѐ, ѻ҆́ба ли̑ка вкꙋ́пѣ, гла́съ и҃: <red>Л</red>аскосе́рдствовавше: <red>П</red>рипѣ́въ: <red>К</red>ъ тебѣ̀ возведо́хъ ѻ҆́чи моѝ: и҆ па́ки то́йже самогла́сенъ: <red>Л</red>аскосе́рдствовавше, в҃-й: <red>П</red>оми́лꙋй на́съ гдⷭ҇и: и҆ мч҃нченъ, гла́съ то́йже: <red>М</red>ч҃нцы гдⷭ҇ни:

<red>С</red>ла́ва, ст҃а́гѡ, а҆́ще и҆́мать: а҆́ще ли нѝ, <red>С</red>ла́ва, и҆ ны́нѣ, бг҃оро́диченъ: <red>Н</red>бⷭ҇ныѧ пою́тъ тѧ̀:

<red>[зрѝ] Вѣ́стно бꙋ́ди: Ꙗ҆́</red>кѡ ѿ дне́сь ѻ҆ктѡ́иха стїхо́вна вече́рнѧѧ и҆ ѹ҆́треннѧѧ ѡ҆ставлѧ́етсѧ, и҆ вмѣ́стѡ є҆ѧ̀ пою́тсѧ стїхи̑ры самогла́сны днѐ трїѡ́ди, до сꙋббѡ́ты ѕ҃ недѣ́ли.

{/fold}

{fold-h1:Въ понедѣ́льникъ сы́рный на ѹ҆́трени.}

<red>На Бг҃ъ гдⷭ҇ь</red>, тропа́рь ст҃а́гѡ, <red>два́жды. </red>

<red>С</red>ла́ва, и҆ ны́нѣ, бг҃оро́диченъ, и҆ ѻ҆бы̑чныѧ каѳі̑смы.

<red>П</red>о а҃-й каѳі́смѣ сѣда́ленъ ѻ҆ктѡ́иха, и҆ чте́нїе, сло́во вели́кагѡ васі́лїа.

<red>П</red>о в҃-й каѳі́смѣ сѣда́ленъ трїѡ́ди, гла́съ а҃. <red>П</red>одо́бенъ: <red>К</red>а́мени запеча́танꙋ: <red>Ѿ</red>верзо́шасѧ бж҃е́ственнагѡ покаѧ́нїѧ:

<red>С</red>ла́ва, то́йже. <red>И҆</red> ны́нѣ: <red>Р</red>ꙋ́цѣ твоѝ бж҃е́ственнїи:

<red>И҆</red> чте́нїе.

<red>К</red>анѡ́ны же пое́мъ, ꙗ҆́коже ѻ҆бы́чай, ѻ҆ктѡ́иха, и҆ мине́и ст҃а́гѡ. <red>В</red>ъ ко́ихъ же пѣ́снехъ прихо́дитъ трипѣ́снецъ, а҆́ще ли є҆́сть двоїрмо́сенъ, ѡ҆ставлѧ́емъ ѻ҆́ба канѡ́на ѻ҆ктѡ́иха. <red>И҆</red> пое́мъ мине́и канѡ́нъ, со і҆рмосо́мъ на ѕ҃: и҆ трїѡ́ди на и҃, гла́съ а҃, послѣдѝ і҆рмо́съ: <red>П</red>ѣ́снь побѣ́днꙋю: <red>П</red>о г҃-й пѣ́сни, сѣда́ленъ ст҃а́гѡ:

<red>С</red>ла́ва, и҆ ны́нѣ, бг҃оро́диченъ. <red>П</red>о ѕ҃-й пѣ́сни, конда́къ ст҃а́гѡ. <red>П</red>о ѳ҃-й пѣ́сни, свѣти́ленъ ѻ҆ктѡ́иха.

<red>С</red>ла́ва, ст҃а́гѡ, а҆́ще є҆́сть: а҆́ще ли нѝ, <red>С</red>ла́ва, и҆ ны́нѣ, бг҃оро́диченъ.

<red>Н</red>а стїхо́внѣ трїѡ́ди самогла́сенъ, гла́съ г҃: <red>Н</red>а всѧ́кое вре́мѧ по́стъ поле́зенъ є҆́сть: <red>П</red>рипѣ́въ глаго́лемъ ѻ҆бы́чный: <red>И҆</red>спо́лнихомсѧ: <red>И҆</red> па́ки то́йже самогла́сенъ. в҃-й: <red>И҆</red> бꙋ́ди свѣ́тлость:

<red>Т</red>а́же мч҃нченъ: <red>С</red>т҃ы́хъ стрⷭ҇тоте́рпцєвъ:

<red>С</red>ла́ва, и҆ ны́нѣ: <red>Б</red>езсѣ́меннѡ зачала̀ є҆сѝ:

<red>Вѣ́домо же бꙋ́ди: Ꙗ҆́</red>кѡ въ понедѣ́льникъ сы́рныѧ седми́цы, ꙗ҆ди́мъ <red>два́жды </red>дне́мъ, сы́ръ и҆ ꙗ҆́ица.

{/fold}

{fold-h1:Въ то́йже понедѣ́льникъ ве́чера.}

<red>На Гдⷭ҇и воззва́хъ</red>, стїхи̑ры ѻ҆ктѡ́иха г҃: и҆ мине́и ст҃а́гѡ г҃:

<red>С</red>ла́ва, ст҃а́гѡ, а҆́ще и҆́мать: а҆́ще ли нѝ, <red>С</red>ла́ва, и҆ ны́нѣ, бг҃оро́диченъ.

<red>Н</red>а стїхо́внѣ трїѡ́ди самогла́сенъ днѐ, гла́съ и҃: <red>П</red>осто́мъ ѡ҆чи́ститисѧ потщи́мсѧ: и҆ глаго́лемъ припѣ́въ ѻ҆бы́чный: <red>К</red>ъ тебѣ̀ возведо́хъ: <red>И҆</red> па́ки то́йже самогла́сенъ. <red>П</red>рипѣ́въ: <red>П</red>оми́лꙋй на́съ гдⷭ҇и:

<red>Т</red>а́же мч҃нченъ.

<red>С</red>ла́ва, и҆ ны́нѣ, бг҃оро́диченъ: <red>П</red>ресла́внꙋю и҆ пречⷭ҇тꙋю бцⷣꙋ: <red>Т</red>ропа́рь ст҃а́гѡ: <red>С</red>ла́ва, и҆ ны́нѣ, бг҃оро́диченъ.

{/fold}

{fold-h1:Во вто́рникъ сы́рный на ѹ҆́трени.}

<red>На Бг҃ъ гдⷭ҇ь</red>, тропа́рь ст҃а́гѡ, <red>два́жды</red>:

<red>С</red>ла́ва, и҆ ны́нѣ, бг҃оро́диченъ.

<red>П</red>о а҃-й каѳі́смѣ сѣда́ленъ ѻ҆ктѡ́иха: и҆ чте́нїе.

<red>П</red>о в҃-й каѳі́смѣ сѣда́ленъ трїѡ́ди, гла́съ и҃. <red>П</red>одо́бенъ: <red>П</red>ремꙋ́дрость и҆ сло́во: <red>П</red>ребл҃гі́й сло́ве:

<red>С</red>ла́ва, то́йже: <red>И҆</red> ны́нѣ, <red>П</red>ремꙋ́дрость и҆ сло́во:

<red>И҆</red> чте́мъ сло́во вели́кагѡ васі́лїа.

<red>К</red>анѡ́ны пое́мъ ѻ҆ктѡ́иха и҆ мине́и, ꙗ҆́коже въ понедѣ́льникъ предписа́сѧ, и҆ трипѣ́снецъ господи́на і҆ѡ́сифа, пѣ́снь в҃, гла́съ г҃. <red>П</red>рипѣ́въ: <red>С</red>ла́ва тебѣ̀ бж҃е на́шъ, сла́ва тебѣ̀. <red>П</red>ро́чыѧ же пѣ̑сни пое́мъ по предпи́санномꙋ.

<red>П</red>о ѳ҃-й пѣ́сни, свѣти́ленъ ѻ҆ктѡ́иха:

<red>С</red>ла́ва, ст҃а́гѡ, а҆́ще є҆́сть. а҆́ще же нѝ, <red>С</red>ла́ва, и҆ ны́нѣ, бг҃оро́диченъ.

<red>Н</red>а стїхо́внѣ, трїѡ́ди самогла́сенъ, гла́съ г҃: <red>Л</red>юбе́знѡ лю́дїе по́стъ ѡ҆блобыза́имъ:

<red>П</red>рипѣ́въ: <red>И҆</red>спо́лнихомсѧ заꙋ́тра: и҆ па́ки то́йже самогла́сенъ. <red>П</red>рипѣ́въ: <red>И҆</red> бꙋ́ди свѣ́тлость: и҆ мч҃нченъ.

<red>С</red>ла́ва, и҆ ны́нѣ, бг҃оро́диченъ: <red>Б</red>цⷣе предста́тельство всѣ́хъ молѧ́щихсѧ.

{/fold}

{fold-h1:Во вто́рникъ ве́чера.}

<red>Ѿ</red> нача́ла вече́рни начина́емъ покло́ны. <red>П</red>о ѻ҆бы́чномъ ѱалмѣ̀, каѳі́сма рѧдова́ѧ. <red>На Гдⷭ҇и воззва́хъ</red>, стїхи̑ры ѻ҆ктѡ́иха г҃: и҆ мине́и ст҃а́гѡ г҃.

<red>С</red>ла́ва, ст҃а́гѡ, а҆́ще и҆́мать: а҆́ще ли нѝ, <red>С</red>ла́ва, и҆ ны́нѣ, крⷭ҇тобг҃оро́диченъ. <red>П</red>рокі́менъ днѐ.

Та́же, <red>С</red>подо́би гдⷭ҇и: и҆ покло́ны г҃:

<red>Н</red>а стїхо́внѣ трїѡ́ди самогла́сенъ, гла́съ а҃: <red>Р</red>а́достнѡ прїи́мемъ вѣ́рнїи: <red>И҆</red> ѻ҆бы́чный припѣ́въ, и҆ мч҃нченъ: <red>Ѽ</red> до́брыѧ кꙋ́пли ва́шеѧ ст҃і́и:

<red>С</red>ла́ва, ст҃а́гѡ, а҆́ще и҆́мать: а҆́ще ли нѝ, <red>С</red>ла́ва, и҆ ны́нѣ, крⷭ҇тобг҃оро́диченъ: <red>Д</red>в҃а нескве́рнаѧ:

<red>И҆</red> посе́мъ, <red>Н</red>ы́нѣ ѿпꙋща́еши: и҆ по трист҃о́мъ, тропа́рь, гла́съ д҃: <red>Б</red>цⷣе дв҃о ра́дꙋйсѧ: <red>П</red>окло́нъ є҆ди́нъ.

<red>С</red>ла́ва, <red>К</red>рⷭ҇ти́телю хрⷭ҇то́въ: <red>П</red>окло́нъ. <red>И҆</red> ны́нѣ, <red>М</red>оли́те за ны̀: <red>П</red>окло́нъ. <red>П</red>од̾ твоѐ бл҃гоꙋтро́бїе: без̾ покло́на. <red>Г</red>дⷭ҇и поми́лꙋй, м҃.

<red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ ѻ҆́тче.

<red>І҆</red>ере́й: <red>С</red>ы́й бл҃гослове́нъ хрⷭ҇то́съ бг҃ъ на́шъ:

<red>И҆</red> мы̀ глаго́лемъ мл҃твꙋ: <red>Н</red>бⷭ҇ный цр҃ю̀: и҆ покло́ны г҃ вели̑кїѧ, съ мл҃твою ст҃а́гѡ є҆фре́ма: <red>Г</red>дⷭ҇и и҆ влⷣко живота̀ моегѡ̀: и҆ про́чихъ в҃і. <red>И҆</red> посе́мъ мл҃твꙋ всю̀ вкꙋ́пѣ: <red>Г</red>дⷭ҇и и҆ влⷣко живота̀ моегѡ̀: и҆ покло́нъ вели́кїй. <red>П</red>осе́мъ трист҃о́е, и҆ покло́ны г҃.

<red>І҆</red>ере́й возгла́съ: <red>Ꙗ҆́</red>кѡ твоѐ є҆́сть црⷭ҇тво:

<red>Г</red>дⷭ҇и поми́лꙋй, в҃і.

<red>Т</red>а́же і҆ере́й глаго́летъ: <red>С</red>ла́ва тебѣ̀ хрⷭ҇тѐ бж҃е: и҆ ѿпꙋ́стъ.

<red>П</red>овече́рїе же глаго́лемъ вели́кое съ покло́ны. <red>П</red>о <red>Д</red>осто́йно, тропа́рь днѐ и҆ хра́ма, и҆ <red>Б</red>ж҃е ѻ҆тє́цъ на́шихъ: <red>И҆́</red>же во все́мъ мі́рѣ:

<red>С</red>ла́ва, конда́къ: <red>С</red>о ст҃ы́ми ѹ҆поко́й: <red>И҆</red> ны́нѣ: <red>М</red>л҃твами гдⷭ҇и всѣ́хъ ст҃ы́хъ:

<red>Т</red>а́же, <red>Г</red>дⷭ҇и поми́лꙋй, м҃.

<red>И҆</red> мл҃тва: <red>И҆́</red>же на всѧ́кое вре́мѧ:

и҆ по <red>Чⷭ҇</red>тнѣ́йшꙋю, ѻ҆бы̑чныѧ покло́ны ѕ҃і. <red>П</red>осе́мъ трист҃о́е, и҆ мл҃тва: <red>Н</red>ескве́рнаѧ:

<red>И҆</red> да́ждь на́мъ влⷣко: и҆ ѿпꙋ́стъ ма́лый.

<red>[зрѝ] Т</red>а́кожде пое́мъ и҆ въ пѧто́къ всю̀ слꙋ́жбꙋ.

{/fold}

{fold-h1:Въ сре́дꙋ сы́рнꙋю.}

<red>Полꙋ́нощницꙋ</red> глаго́лемъ всю̀, съ покло́ны є҆ѧ̀. <red>На ѹ҆́трени</red>, пое́мъ <red>А҆</red>ллилꙋ́їа, въ настоѧ́щїй гла́съ ѻ҆ктѡ́иха, и҆ трⷪ҇чны гла́са: и҆ ѻ҆бы̑чныѧ каѳі̑смы.

<red>П</red>о а҃-й каѳі́смѣ сѣда́ленъ ѻ҆ктѡ́иха, и҆ чте́нїе.

<red>П</red>о в҃-й каѳі́смѣ, сѣда́ленъ трїѡ́ди, гла́съ в҃. <red>П</red>одо́бенъ: <red>Б</red>л҃гоꙋтро́бїѧ сꙋ́щи: <red>С</red>ъ ми́ромъ прейтѝ на́мъ смирє́ннымъ:

<red>С</red>ла́ва, то́йже: <red>И҆</red> ны́нѣ, крⷭ҇тобг҃оро́диченъ: <red>П</red>редстоѧ́щи крⷭ҇тꙋ̀ твоемꙋ̀:

<red>И҆</red> чте́мъ сло́во вели́кагѡ васі́лїа, є҆гѡ́же нача́ло: <red>Ѹ҆</red>тѣша́йте, ѹ҆тѣша́йте лю́ди моѧ̑: ѱало́мъ н҃:

<red>К</red>анѡ́нъ ѻ҆ктѡ́иха со і҆рмосо́мъ на ѕ҃: и҆ мине́и ст҃а́гѡ на д҃: и҆ трїѡ́ди на д҃. <red>В</red>ъ ко́ихъ же пѣ́снехъ приспѣ́етъ трипѣ́снецъ, и҆ пое́мъ канѡ́нъ трїѡ́ди, со і҆рмосо́мъ на ѕ҃: и҆ трипѣ́снецъ на и҃: и҆ послѣдѝ і҆рмо́съ трипѣ́снца. <red>В</red>ъ си́хъ же пѣ́снехъ ѡ҆ставлѧ́етсѧ канѡ́нъ ѻ҆ктѡ́иха, и҆ мине́и: и҆ пое́мъ мине́и въ вы́шнихъ пѣ́снехъ си́це: а҃-ѧ пѣ́снь канѡ́нъ ѻ҆ктѡ́иха, со і҆рмосо́мъ на д҃: и҆ мине́и ст҃а́гѡ а҃-ю и҆ г҃-ю пѣ́снь на ѕ҃, и҆ трїѡ́ди на д҃. <red>П</red>одо́бнѣ пое́мъ, и҃-ю съ ѕ҃-ю, и҆ ѳ҃-ю съ з҃-ю, пѣ̑сни. <red>П</red>о г҃-й пѣ́сни, сѣда́ленъ мине́и ст҃а́гѡ:

<red>С</red>ла́ва, и҆ ны́нѣ, крⷭ҇тобг҃оро́диченъ.

<red>П</red>о ѕ҃-й пѣ́сни, конда́къ ст҃а́гѡ. <red>А҆́</red>ще ст҃ы́й не и҆́мать кондака̀, глаго́лемъ мч҃нченъ гла́са. <red>П</red>о ѳ҃-й пѣ́сни, свѣти́ленъ гла́са, трⷪ҇ченъ. <red>Н</red>а стїхо́внѣ, трїѡ́ди самогла́сенъ днѐ, <red>два́жды</red>, гла́съ а҃: <red>Ѿ</red> бра́шенъ постѧ́щисѧ дꙋшѐ моѧ̀: со ѻ҆бы́чными припѣ́вы. <red>И҆</red> мч҃нченъ:

<red>С</red>ла́ва, и҆ ны́нѣ, крⷭ҇тобг҃оро́диченъ: <red>В</red>ознесе́на ꙗ҆́кѡ ви́дѣ: посе́мъ, <red>Б</red>л҃го є҆́сть: и҆ трист҃о́е. <red>П</red>о Ѻ҆́ч҃е на́шъ: тропа́рь: <red>В</red>ъ хра́мѣ стоѧ́ще: <red>Г</red>дⷭ҇и поми́лꙋй, м҃.

<red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ ѻ҆́тче.

<red>И҆</red> возгла́съ ѿ і҆ере́а: <red>С</red>ы́й бл҃гослове́нъ:

<red>М</red>ы́ же, <red>Н</red>бⷭ҇ный цр҃ю̀:

и҆ твори́мъ покло́ны трѝ вели̑кїѧ, съ мл҃твою, и҆ про́чихъ в҃і. и҆ па́ки є҆ди́нъ покло́нъ.

<red>П</red>рисовокꙋплѧ́емъ же и҆ ча́съ а҃-й. <red>Н</red>ачина́етъ предстоѧ́тель, и҆лѝ ѹ҆чине́нный чте́цъ. глаго́лемъ же и҆ тропа́рь: <red>З</red>аꙋ́тра ѹ҆слы́ши гла́съ мо́й: ско́рѡ, без̾ пѣ́нїѧ. <red>С</red>тѡпы̀ моѧ̑ напра́ви: и҆ да и҆спо́лнѧтсѧ ѹ҆ста̀ моѧ̑:

<red>П</red>о трист҃о́мъ, тропа́рь гла́съ д҃: <red>С</red>ко́рѡ предварѝ:

<red>Г</red>дⷭ҇и поми́лꙋй, м҃:

и҆ мл҃твꙋ: <red>И҆́</red>же на всѧ́кое вре́мѧ: <red>Г</red>дⷭ҇и поми́лꙋй, <red>три́жды</red>.

<red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ:

<red>І҆</red>ере́й возгла́съ: <red>Б</red>ж҃е ѹ҆ще́дри ны̀:

и҆ покло́ны ѻ҆бы̑чныѧ, ѕ҃і. <red>П</red>осе́мъ трист҃о́е. <red>Г</red>дⷭ҇и поми́лꙋй, в҃і.

Та́же, хрⷭ҇тѐ свѣ́те и҆́стинный:

и҆ ѿпꙋ́стъ, и҆ и҆схожде́нїе въ притво́ръ, и҆ быва́етъ лїті́а ѡ҆ ѹ҆со́пшихъ ꙗ҆́кѡ ѻ҆бы́чай.

{/fold}

{fold-h1:Въ тꙋ́южде сре́дꙋ сы́рнꙋю.}

<red>Пое́мъ часы̀</red> г҃-й и҆ ѕ҃-й, съ покло́ны, и҆ тропарѝ по́стными. <red>Н</red>а часѣ́хъ въ кампа́нъ не ѹ҆дарѧ́емъ. <red>На ѕ҃-мъ часѣ̀</red>, тропа́рь прⷪ҇ро́чества, гла́съ г҃: <red>Ц</red>р҃ю̀ ст҃ы́й всеси́льне:

<red>С</red>ла́ва, и҆ ны́нѣ, то́йже.

<red>Т</red>а́же, <red>І҆</red>ере́й: <red>В</red>о́нмемъ.

и҆ чте́цъ прокі́менъ не глаго́летъ, то́чїю ска́жетъ, гла́съ ѕ҃: <red>С</red>п҃сѝ гдⷭ҇и лю́ди твоѧ̑:

<red>С</red>ті́хъ: <red>К</red>ъ тебѣ̀ гдⷭ҇и воззовꙋ̀:

<red>Т</red>а́же і҆ере́й: <red>П</red>ремꙋ́дрость.

<red>Ч</red>те́цъ: <red>П</red>рⷪ҇ро́чества і҆ѡ́илева чте́нїе.

<red>І҆</red>ере́й: <red>В</red>о́нмемъ.

и҆ чте́цъ чте́тъ паремїю̀, <red>Т</red>а́кѡ глаго́летъ гдⷭ҇ь: ѡ҆брати́тесѧ ко мнѣ̀:

<red>И҆</red> по чте́нїи, і҆ере́й: <red>В</red>о́нмемъ.

<red>Ч</red>те́цъ, гла́съ з҃, прокі́менъ: <red>Г</red>дⷭ҇ь крѣ́пость лю́демъ свои̑мъ да́стъ:

<red>С</red>ті́хъ: <red>П</red>ринеси́те гдⷭ҇еви сн҃ове бж҃їи:

<red>[зрѝ] С</red>и́це глаго́лати і҆ере́ю и҆ чтецꙋ̀ во всю̀ ст҃ꙋ́ю м҃- цꙋ прокі́менъ, пред̾ паремїа́ми.

<red>П</red>осе́мъ: <red>С</red>ко́рѡ да предварѧ́тъ ны̀: и҆ трист҃о́е. <red>П</red>о Ѻ҆́ч҃е на́шъ: тропарѝ ѻ҆бы̑чныѧ: Сп҃се́нїе содѣ́лалъ є҆сѝ: и҆ прѡ́чаѧ ѻ҆бы̑чнаѧ пѡ́стнаѧ.

и҆ мл҃тва: <red>Б</red>ж҃е и҆ гдⷭ҇и си́лъ:

<red>В</red>кꙋ́пѣ же пое́мъ и҆ ѳ҃ ча́съ. <red>П</red>о ѳ҃-мъ часѣ̀, мл҃тва: <red>В</red>лⷣко гдⷭ҇и і҆и҃се хрⷭ҇тѐ бж҃е на́шъ: <red>П</red>осе́мъ и҆з̾ѡбрази́тєльнаѧ: <red>Б</red>л҃гословѝ дꙋшѐ моѧ̀ гдⷭ҇а:

<red>С</red>ла́ва: <red>Х</red>валѝ дꙋшѐ моѧ̀ гдⷭ҇а: <red>И҆</red> ны́нѣ: <red>Є҆</red>диноро́дный сн҃е:

<red>И҆</red> бл҃жє́нны: <red>В</red>о црⷭ҇твїи твое́мъ: ско́рѡ без̾ пѣ́нїѧ.

<red>С</red>ла́ва, и҆ ны́нѣ: <red>П</red>омѧнѝ на́съ гдⷭ҇и: и҆ покло́ны трѝ.

<red>Л</red>и́къ нбⷭ҇ный: <red>В</red>ѣ́рꙋю во є҆ди́наго бг҃а: <red>Ѡ҆</red>сла́би, ѡ҆ста́ви: <red>П</red>о Ѻ҆́ч҃е на́шъ, конда́къ хра́ма, и҆ ст҃а́гѡ.

<red>С</red>ла́ва: <red>С</red>о ст҃ы́ми ѹ҆поко́й: <red>И҆</red> ны́нѣ: <red>П</red>редста́тельство хрⷭ҇тїа́нъ:

<red>Г</red>дⷭ҇и поми́лꙋй, м҃.

<red>С</red>ла́ва, и҆ ны́нѣ: <red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ:

и҆ покло́ны трѝ вели̑кїѧ, съ мл҃твою ст҃а́гѡ є҆фре́ма: и҆ про́чихъ в҃і.

<red>И҆</red> посе́мъ предстоѧ́тель начина́етъ вече́рню.

<red>П</red>рїиди́те, поклони́мсѧ: <red>три́жды</red>, и҆ ѻ҆бы́чный ѱало́мъ чте́тъ чте́цъ.

и҆ по и҆сполне́нїи ѱалма̀ глаго́летъ і҆ере́й є҆ктенїю̀.

и҆ по ѻ҆бы́чной каѳі́смѣ: <red>На Гдⷭ҇и воззва́хъ</red>, стїхи̑ры ѻ҆ктѡ́иха г҃: и҆ мине́и ст҃а́гѡ, г҃.

<red>С</red>ла́ва ст҃а́гѡ, а҆́ще и҆́мать: а҆́ще ли нѝ, <red>С</red>ла́ва, и҆ ны́нѣ, бг҃оро́диченъ, гла́съ и҆ подо́бенъ то́йже.

<red>С</red>вѣ́те ти́хїй:

<red>Т</red>а́же прокі́менъ, гла́съ є҃. <red>Ч</red>те́цъ то́кмѡ ска́жетъ гла́съ, прокі́мена же не глаго́летъ, ꙗ҆́коже пред̾из̾ѧви́сѧ на ѕ҃-мъ часѣ̀. <red>Б</red>ж҃е, во и҆́мѧ твоѐ сп҃си́ мѧ:

<red>С</red>ті́хъ: <red>Б</red>ж҃е, ѹ҆слы́ши мл҃твꙋ мою̀:

<red>П</red>аремїа̀: <red>П</red>рⷪ҇ро́чества і҆ѡ́илева: <red>Т</red>а́кѡ глаго́летъ гдⷭ҇ь: да воста́нꙋтъ и҆ восхо́дѧтъ всѝ ꙗ҆зы́цы:

<red>Т</red>а́же прокі́менъ, гла́съ ѕ҃: <red>Д</red>а ѹ҆пова́етъ і҆и҃ль на гдⷭ҇а ѿ ны́нѣ и҆ до вѣ́ка.

<red>С</red>ті́хъ: <red>Г</red>дⷭ҇и, не вознесе́сѧ се́рдце моѐ:

<red>Т</red>а́кожде твори́мъ и҆ въ пѧто́къ, ꙗ҆́коже въ сре́дꙋ ѹ҆каза́сѧ. <red> [Є҆ктенїа́ же не глаго́летсѧ:]</red> <red>Р</red>це́мъ всѝ, кромѣ̀ пра́здника срѣ́тенїѧ, и҆ прⷣте́чи, и҆ прилꙋчи́вшагѡсѧ вели́кагѡ ст҃а́гѡ.

<red>Т</red>а́же, <red>С</red>подо́би гдⷭ҇и въ ве́черъ се́й:

<red>П</red>осе́мъ є҆ктенїа̀: <red>И҆</red>спо́лнимъ вече́рнюю мл҃твꙋ на́шꙋ гдⷭ҇еви:

<red>Н</red>а стїхо́внѣ трїѡ́ди самогла́сенъ днѐ, гла́съ г҃: <red>В</red>озсїѧ̀ весна̀ по́стнаѧ: со ѻ҆бы́чными припѣ́вы: и҆ мч҃нченъ.

<red>С</red>ла́ва, и҆ ны́нѣ, бг҃оро́диченъ: <red>П</red>ервост҃а́ѧ чⷭ҇таѧ:

<red>Т</red>а́же, <red>Н</red>ы́нѣ ѿпꙋща́еши:

<red>П</red>о трист҃о́мъ тропа́рь ст҃а́гѡ:

<red>С</red>ла́ва, и҆ ны́нѣ, бг҃оро́диченъ.

и҆ посе́мъ є҆ктенїа̀: <red>П</red>оми́лꙋй на́съ бж҃е: и҆ покло́ны г҃ вели̑кїѧ.

и҆ мл҃тва: <red>В</red>сест҃а́ѧ трⷪ҇це: и҆ <red>Б</red>ꙋ́ди и҆́мѧ гдⷭ҇не: съ покло́ны.

и҆ ѱало́мъ: <red>Б</red>л҃гословлю̀ гдⷭ҇а:

<red>Т</red>а́же, <red>Д</red>осто́йно є҆́сть: и҆ ѿпꙋ́стъ.

и҆ и҆схожде́нїе въ притво́ръ, и҆ быва́етъ ѻ҆бы́чнаѧ лїті́а ѡ҆ ѹ҆со́пшихъ.

<red>[зрѝ] Вѣ́домо же да є҆́сть: Ꙗ҆́</red>кѡ въ палесті́нѣ, є҆́же є҆́сть во і҆ерⷭ҇ли́мской странѣ̀, не прїѧ́хомъ ѿ ст҃ы́хъ ѻ҆тє́цъ сотворѧ́ти соверше́нныѧ лїтꙋргі́и въ сре́дꙋ и҆ пѧто́къ сы́рныѧ седми́цы, нижѐ преждесщ҃е́нныѧ: въ та́ бо два̀ дни̑ пое́мъ <red>А҆</red>ллилꙋ́їа съ покло́ны, ве́черъ и҆ ѹ҆́трѡ, ꙗ҆́коже вы́ше рече́сѧ. <red>П</red>о вече́рни же въ си́хъ двꙋ̀ дне́хъ, ꙗ҆ди́мъ сы́ръ и҆ ꙗ҆́ица, є҆ди́ною дне́мъ разрѣша́юще пра̑вила тетраді́тѡвъ и҆ ꙗ҆кѡві́тѡвъ.

{/fold}

{fold-h1:Въ сре́дꙋ ве́чера.}

<red>Повече́рїе</red>, глаго́лемъ ма́лое, и҆ пое́мъ канѡ́нъ мине́и на рѧдꙋ̀ въ сꙋббѡ́тꙋ хотѧ́щагѡ прилꙋчи́тисѧ ст҃а́гѡ.

{/fold}

{fold-h1:Въ четверто́къ сы́рный.}

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь ст҃а́гѡ <red>два́жды</red>:

<red>С</red>ла́ва, и҆ ны́нѣ, бг҃оро́диченъ: и҆ ѻ҆бы̑чныѧ каѳі̑смы.

<red>П</red>о а҃-й каѳі́смѣ сѣда́ленъ ѻ҆ктѡ́иха.

и҆ чте́нїе, сло́во ст҃а́гѡ а҆наста́сїа, и҆гꙋ́мена сїна́йскїѧ горы̀, ѡ҆ ѕ҃-мъ ѱалмѣ̀.

<red>П</red>о в҃-й каѳі́смѣ, сѣда́ленъ трїѡ́ди, гла́съ є҃.

<red>П</red>одо́бенъ: <red>С</red>обезнача́льное: <red>Ч</red>етыредесѧ́тницꙋ:

<red>С</red>ла́ва, то́йже: <red>И҆</red> ны́нѣ, <red>В</red>ъ тебѣ̀ наде́жды дв҃о чⷭ҇таѧ:

<red>Ѻ҆́</red>ба канѡ́на ѻ҆ктѡ́иха: и҆ мине́и ст҃а́гѡ на д҃: и҆ трїѡ́ди, ꙗ҆́коже предписа́сѧ въ понедѣ́льникъ сеѧ̀ седми́цы. <red>П</red>о г҃- й пѣ́сни сѣда́ленъ ст҃а́гѡ.

<red>С</red>ла́ва, и҆ ны́нѣ, бг҃оро́диченъ.

<red>П</red>о ѕ҃-й пѣ́сни, конда́къ и҆ і҆́косъ ст҃а́гѡ: и҆ чте́мъ про́логъ. <red>П</red>о ѳ҃-й пѣ́сни, свѣти́ленъ ѻ҆ктѡ́иха: <red>И҆</red> ст҃а́гѡ, а҆́ще є҆́сть:

<red>С</red>ла́ва, и҆ ны́нѣ, бг҃оро́диченъ.

<red>Н</red>а стїхо́внѣ трїѡ́ди самогла́сенъ, гла́съ г҃: <red>В</red>озсїѧ̀ воздержа́нїѧ бл҃голѣ́пїе: со ѻ҆бы́чными припѣ́вы: и҆ мч҃нченъ.

<red>С</red>ла́ва, и҆ ны́нѣ, бг҃оро́диченъ: <red>В</red>ъ жена́хъ ст҃а́ѧ бцⷣе: и҆ про́чее по ѻ҆бы́чаю всѐ.

{/fold}

{fold-h1:Въ четверто́къ сы́рный ве́чера.}

<red>Ѿ</red> нача́ла покло́ны начина́емъ, ꙗ҆́коже во вто́рникъ сы́рный. <red>На вече́рни, на ѹ҆́трени, и҆ на часѣ́хъ</red>, пое́мъ во все́мъ подо́бнѣ, ꙗ҆́коже въ сре́дꙋ сеѧ̀ седми́цы предписа́сѧ.

{/fold}

{fold-h1:Въ пѧто́къ сы́рный ве́чера, па́мѧть соверша́емъ всѣ́хъ прпⷣбныхъ и҆ бг҃оно́сныхъ ѻ҆тцє́въ, въ по́двизѣ просїѧ́вшихъ.}

<red>Ѻ҆</red>бы́чнаѧ каѳі́сма. <red>На Гдⷭ҇и воззва́хъ</red>, ста́вимъ стїхѡ́въ ѕ҃, и҆ пое́мъ стїхи̑ры трїѡ́ди ѻ҆тцє́въ. гла́съ и҃: <red>П</red>рїиди́те всѝ вѣ́рнїи:

<red>С</red>ла́ва, гла́съ ѕ҃: <red>И҆́</red>же по ѡ҆́бразꙋ соблю́дше невреди́мо: <red>И҆</red> ны́нѣ, бг҃оро́диченъ а҃, гла́са.

<red>П</red>рокі́менъ днѐ, гла́съ з҃: <red>Б</red>ж҃е застꙋ́пникъ мо́й є҆сѝ ты̀:

<red>С</red>ті́хъ: <red>И҆</red>зми́ мѧ ѿ вра̑гъ мои́хъ бж҃е:

<red>И҆</red> чте́нїе: <red>П</red>рⷪ҇ро́чества заха́рїина: <red>Т</red>а́кѡ глаго́летъ гдⷭ҇ь вседержи́тель: по́стъ четве́ртый:

<red>П</red>рокі́менъ, гла́съ ѕ҃: <red>Д</red>а ѹ҆пова́етъ і҆и҃ль на гдⷭ҇а ѿ ны́нѣ и҆ до вѣ́ка.

<red>С</red>ті́хъ: <red>Г</red>дⷭ҇и не вознесе́сѧ се́рдце моѐ:

<red>Т</red>а́же, <red>С</red>подо́би гдⷭ҇и:

и҆ <red>И҆</red>спо́лнимъ вече́рнюю мл҃твꙋ на́шꙋ:

<red>Н</red>а стїхо́внѣ самогла́сенъ днѐ, гла́съ в҃: <red>Ѡ҆</red>чи́стимъ себѐ бра́тїе: и҆ ѻ҆бы̑чныѧ припѣ́вы: и҆ мч҃нченъ.

<red>С</red>ла́ва, гла́съ и҃: <red>М</red>она́хѡвъ мно́жєства: <red>И҆</red> ны́нѣ, бг҃оро́диченъ, подо́бенъ: <red>Ѽ </red>пресла́внагѡ чꙋдесѐ! <red>Р</red>а́дꙋйсѧ чистоты̀ сокро́вище:

<red>Тропа́рь, гла́съ д҃: Б</red>ж҃е ѻ҆тє́цъ на́шихъ, творѧ́й при́снѡ съ на́ми по твое́й кро́тости, не ѿста́ви ми́лость твою̀ ѡ҆ на́съ, но мл҃твами и҆́хъ въ ми́рѣ ѹ҆пра́ви живо́тъ на́шъ.

<red>С</red>ла́ва, и҆ ны́нѣ: <red>Є҆́</red>же ѿ вѣ́ка ѹ҆тае́ное:

<red>П</red>осе́мъ є҆ктенїа̀: <red>П</red>оми́лꙋй на́съ бж҃е: и҆ г҃ покло́ны вели̑кїѧ.

и҆ мл҃тва: <red>В</red>сест҃а́ѧ трⷪ҇це:

<red>Б</red>ꙋ́ди и҆́мѧ гдⷭ҇не: <red>три́жды</red>, и҆ ѱало́мъ, <red>Б</red>л҃гословлю̀ гдⷭ҇а: <red>Д</red>осто́йно є҆́сть: и҆ ѿпꙋ́стъ.

<red>И҆</red> быва́етъ трапе́за по ѻ҆бы́чаю, ꙗ҆́коже въ сре́дꙋ сы́рнꙋю ѹ҆каза́сѧ.

<red>[зрѝ] Н</red>а трапе́зѣ же чте́мъ сло́во ѡ҆ постѣ̀, ст҃а́гѡ дѡроѳе́а.

<red>На повече́рїи</red>, пое́мъ канѡ́нъ ѹ҆со́пшихъ, ѻ҆ктѡ́иха, на рѧдꙋ̀ гла́са.

{/fold}

{fold-h1:Въ сꙋббѡ́тꙋ сы́рнꙋю на ѹ҆́трени.}

<red>На Бг҃ъ гдⷭ҇ь</red>, тропа́рь ѻ҆тцє́въ, <red>два́жды</red>.

<red>С</red>ла́ва, и҆ ны́нѣ, Є҆́же ѿ вѣ́ка:

и҆ ѻ҆бы̑чныѧ каѳі̑смы.

<red>П</red>о а҃-й каѳі́смѣ сѣда́льны ст҃ы́хъ, гла́съ и҃. <red>П</red>одо́бенъ: <red>П</red>овелѣ́нное: <red>Ѻ҆́</red>ч҃ескими мо́лнїѧми ѡ҆зари́вшесѧ:

<red>С</red>ла́ва: <red>Н</red>ача́льника мона́шествꙋющихъ: <red>И҆</red> ны́нѣ: Бл҃годари́мъ тѧ̀ приснодв҃о:

<red>П</red>о в҃-й каѳі́смѣ сѣда́льны, гла́съ д҃. <red>П</red>одо́бенъ: <red>С</red>вирѣ́лей па́стырскихъ: <red>А҆</red>нтѡ́нїа кꙋ́пнѡ:

<red>С</red>ла́ва: <red>Ꙗ҆́</red>коже въ раѝ добродѣ́телей цвѣтꙋ́щемъ: <red>И҆</red> ны́нѣ: <red>Б</red>езпло́тныхъ твои́хъ хрⷭ҇тѐ:

<red>Ч</red>те́мъ же во ст҃о́мъ є҆фре́мѣ словеса̀ ѡ҆ преста́вльшихсѧ ѻ҆тцѣ́хъ, и҆ прѡ́чаѧ.

<red>С</red>тїхосло́вимъ же, <red>П</red>ое́мъ гдⷭ҇еви:

<red>К</red>анѡ́нъ ст҃а́гѡ ѻ҆би́тели, со і҆рмосо́мъ на ѕ҃: и҆ ст҃ы́хъ ѻ҆тцє́въ, на и҃, гла́съ и҃.

<red>К</red>атава́сїа, і҆рмо́съ настоѧ́щагѡ канѡ́на: <red>П</red>ѣ́снь возсле́мъ лю́дїе:

в҃-ю пѣ́снь во ѱалти́ри не глаго́лемъ, но припѣва́емъ: <red>П</red>рпⷣбнїи ѻ҆тцы̀ моли́те бг҃а ѡ҆ на́съ.

<red>П</red>о г҃-й пѣ́сни, сѣда́льны ст҃ы́хъ, гла́съ д҃. <red>П</red>одо́бенъ: <red>С</red>ко́рѡ предварѝ: <red>Л</red>ꙋчы̀ ꙗ҆́коже со́лнце пра́вды: и҆ гла́съ и҃: <red>А҆</red>нтѡ́нїа кро́ткое и҆ чи́стое:

<red>С</red>ла́ва, гла́съ то́йже: <red>Ѹ҆́</red>зы разрѣ́шше страсте́й: <red>И҆</red> ны́нѣ: <red>В</red>ъ тимѣ́нїи ѹ҆глѣбо́хъ грѣхѡ́въ:

<red>П</red>о ѕ҃-й пѣ́сни,

<red>Конда́къ, гла́съ и҃. Подо́бенъ: Ꙗ҆́кѡ нача́тки: Ꙗ҆́</red>кѡ бл҃гоче́стїѧ проповѣ́дники, и҆ нече́стїѧ ѡ҆бꙋзда́тели бг҃оно́сныхъ собо́ръ ѹ҆ѧсни́лъ є҆сѝ, подсо́лнечнꙋю ѡ҆сїѧва́ющыѧ: въ ми́рѣ соверше́нномъ тѣ́хъ мл҃твами, тебѐ сла́вѧщыѧ и҆ велича́ющыѧ сохранѝ, пою́щыѧ тѝ гдⷭ҇и: а҆ллилꙋ́їа.

<red>И҆</red> і҆́косъ.

и҆ чте́мъ сѷнаѯа́рїй.

<red>П</red>о ѳ҃-й пѣ́сни, свѣти́ленъ ѻ҆тцє́въ: <red>П</red>одо́бенъ: <red>Ж</red>єны̀ ѹ҆слы́шите: <red>М</red>і́ра ѿве́ргшїисѧ:

<red>С</red>ла́ва, и҆ ны́нѣ:

<red>П</red>одо́бенъ: <red>С</red>о ѹ҆ч҃нкѝ взы́демъ: <red>В</red>ъ по́стничествѣ просїѧ́вшыѧ: <red>Н</red>а хвали́техъ стїхи̑ры ѻ҆тцє́въ, на д҃, гла́съ и҃. <red>П</red>одо́бенъ: <red>В</red>о є҆де́мѣ ра́й: <red>Ѻ҆</red>тцє́въ всѝ мно́жество:

<red>С</red>ла́ва, гла́съ ѕ҃: <red>П</red>рпⷣбнїи ѻ҆тцы̀, во всю̀ зе́млю: <red>И҆</red> ны́нѣ: <red>Б</red>цⷣе ты̀ є҆сѝ лоза̀:

<red>С</red>лавосло́вїе вели́кое. <red>П</red>о трист҃о́мъ тропа́рь ѻ҆тцє́въ:

<red>С</red>ла́ва, и҆ ны́нѣ: бг҃оро́диченъ а҃.

<red>Є҆</red>ктєнїѝ, и҆ ѿпꙋ́стъ, и҆ ча́съ а҃. <red>На часѣ́хъ</red>, тропа́рь ѻ҆тцє́въ. <red>П</red>о трист҃о́мъ конда́къ ѻ҆тцє́въ.

<red>На лїтꙋргі́и</red>, бл҃жє́нна ѿ канѡ́на ѻ҆тцє́въ, пѣ́снь г҃-ѧ, и҆ ѕ҃-ѧ.

<red>П</red>рокі́менъ ѻ҆тцє́въ є҆ди́нъ, гла́съ д҃: <red>В</red>осхва́лѧтсѧ прпⷣбнїи во сла́вѣ:

<red>С</red>ті́хъ: <red>В</red>озношє́нїѧ бж҃їѧ въ горта́ни и҆́хъ:

<red>А҆</red>по́столъ днѐ, къ ри́млѧнѡмъ, зача́ло рє҃і: <red>М</red>и́ръ возлю́бимъ:

и҆ дрꙋгі́й ѻ҆тцє́въ, къ гала́тѡмъ, зача́ло сг҃і: <red>П</red>ло́дъ дх҃о́вный:

<red>А҆</red>ллилꙋ́їа, гла́съ в҃: <red>Н</red>асажде́ни въ домꙋ̀ гдⷭ҇ни:

<red>С</red>ті́хъ: <red>В</red>есели́тесѧ првⷣнїи ѡ҆ гдⷭ҇ѣ:

<red>Є҆</red>ѵⷢ҇лїе днѐ, матѳе́а, зача́ло ѕ҃і: <red>В</red>немли́те ми́лостыни ва́шеѧ:

дрꙋго́е є҆ѵⷢ҇лїе ѻ҆тцє́въ, матѳе́а, зача́ло м҃г: <red>В</red>сѧ̑ мнѣ̀ прєдана̀ сꙋ́ть ѻ҆ц҃е́мъ мои́мъ:

<red>П</red>рича́стенъ, <red>Р</red>а́дꙋйтесѧ:

{/fold}

{fold-h1:Вънедѣ́лю сыропꙋ́стнꙋю, и҆згна́нїе а҆да́мово.}

<red>Въ сꙋббѡ́тꙋ ве́чера на ма́лѣй вече́рни</red>, стїхи̑ры воскрⷭ҇ны, и҆ бцⷣы, по ѻ҆бы́чаю. <red>На вели́цѣй вече́рни</red>, по ѻ҆бы́чномъ ѱалмѣ̀, пое́мъ <red>Б</red>л҃же́нъ мꙋ́жъ, каѳі́смꙋ всю̀. <red>На Гдⷭ҇и воззва́хъ</red> стїхи̑ры воскрⷭ҇ны г҃, и҆ а҆натѡ́лїевы г҃, и҆ трїѡ́ди. д҃, гла́съ ѕ҃.

<red>П</red>одо́бенъ: <red>В</red>сю̀ ѿложи́вше: <red>С</red>озда́тель мо́й гдⷭ҇ь:

<red>С</red>ла́ва, гла́съ ѕ҃: <red>С</red>ѣ́де а҆да́мъ прѧ́мѡ раѧ̀: <red>И҆</red> ны́нѣ, бг҃оро́диченъ а҃-й гла́са.

<red>На лїті́и</red> стїхи̑ры хра́ма.

<red>С</red>ла́ва, гла́съ ѕ҃: <red>С</red>о́лнце лꙋчы̀ скры̀: <red>И҆</red> ны́нѣ, <red>Т</red>а́инственнѡ воспѣва́емъ тѧ̀:

<red>Н</red>а стїхо́внѣ, ѻ҆ктѡ́иха, по а҆лфави́тꙋ.

<red>С</red>ла́ва, гла́съ ѕ҃: <red>И҆</red>згна́нъ бы́сть а҆да́мъ: <red>И҆</red> ны́нѣ, <red>Т</red>воре́цъ и҆ и҆зба́витель мо́й:

<red>П</red>о трист҃о́мъ, <red>Б</red>цⷣе дв҃о: <red>три́жды.</red> и҆ бл҃гослове́нїе хлѣ́бѡвъ.

и҆ чте́мъ сло́во і҆ѡа́нна златоꙋ́стагѡ, на и҆згна́нїе а҆да́ма.

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь воскрⷭ҇нъ, <red>два́жды</red>.

<red>С</red>ла́ва, и҆ ны́нѣ, бг҃оро́диченъ а҃-й гла́са, и҆ ѻ҆бы̑чныѧ каѳі̑смы, и҆ сѣда́льны воскрⷭ҇ны, и҆ бг҃оро́дичны и҆́хъ.

<red>П</red>олѷеле́й, ꙗ҆́коже ѹ҆каза́сѧ въ прє́жднїѧ недѣ̑ли.

<red>Т</red>а́же степє́нна, и҆ прокі́менъ гла́са.

<red>В</red>сѧ́кое дыха́нїе: є҆ѵⷢ҇лїе воскрⷭ҇но.

<red>В</red>оскрⷭ҇нїе хрⷭ҇то́во: ѱало́мъ н҃ и҆ про́чее всѐ по рѧ́дꙋ, ꙗ҆́коже и҆з̾ѧви́сѧ въ недѣ́лю мытарѧ̀ и҆ фарїсе́а.

<red>К</red>анѡ́нъ воскрⷭ҇нъ, со і҆рмосо́мъ на д҃: и҆ крⷭ҇товоскрⷭ҇нъ на в҃: и҆ бцⷣы на в҃. и҆ трїѡ́ди на ѕ҃, гла́съ ѕ҃.

<red>К</red>атава́сїа трїѡ́ди: <red>Ꙗ҆́</red>кѡ но сꙋ́хꙋ: <red>П</red>о г҃-й пѣ́сни, сѣда́ленъ трїѡ́ди, гла́съ д҃.

<red>П</red>одо́бенъ: <red>Ѹ҆</red>диви́сѧ: <red>И҆</red>згна́нъ бы́сть а҆да́мъ ѿ ра́йскїѧ сла́дости:

<red>С</red>ла́ва, гла́съ то́йже.

<red>П</red>одо́бенъ: <red>В</red>ознесы́йсѧ: <red>Н</red>ы́нѣ вре́мѧ добродѣ́телей ꙗ҆ви́сѧ:

<red>И҆</red> ны́нѣ, <red>Н</red>е ѹ҆молчи́мъ никогда̀ бцⷣе: и҆ чте́нїе. <red>П</red>о ѕ҃-й пѣ́сни,

<red>Конда́къ, гла́съ ѕ҃: Самоподо́бенъ: П</red>ремꙋ́дрости наста́вниче, смы́сла пода́телю, немꙋ́дрыхъ наказа́телю, и҆ ни́щихъ защи́тителю, ѹ҆твердѝ, вразꙋмѝ се́рдце моѐ влⷣко. ты̀ да́ждь мѝ сло́во, ѻ҆́ч҃ее сло́во, се́ бо ѹ҆стна́мъ мои́мъ не возбраню̀, во є҆́же зва́ти тебѣ̀: млⷭ҇тиве, поми́лꙋй мѧ̀ па́дшаго.

<red>И҆</red> і҆́косъ.

и҆ чте́мъ сѷнаѯа́рїй. <red>П</red>о ѳ҃-й пѣ́сни, свѣти́ленъ воскрⷭ҇нъ:

<red>С</red>ла́ва, трїѡ́ди: <red>П</red>одо́бенъ: <red>Ж</red>єны̀ ѹ҆слы́шите: <red>З</red>а́повѣдь твою̀ гдⷭ҇и: <red>И҆</red> ны́нѣ, подо́бенъ: <red>С</red>о ѹ҆ч҃нкѝ: <red>И҆</red>згна́на бы́вша гдⷭ҇и:

<red>Н</red>а хвали́техъ, стїхи̑ры воскрⷭ҇ны д҃, и҆ а҆нато́лїевъ а҃: и҆ трїѡ́ди самогла́сны г҃, гла́съ є҃: <red>Ѹ҆</red>вы̀ мнѣ̀, а҆да́мъ рыда́нїемъ возопѝ: со ѻ҆бы́чными припѣ́вы, ꙗ҆́кѡ предписа́сѧ въ мимоше́дшихъ недѣ́лѧхъ.

<red>И҆</red> ны́нѣ, <red>П</red>ребл҃гослове́нна є҆сѝ:

<red>С</red>лавосло́вїе вели́кое. <red>П</red>о трист҃о́мъ тропа́рь воскрⷭ҇нъ, є҆ктєнїѝ, и҆ ѿпꙋ́стъ, и҆ и҆схожде́нїе въ притво́ръ. <red>С</red>тїхи́ра є҆ѵⷢ҇льскаѧ, и҆ поꙋче́нїе стꙋді́тово, по ѻ҆бы́чаю: и҆ ча́съ а҃, и҆ коне́чный ѿпꙋ́стъ. <red>На часѣ́хъ</red>, тропа́рь воскрⷭ҇нъ. <red>П</red>о трист҃о́мъ: конда́къ трїѡ́ди.

<red>На лїтꙋргі́и</red>, бл҃жє́нна ѻ҆ктѡ́иха на ѕ҃, и҆ трїѡ́ди пѣ́снь ѕ҃-ѧ на д҃.

<red>П</red>о вхо́дѣ глаго́лемъ тропарѝ, ꙗ҆́коже ѹ҆каза́сѧ въ недѣ́лю фарїсе́евꙋ.

<red>П</red>рокі́менъ, гла́съ и҃: <red>П</red>омоли́тесѧ и҆ воздади́те гдⷭ҇еви бг҃ꙋ на́шемꙋ.

<red>С</red>ті́хъ: <red>В</red>ѣ́домъ во і҆ꙋде́и бг҃ъ:

<red>А҆</red>по́столъ къ ри́млѧнѡмъ, зача́ло рв҃і: <red>Н</red>ы́нѣ ближа́йшее на́мъ сп҃се́нїе: <red>А҆</red>ллилꙋ́їа, гла́съ ѕ҃: <red>Б</red>л҃го є҆́сть и҆сповѣ́датисѧ гдⷭ҇еви.

<red>С</red>ті́хъ: <red>В</red>озвѣща́ти заꙋ́тра млⷭ҇ть твою̀.

<red>Є҆</red>ѵⷢ҇лїе матѳе́а, зача́ло з҃і: <red>А҆́</red>ще ѿпꙋща́ете человѣ́кѡмъ согрѣшє́нїѧ и҆́хъ:

и҆ по рѧ́дꙋ бж҃е́ственнаѧ лїтꙋргі́а златоꙋ́стова:

<red>П</red>рича́стенъ: <red>Х</red>вали́те гдⷭ҇а съ нб҃съ:

<red>[зрѝ] П</red>одоба́етъ вѣ́дати: <red>Ꙗ҆́</red>кѡ ѿ сеѧ̀ недѣ́ли сы́рныѧ, да́же до воздви́женїѧ чⷭ҇тна́гѡ крⷭ҇та̀ во всѧ̀ недѣ́ли, чрез̾ всѐ лѣ́то, на ѹ҆́трени ѹ҆пражнѧ́етсѧ полѷеле́й: пое́тсѧ же то́кмѡ въ пра́здники гдⷭ҇скїѧ, и҆ вели́кихъ ст҃ы́хъ, во бдѣ́нїихъ недѣ́льныхъ.

{/fold}

{fold-h1:Въ тꙋ́южде недѣ́лю сы́рнꙋю ве́чера.}

<red>П</red>о ѻ҆бы́чномъ ѱалмѣ̀, <red>На Гдⷭ҇и воззва́хъ</red>, пое́мъ стїхи̑ры ѻ҆ктѡ́иха, на рѧдꙋ̀ гла́са покаѧ́нны д҃. <red>С</red>їѧ̑ же пи́саны, два̀ ве́черъ на стїхо́внѣ, и҆ два̀ ѹ҆́треннихъ стїхо́вныхъ. <red> [Та́кожде и҆ въ про́чыѧ недѣ̑ли, ѿ сеѧ̀ да́же до пѧ́тыѧ ст҃а́гѡ поста̀. Гдⷭ҇и воззва́хъ,]</red> пое́мъ на гла́съ ѻ҆смогла́сника на рѧдꙋ̀. И҆ трїѡ́ди подо́бны г҃, гла́съ в҃.

<red>П</red>одо́бенъ: <red>Є҆</red>гда̀ ѿ дре́ва:

<red>Д</red>вѣ̀, творе́нїе господи́на і҆ѡ́сифа: <red>В</red>оздержа́нїемъ тѣ́ло смири́ти всѝ потщи́мсѧ:

<red>И҆</red> є҆ди́нъ господи́на ѳео́дѡра, гла́съ то́йже.

и҆ мине́и ст҃а́гѡ, подо́бны г҃:

<red>С</red>ла́ва, ст҃а́гѡ, а҆́ще и҆́мать: а҆́ще ли нѝ, <red>С</red>ла́ва, и҆ ны́нѣ, бг҃оро́диченъ, во гла́съ мине́и.

и҆ быва́етъ вхо́дъ съ кади́ломъ, по ѻ҆бы́чаю.

<red>Т</red>а́же пое́мъ прокі́менъ вели́кїй, гла́съ и҃: <red>Н</red>е ѿвратѝ лица̀ твоегѡ̀ ѿ ѻ҆́трока твоегѡ̀, ꙗ҆́кѡ скорблю̀, ско́рѡ ѹ҆слы́ши мѧ̀: вонмѝ дꙋшѝ мое́й, и҆ и҆зба́ви ю҆̀.

<red>С</red>ті́хъ а҃: <red>С</red>п҃се́нїе твоѐ бж҃е да прїи́метъ мѧ̀.

<red>С</red>ті́хъ в҃: <red>Д</red>а ѹ҆́зрѧтъ ни́щїи, и҆ возвеселѧ́тсѧ.

<red>С</red>ті́хъ г҃: <red>В</red>зыщи́те бг҃а, и҆ жива̀ бꙋ́детъ дꙋша̀ ва́ша.

<red>И҆</red> па́ки вы́шшимъ гла́сомъ: <red>Н</red>е ѿвратѝ лица̀ твоегѡ̀:

<red>[зрѝ] Вѣ́домо же бꙋ́ди</red>: <red>Ꙗ҆́</red>кѡ во всѣ́хъ недѣ́лѧхъ ст҃ы́ѧ м҃-цы ве́черъ вхо́дъ быва́етъ, вели́кихъ ра́ди прокі́менѡвъ.

<red>П</red>о прокі́менѣ же є҆ктенїѝ: <red>Р</red>це́мъ всѝ, не глаго́лемъ, но а҆́бїе предстоѧ́тель: <red>С</red>подо́би гдⷭ҇и въ ве́черъ се́й: и҆ твори́мъ мета̑нїѧ г҃. <red>Ѿ</red>се́лѣ начина́емъ твори́ти покло́ны.

<red>Т</red>а́же, є҆ктенїа̀: <red>И҆</red>спо́лнимъ вече́рнюю мл҃твꙋ:

и҆ посе́мъ, соше́дшесѧ ѻ҆́ба ли̑ка вкꙋ́пѣ, пое́мъ на стїхо́внѣ трїѡ́ди самогла́сенъ, гла́съ д҃: <red>В</red>озсїѧ̀ бл҃года́ть твоѧ̀ гдⷭ҇и: со ѻ҆бы́чными припѣ́вы: и҆ мч҃нченъ.

<red>С</red>ла́ва, ст҃а́гѡ, а҆́ще и҆́мать: а҆́ще ли нѝ, <red>С</red>ла́ва, и҆ ны́нѣ, бг҃оро́диченъ, гла́съ то́йже:

<red>А҆́</red>гг҃льстїи чи́ни:

<red>Т</red>а́же, <red>Н</red>ы́нѣ ѿпꙋща́еши: посе́мъ трист҃о́е, и҆ покло́ны г҃. <red>П</red>о Ѻ҆́ч҃е на́шъ:

і҆ере́й возгла́съ: <red>Ꙗ҆́</red>кѡ твоѐ є҆́сть црⷭ҇тво:

<red>Т</red>а́же глаго́лемъ тропарѝ сїѧ̑, гла́съ д҃: <red>Б</red>цⷣе дв҃о ра́дꙋйсѧ: и҆ покло́нъ є҆ди́нъ.

<red>С</red>ла́ва: <red>К</red>рⷭ҇ти́телю хрⷭ҇то́въ: покло́нъ.

<red>И҆</red> ны́нѣ: <red>М</red>оли́те ѡ҆ на́съ: покло́нъ.

<red>Т</red>а́же, <red>П</red>од̾ твоѐ бл҃гоꙋтро́бїе: без̾ покло́на.

<red>Г</red>дⷭ҇и поми́лꙋй, м҃: кро́ткимъ и҆ ти́химъ гла́сомъ, ра́внѡ всѝ.

<red>Т</red>а́же, <red>С</red>ла́ва, и҆ ны́нѣ, <red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ:

<red>І҆</red>ере́й: <red>С</red>ы́й бл҃гослове́нъ:

<red>М</red>ы́ же мл҃твꙋ: <red>Н</red>бⷭ҇ный цр҃ю̀:

<red>И҆</red> посе́мъ, воздѣ́вше рꙋ́цѣ, мо́лимсѧ во свое́й мы́сли, глаго́люще въ себѣ̀ мл҃твꙋ ст҃а́гѡ є҆фре́ма: <red>Г</red>дⷭ҇и и҆ влⷣко живота̀ моегѡ̀, дꙋ́хъ пра́здности, ѹ҆ны́нїѧ, любонача́лїѧ и҆ праздносло́вїѧ не да́ждь мѝ. <red>П</red>окло́нъ. <red>Д</red>ꙋ́хъ же цѣломꙋ́дрїѧ, смиренномꙋ́дрїѧ, терпѣ́нїѧ и҆ любвѐ да́рꙋй мѝ рабꙋ̀ твоемꙋ̀. <red>П</red>окло́нъ. <red>Є҆́</red>й гдⷭ҇и цр҃ю̀, да́рꙋй мѝ зрѣ́ти моѧ̑ прегрѣшє́нїѧ, и҆ не ѡ҆сꙋжда́ти бра́та моегѡ̀, ꙗ҆́кѡ бл҃гослове́нъ є҆сѝ во вѣ́ки вѣкѡ́въ, а҆ми́нь. <red>П</red>окло́нъ.

<red>И҆</red> цѣлꙋ́емъ ст҃ы́ѧ и҆ честны́ѧ і҆кѡ́ны, и҆ пото́мъ глаго́летъ і҆ере́й: <red>С</red>ла́ва тебѣ̀ хрⷭ҇тѐ бж҃е, ѹ҆пова́нїе на́ше, сла́ва тебѣ̀.

<red>И҆</red> быва́етъ соверше́нный ѿпꙋ́стъ. <red>П</red>о вече́рни же въ трапе́зѣ быва́етъ ѹ҆тѣше́нїе бра́тїи. <red>П</red>о воста́нїи же ѿ трапе́зы, повече́рїе пое́мъ ма́лое по ѻ҆бы́чаю, съ мета́нїи и҆ покло́ны по́стными. <red>Н</red>а Сла́ва въ вы́шнихъ, мета̑нїѧ г҃.

<red>А҆́</red>ще бы́ло бдѣ́нїе, <red>К</red>анѡ́нъ бцⷣы не глаго́летсѧ.

<red>Д</red>осто́йно є҆́сть: трист҃о́е, мета̑нїѧ г҃: и҆ ѻ҆бы̑чныѧ тропарѝ. <red>Г</red>дⷭ҇и поми́лꙋй, м҃.

<red>И҆́</red>же на всѧ́кое вре́мѧ:

<red>І҆</red>ере́й, <red>Б</red>ж҃е ѹ҆ще́дри ны̀:

<red>П</red>окло́ны г҃ вели̑кїѧ, съ мл҃твою ст҃а́гѡ є҆фре́ма: <red>Г</red>дⷭ҇и и҆ влⷣко: и҆ про́чыѧ, в҃і.

<red>Т</red>а́же трист҃о́е. <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, в҃і: и҆ мл҃тва: <red>Н</red>ескве́рнаѧ, небла́знаѧ: <red>И҆</red> да́ждь на́мъ: и҆ ѿпꙋ́стъ.

<red>И҆</red> и҆́мже ѡ҆́бразомъ ѹ҆каза́сѧ слꙋ́жба вече́рни и҆ повече́рїѧ сеѧ̀ недѣ́ли: си́це да быва́етъ и҆ про́чыѧ недѣ́ли ст҃ы́ѧ четыредесѧ́тницы.

<red>[зрѝ] Подоба́етъ вѣ́дати</red>: <red>Ꙗ҆́</red>кѡ а҆́ще бꙋ́детъ бра́тꙋ на́шемꙋ ѿитѝ ко гдⷭ҇ꙋ во ст҃ы́хъ си́хъ дне́хъ, посредѣ̀ седми́цы не быва́ютъ трети̑ны є҆гѡ̀, да́же до пѧтка̀ ве́чера, тогда́ бо соверша́етсѧ паннѷхі́да є҆гѡ̀, подо́бнѣ и҆ въ сꙋббѡ́тꙋ лїтꙋргі́а є҆гѡ̀. <red>В</red>о грѧдꙋ́щꙋю же сꙋббѡ́тꙋ быва́ютъ девѧти̑ны є҆гѡ̀, а҆́ще слꙋчи́тсѧ, а҆́ще ли нѝ. четыредесѧти̑ны же є҆гѡ̀ быва́ютъ, є҆гда̀ число̀ дне́й є҆гѡ̀ и҆спо́лнитсѧ. <red>П</red>риношє́нїѧ же и҆ па̑мѧти є҆гѡ̀ начина́ютсѧ ѿ но́выѧ недѣ́ли, да́же до и҆сполне́нїѧ дне́й м҃.

{/fold}
