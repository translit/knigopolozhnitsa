---
title: "ѯ҃в. Припѣ́вы на гдⷭ҇скїѧ влⷣчни и҆ бг҃оро́дичны пра́здники, пое́мыѧ на ѳ҃-й пѣ́сни"
navigation:
  key: service-typikon-94
  title: "Припѣ́вы на гдⷭ҇скїѧ влⷣчни и҆ бг҃оро́дичны пра́здники, пое́мыѧ на ѳ҃-й пѣ́сни"
  parent: service-typikon
  order: 94
type: "service"
---

# ѯ҃в. Припѣ́вы на гдⷭ҇скїѧ влⷣчни и҆ бг҃оро́дичны пра́здники, пое́мыѧ на ѳ҃-й пѣ́сни:

<red> Септе́мврїа въ и҃ де́нь, на ржⷭ҇тво̀ прест҃ы́ѧ бцⷣы, на ѳ҃-й пѣ́сни припѣ́въ: </red>

<red>В</red>елича́й дꙋшѐ моѧ̀, пресла́вное ржⷭ҇тво̀ бж҃їѧ мт҃ре.

<red> Дрꙋгі́й: В</red>елича́й дꙋшѐ моѧ̀, ѿ непло́дове ро́ждшꙋюсѧ дв҃ꙋ мр҃і́ю.

<red> Въ д҃і де́нь, на воздви́женїе чⷭ҇тна́гѡ крⷭ҇та̀: </red>

<red>В</red>елича́й дꙋшѐ моѧ̀, пречестны́й крⷭ҇тъ гдⷭ҇нь.

<red> Дрꙋгі́й: В</red>елича́й дꙋшѐ моѧ̀, животворѧ́щагѡ крⷭ҇та̀ гдⷭ҇нѧ воздви́женїе.

<red> Ное́мврїа въ к҃а де́нь, на введе́нїе прест҃ы́ѧ бцⷣы: </red>

<red>А҆́</red>гг҃ли вхожде́нїе пречⷭ҇тыѧ зрѧ́ще ѹ҆диви́шасѧ: ка́кѡ дв҃а вни́де во ст҃а̑ѧ ст҃ы́хъ.

<red>А҆́</red>гг҃ли вхожде́нїе всечⷭ҇тыѧ зрѧ́ще ѹ҆диви́шасѧ: ка́кѡ со сла́вою вни́де во ст҃а̑ѧ ст҃ы́хъ.

<red>А҆́</red>гг҃ли вхожде́нїе дв҃ы зрѧ́ще ѹ҆диви́шасѧ: ка́кѡ пресла́внѡ вни́де во ст҃а̑ѧ ст҃ы́хъ.

<red>А҆́</red>гг҃ли и҆ человѣ́цы дв҃ы вхожде́нїе почти́мъ: ꙗ҆́кѡ со сла́вою вни́де во ст҃а̑ѧ ст҃ы́хъ.

<red>А҆́</red>гг҃ли вхожде́нїе дв҃ы зрѧ́ще ѹ҆диви́шасѧ: ка́кѡ бг҃оꙋго́днѣ вни́де во ст҃а̑ѧ ст҃ы́хъ.

<red>А҆́</red>гг҃ли взыгра́йте со ст҃ы́ми, дв҃ы сликовствꙋ́йте: и҆́бо бг҃оѻтрокови́ца вни́де во ст҃а̑ѧ ст҃ы́хъ.

<red>А҆́</red>гг҃ли и҆ человѣ́цы дв҃ꙋ пѣ́сньми возвели́чимъ: бг҃олѣ́пно бо вни́де во ст҃а̑ѧ ст҃ы́хъ.

<red> Дрꙋга́гѡ канѡ́на припѣ́вы: </red>

<red>В</red>елича́й дꙋшѐ моѧ̀, приведе́ннꙋю во хра́мъ гдⷭ҇нь, и҆ благослове́ннꙋю рꙋка́ми і҆ере́евыми.

<red>На Сла́ва: В</red>елича́й дꙋшѐ моѧ̀, трїѷпоста́снагѡ и҆ нераздѣ́льнагѡ бж҃ества̀ держа́вꙋ.

<red>На И҆ ны́нѣ: В</red>елича́й дꙋшѐ моѧ̀, честнѣ́йшꙋю и҆ сла́внѣйшꙋю го́рнихъ во́инствъ, дв҃ꙋ пречи́стꙋю бцⷣꙋ.

<red> На ржⷭ҇тво̀ хрⷭ҇то́во, на ѳ҃-й пѣ́сни припѣ́вы: </red>

<red>В</red>елича́й дꙋшѐ моѧ̀, честнѣ́йшꙋю и҆ сла́внѣйшꙋю го́рнихъ во́инствъ, дв҃ꙋ пречи́стꙋю бцⷣꙋ.

<red>В</red>елича́й дꙋшѐ моѧ̀, ѿ дв҃ы бг҃а пло́тїю ро́ждшагосѧ.

<red>В</red>елича́й дꙋшѐ моѧ̀, въ верте́пѣ ро́ждшагосѧ цр҃ѧ̀.

<red>В</red>елича́й дꙋшѐ моѧ̀, ѿ волхвѡ́въ бг҃а покланѧ́емаго.

<red>В</red>елича́й дꙋшѐ моѧ̀, ѿ ѕвѣзды̀ волхвѡ́мъ возвѣще́ннаго.

<red>В</red>елича́й дꙋшѐ моѧ̀, чⷭ҇тꙋю дв҃ꙋ, и҆ є҆ди́нꙋ бцⷣꙋ ро́ждшꙋю хрⷭ҇та̀ цр҃ѧ̀.

<red>В</red>олсвѝ и҆ па́стырїе прїидо́ша поклони́тисѧ хрⷭ҇тꙋ̀, ро́ждшемꙋсѧ въ виѳлее́мѣ гра́дѣ.

<red>Д</red>не́сь дв҃а ражда́етъ влⷣкꙋ внꙋ́трь верте́па.

<red>Д</red>не́сь влⷣка ражда́етсѧ ꙗ҆́кѡ млⷣнцъ ѿ мт҃ре дв҃ы.

<red>Д</red>не́сь па́стырїе ви́дѧтъ сп҃са пелена́ми ѡ҆бви́та, и҆ лежа́ща во ꙗ҆́слехъ.

<red>Д</red>не́сь влⷣка рꙋ́бищемъ пелена́етсѧ неѡсѧ́зный ꙗ҆́кѡ млⷣнцъ.

<red>Д</red>не́сь всѧ́ка тва́рь весели́тсѧ и҆ ра́дꙋетсѧ, ꙗ҆́кѡ хрⷭ҇то́съ роди́сѧ ѿ дв҃ы ѻ҆трокови́цы.

<red>Н</red>бⷭ҇ныѧ си̑лы ро́ждшагосѧ сп҃са гдⷭ҇а и҆ влⷣкꙋ возвѣща́ютъ мі́рꙋ.

<red> Вмѣ́стѡ Сла́ва</red>: <red>В</red>елича́й дꙋшѐ моѧ̀, трїѵпоста́снагѡ и҆ нераздѣ́льнагѡ бжⷭ҇тва̀ держа́вꙋ.

<red> Вмѣ́стѡ И҆ ны́нѣ</red>: <red>В</red>елича́й дꙋшѐ моѧ̀, и҆зба́вльшꙋю на́съ ѿ клѧ́твы.

<red> На ѡ҆брѣ́занїе гдⷭ҇не: </red>

<red>В</red>елича́й дꙋшѐ моѧ̀, по зако́нꙋ пло́тїю ѡ҆брѣ́завшагосѧ гдⷭ҇а.

<red>В</red>елича́й дꙋшѐ моѧ̀, во ѻ҆смы́й де́нь ѡ҆брѣ́занїе прїе́млюща.

<red>Д</red>не́сь влⷣка ѡ҆брѣ́зꙋетсѧ пло́тїю ꙗ҆́кѡ младе́нецъ, и҆сполнѧ́ѧ зако́нъ.

<red>Д</red>не́сь влⷣка пло́тїю ѡ҆брѣ́засѧ, і҆и҃съ нарече́сѧ.

<red> Васі́лїю: </red>

<red>В</red>елича́й дꙋшѐ моѧ̀, во і҆ера́рсѣхъ васі́лїа вели́каго.

<red>В</red>елича́й дꙋшѐ моѧ̀, вселе́нныѧ пресвѣ́тлаго свѣти́льника.

<red>В</red>елича́й дꙋшѐ моѧ̀, ѿ кесарі́и васі́лїа вели́каго.

<red> Вмѣ́стѡ Сла́ва: В</red>елича́й дꙋшѐ моѧ̀, ѹ҆краси́вшаго хрⷭ҇то́вꙋ цр҃ковь.

<red> Вмѣ́стѡ И҆ ны́нѣ: В</red>елича́й дꙋшѐ моѧ̀, честнѣ́йшꙋю нбⷭ҇ныхъ во́инствъ, дв҃ꙋ пречи́стꙋю бцⷣꙋ.

<red> На бг҃оѧвле́нїе гдⷭ҇не: </red>

<red>В</red>елича́й дꙋшѐ моѧ̀, честнѣ́йшꙋю го́рнихъ во́инствъ дв҃ꙋ пречи́стꙋю бцⷣꙋ.

<red>В</red>елича́й дꙋшѐ моѧ̀, ѿ прⷣте́чи кр҃ще́нїѧ просѧ́ща.

<red>В</red>елича́й дꙋшѐ моѧ̀, во і҆ѻрда́нѣ прише́дшаго крⷭ҇ти́тисѧ.

<red>В</red>елича́й дꙋшѐ моѧ̀, ѿ ѻ҆ч҃ескагѡ гла́са свидѣ́тельствованна.

Велича́й дꙋшѐ моѧ̀, є҆ди́наго ѿ трⷪ҇цы прекло́ншаго вы́ю, и҆ кр҃ще́нїе

прїе́мша.

<red>П</red>рⷪ҇ро́че прїидѝ ко мнѣ̀, прострѝ рꙋ́кꙋ, и҆ крⷭ҇ти́ мѧ ско́рѡ.

<red>П</red>рⷪ҇ро́че ѡ҆ста́ви ны́нѣ, и҆ крести́ мѧ хотѧ́ща: и҆спо́лнити бо прїидо́хъ всѧ́кꙋ пра́вдꙋ.

<red>Д</red>не́сь влⷣка преклонѧ́етъ вы́ю под̾ рꙋ́кꙋ прⷣте́чевꙋ.

<red>Д</red>не́сь і҆ѡа́ннъ креща́етъ влⷣкꙋ во стрꙋѧ́хъ і҆ѻрда́нскихъ.

<red>Д</red>не́сь влⷣка вода́ми погреба́етъ человѣ́ческїй грѣ́хъ.

<red>Д</red>не́сь влⷣка свы́ше свидѣ́тельствꙋетсѧ сн҃ъ возлю́бленный.

<red>Д</red>не́сь влⷣка прїи́де ѡ҆ст҃и́ти є҆стество̀ водно́е.

<red>Д</red>не́сь влⷣка кр҃ще́нїе прїе́млетъ рꙋко́ю предте́чевою.

<red> Мцⷭ҇а і҆аннꙋа́рїа въ л҃ де́нь, трїе́мъ ст҃и́телємъ: васі́лїю вели́комꙋ, григо́рїю бг҃осло́вꙋ и҆ і҆ѡа́ннꙋ златоꙋ́стꙋ, на ѳ҃-й пѣ́сни припѣ́вы: </red>

<red>В</red>елича́й дꙋшѐ моѧ̀, чⷭ҇тнѣ́йшꙋю нбⷭ҇ныхъ во́инствъ, дв҃ꙋ пречи́стꙋю бцⷣꙋ.

<red>В</red>елича́й дꙋшѐ моѧ̀, во і҆ера́рсѣхъ свѣти̑ла трѝ вели́кїѧ.

<red>В</red>елича́й дꙋшѐ моѧ̀, трисїѧ́тєльныѧ хрⷭ҇то́вы цр҃кве.

<red>В</red>елича́й дꙋшѐ моѧ̀, просвѣща́ющыѧ хрⷭ҇то́вꙋ цр҃ковь.

<red>В</red>елича́й дꙋшѐ моѧ̀, честнѣ́йшꙋю нбⷭ҇ныхъ во́инствъ, дв҃ꙋ пречи́стꙋю бцⷣꙋ.

<red>В</red>елича́й дꙋшѐ моѧ̀, прест҃ы́ѧ трⷪ҇цы трѝ па́стыри.

<red>В</red>елича́й дꙋшѐ моѧ̀, ѿ трисо́лнечнагѡ свѣти́ла трѝ вели́кїѧ.

<red>В</red>елича́й дꙋшѐ моѧ̀, трїѷпоста́снагѡ и҆ нераздѣ́льнагѡ бжⷭ҇тва̀ держа́вꙋ.

<red>В</red>елича́й дꙋшѐ моѧ̀, чⷭ҇тнѣ́йшꙋю нбⷭ҇ныхъ во́инствъ, дв҃ꙋ пречⷭ҇тꙋю бцⷣꙋ.

<red> Срѣ́тенїю гдⷭ҇ню на ѳ҃-й пѣ́сни припѣ́вы: </red>

<red>Б</red>цⷣе дв҃о, ѹ҆пова́нїе хрⷭ҇тїа́нѡмъ, покры́й, соблюдѝ, и҆ спасѝ на тѧ̀ ѹ҆пова́ющихъ.

<red>Б</red>цⷣе дв҃о, мі́рꙋ бл҃га́ѧ помо́щнице, покры́й и҆ соблюдѝ ѿ всѧ́кїѧ нꙋ́жды и҆ печа́ли.

<red>Б</red>г҃оно́се сѷмеѡ́не, прїидѝ, под̾имѝ хрⷭ҇та̀, є҆го́же родѝ дв҃а чⷭ҇таѧ мр҃і́а.

<red>Ѡ҆</red>б̾е́млетъ рꙋка́ми ста́рецъ сѷмеѡ́нъ содѣ́телѧ зако́на и҆ влⷣкꙋ всѧ́ческихъ.

<red>Н</red>е ста́рецъ менѐ держи́тъ, но а҆́зъ держꙋ̀ є҆го̀: то́й бо ѿ менѐ ѿпꙋще́нїѧ про́ситъ.

<red>К</red>лещѐ та́инственнаѧ, ка́кѡ ѹ҆́гль но́сиши; ка́кѡ пита́еши пита́ющаго всѧ̑;

<red>Ѽ</red> дщѝ фанꙋ́илева! прїидѝ, ста́ни съ на́ми, и҆ бл҃годарѝ хрⷭ҇та̀ сп҃са сн҃а бж҃їѧ.

<red>А҆́</red>нна цѣломꙋ́дреннаѧ провѣща́етъ стра̑шнаѧ, и҆сповѣ́дающи хрⷭ҇та̀, творца̀ нб҃ꙋ и҆ землѝ.

<red>Н</red>епостижи́мо є҆́сть содѣ́ѧнное ѿ тебѣ̀ а҆́гг҃лѡмъ и҆ человѣ́кѡмъ, мт҃и дв҃о чⷭ҇таѧ.

<red>Ч</red>и́стаѧ голꙋби́ца, нескве́рнаѧ а҆́гница, а҆́гнца и҆ па́стырѧ прино́ситъ въ цр҃ковь.

<red>Ѽ</red> хрⷭ҇тѐ всѣ́хъ цр҃ю̀! побѣ̑ды на врагѝ вѣ́рномꙋ твоемꙋ̀ рабꙋ̀, і҆мпера́торꙋ на́шемꙋ да́рꙋй.

<red> Ѽ</red> хрⷭ҇тѐ всѣ́хъ цр҃ю̀! пода́ждь мѝ сле́зы теплы̀, да пла́чꙋ мою̀ дꙋ́шꙋ, ю҆́же ѕлѣ̀ погꙋби́хъ.

<red> Вмѣ́стѡ Сла́ва: Т</red>рисїѧ́тельное и҆ трїѷпоста́сное бжⷭ҇тво̀ бл҃гоче́стнѡ да похва́лимъ.

<red> Вмѣ́стѡ И҆ ны́нѣ: Ѽ</red> дв҃це мр҃і́е! просвѣтѝ мою̀ дꙋ́шꙋ, помраче́ннꙋю лю́тѣ жите́йскими сластьмѝ.

<red> Ма́рта въ к҃є де́нь, благовѣ́щенїю прест҃ы́ѧ бцⷣы, на ѳ҃-й пѣ́сни припѣ́въ: </red>

<red>Б</red>л҃говѣствꙋ́й землѐ ра́дость ве́лїю, хвали́те нб҃са̀ бж҃їю сла́вꙋ.

<red> На ст҃ꙋ́ю па́схꙋ припѣ́вы: </red>

<red>В</red>ели́читъ дꙋша̀ моѧ̀ воскре́сшаго тридне́внѡ ѿ гро́ба хрⷭ҇та̀ жизнода́вца.

<red>В</red>ели́читъ дꙋша̀ моѧ̀ во́лею страда́вша и҆ погребе́на, и҆ воскрⷭ҇шаго тридне́внѡ ѿ гро́ба.

<red>Х</red>рⷭ҇то́съ но́ваѧ па́сха, же́ртва жива́ѧ, а҆́гнецъ бж҃їй взе́млѧй грѣхѝ мі́ра.

<red>А҆́</red>гг҃лъ вопїѧ́ше блгⷣтнѣй: чⷭ҇таѧ дв҃о ра́дꙋйсѧ, и҆ па́ки рекꙋ̀, ра́дꙋйсѧ: тво́й сн҃ъ воскре́се, тридне́венъ ѿ гро́ба, и҆ мє́ртвыѧ воздви́гнꙋвый, лю́дїе весели́тесѧ.

<red>В</red>озбꙋди́лъ є҆сѝ ѹ҆снꙋ́въ мє́ртвыѧ ѿ вѣ́ка, црⷭ҇ки рыка́вый ꙗ҆́кѡ ѿ і҆ꙋ́ды ле́въ.

<red>М</red>агдали́на марі́а притечѐ ко гро́бꙋ, и҆ хрⷭ҇та̀ ви́дѣвши, ꙗ҆́кѡ вертогра́дарѧ вопроша́ше.

<red>А҆́</red>гг҃лъ ѡ҆блиста́ѧй жена́мъ вопїѧ́ше: преста́ните ѿ сле́зъ, ꙗ҆́кѡ хрⷭ҇то́съ воскре́се.

<red>Х</red>рⷭ҇то́съ воскре́се, сме́рть попра́вый, и҆ мє́ртвыѧ воздви́гнꙋвый, лю́дїе весели́тесѧ.

<red>Д</red>не́сь всѧ́ка тва́рь весели́тсѧ и҆ ра́дꙋетсѧ: ꙗ҆́кѡ хрⷭ҇то́съ воскре́се, и҆ а҆́дъ плѣни́сѧ.

<red>Д</red>не́сь влⷣка плѣнѝ а҆́да, воздви́гнꙋвый ю҆́зники, ꙗ҆́же ѿ вѣ́ка и҆мѧ́ше лю́тѣ ѡ҆держи̑мыѧ.

<red> Сла́ва: В</red>ели́читъ дꙋша̀ моѧ̀ трїѷпоста́снагѡ и҆ нераздѣ́льнагѡ бж҃ества̀ держа́вꙋ.

<red> И҆ ны́нѣ: Р</red>а́дꙋйсѧ дв҃о, ра́дꙋйсѧ, ра́дꙋйсѧ бл҃гослове́ннаѧ, ра́дꙋйсѧ препросла́вленнаѧ: тво́й бо сн҃ъ воскре́се тридне́венъ ѿ гро́ба.

<red> Вознесе́нїѧ: </red>

<red>В</red>елича́й дꙋшѐ моѧ̀, возне́сшагосѧ ѿ землѝ на нб҃о, хрⷭ҇та̀ жизнода́вца.

<red> Дрꙋгі́й: А҆́</red>гг҃ли восхожде́нїе влⷣки зрѧ́ще, ѹ҆жаса́хꙋсѧ, ка́кѡ со сла́вою взѧ́тсѧ ѿ землѝ на гѡ́рнѧѧ.

<red> А҆́ѵгꙋста въ ѕ҃ де́нь, на преѡбраже́нїе гдⷭ҇не, припѣ́въ: </red>

<red>В</red>елича́й дꙋшѐ моѧ̀, на ѳавѡ́рѣ преѡбрази́вшагосѧ гдⷭ҇а.

<red> Въ є҃і де́нь, на ѹ҆спе́нїе прест҃ы́ѧ бцⷣы припѣ́вы: </red>

<red>Р</red>о́ди всѝ бл҃жи́мъ тѧ̀ є҆ди́нꙋ бцⷣꙋ.

<red> И҆лѝ: А҆́</red>гг҃ли ѹ҆спе́нїе пречⷭ҇тыѧ ви́дѣвше ѹ҆диви́шасѧ, ка́кѡ дв҃аѧ восхо́дитъ ѿ землѝ на нб҃о.

<red> Втора́гѡ творца̀: В</red>елича́й дꙋшѐ моѧ̀, ѿ землѝ на нб҃о честно́е преставле́нїе бж҃їѧ мт҃ре.
