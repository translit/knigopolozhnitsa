---
title: "к҃а. Ѡ҆ є҆́же когда̀ глаго́лютсѧ и҆з̾ѡбрази́тєльнаѧ, и҆ когда̀ а҆нтїфѡ́ны"
navigation:
  key: service-typikon-21
  title: "Ѡ҆ є҆́же когда̀ глаго́лютсѧ и҆з̾ѡбрази́тєльнаѧ, и҆ когда̀ а҆нтїфѡ́ны"
  parent: service-typikon
  order: 21
type: "service"
---

# к҃а. Ѡ҆ є҆́же когда̀ глаго́лютсѧ и҆з̾ѡбрази́тєльнаѧ, и҆ когда̀ а҆нтїфѡ́ны.

<red>И҆</red>з̾ѡбрази́тєльнаѧ глаго́лютсѧ во дни̑ воскрⷭ҇ныѧ во ве́сь го́дъ, и҆ во влⷣчни и҆ бг҃оро́дичны пра́здники, въ ни́хже нѣ́сть а҆нтїфѡ́нѡвъ. <red>Т</red>а́кожде въ предпра́зднствахъ и҆ попра́зднствахъ, и҆ во всю̀ пѧтьдесѧ́тницꙋ. <red>П</red>одо́бнѣ же и҆ ст҃ы́хъ и҆мꙋ́щихъ бдѣ́нїе и҆ полѷеле́й, и҆ вы́ходъ, и҆ славосло́вїе, и҆ є҆мꙋ́же ѹ҆казꙋ́етъ пѣ́снь во ѹ҆ста́вѣ на лїтꙋргі́и.

<red>[зрѝ] А҆</red>нтїфѡ́ны же глаго́лютсѧ септе́мврїа въ д҃і де́нь: <red>Д</red>еке́мврїа въ к҃є де́нь: <red>І҆</red>аннꙋа́рїа въ ѕ҃ де́нь: <red>А҆́</red>ѵгꙋста въ ѕ҃ де́нь: <red>В</red>ъ четыредесѧ́тницѣ: <red>В</red>ъ недѣ́лю ва́їй: <red>В</red>ъ пѧтьдесѧ́тницѣ: <red>В</red>ъ недѣ́лю па́схи, и҆ во всю̀ свѣ́тлꙋю седми́цꙋ: <red>В</red>ъ четверто́къ вознесе́нїѧ гдⷭ҇нѧ: <red>В</red>ъ недѣ́лю и҃-ю: со́бствєнныѧ пра́здникѡвъ. <red>В</red>о все́ же лѣ́то по всѧ̑ дни̑, въ ни́хже не ѹ҆казꙋ́етъ ст҃а́гѡ на бл҃же́ннахъ пѣ́сни, глаго́лютсѧ а҆нтїфѡ́ны повседнє́вныѧ: <red>Б</red>л҃го є҆́сть: съ про́чими. <red>А҆́</red>ще же и҆ ѹ҆казꙋ́етъ ко́емꙋ ст҃о́мꙋ, прокі́менъ, а҆пⷭ҇лъ, є҆ѵⷢ҇лїе, и҆ прича́стенъ, кромѣ̀ пѣ́сни, и҆ въ тѣ̀ дни̑ глаго́лютсѧ а҆нтїфѡ́ны же вседнє́вныѧ.
