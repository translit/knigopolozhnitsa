---
title: "г҃і. Ѡ҆ слꙋ́жбѣ сꙋббѡ́тнѣй, є҆гда̀ пое́тсѧ А҆ллилꙋ́їа"
navigation:
  key: service-typikon-13
  title: "Ѡ҆ слꙋ́жбѣ сꙋббѡ́тнѣй, є҆гда̀ пое́тсѧ А҆ллилꙋ́їа"
  parent: service-typikon
  order: 13
type: "service"
---

# г҃і. Подоба́етъ вѣ́дати, а҆́ще прилꙋчи́тсѧ, и҆ и҆зво́литъ настоѧ́тель въ сꙋббѡ́тꙋ пѣ́ти а҆ллилꙋ́їа.

<red>Въ пѧто́къ ве́чера</red>, стїхосло́вимъ каѳі́смꙋ и҃і.

<red>Т</red>а́же <red>на Гдⷭ҇и воззва́хъ</red>, стїхи̑ры мине́и ст҃а́гѡ, г҃. <red>И҆</red> ѻ҆ктѡ́иха мч҃нчны трѝ, в҃-й, г҃-й, д҃-й, а҆ пе́рвый ѡ҆ставлѧ́етсѧ.

<red>С</red>ла́ва, и҆ ны́нѣ, бг҃оро́диченъ воскрⷭ҇нъ, настоѧ́щагѡ гла́са.

<red>Т</red>а́же, <red>С</red>вѣ́те ти́хїй: <red>П</red>осе́мъ прокі́менъ.

<red>Т</red>а́же, <red>С</red>подо́би гдⷭ҇и въ ве́черъ се́й: <red>Н</red>а стїхо́внѣ мч҃нченъ а҃: и҆ ме́ртвена два̀ кѵ́ръ і҆ѡа́нна дамаскина̀.

<red>С</red>ла́ва, и҆ ны́нѣ, бг҃оро́диченъ.

<red>Т</red>а́же, <red>Н</red>ы́нѣ ѿпꙋща́еши: и҆ трист҃о́е, по <red>Ѻ҆́</red>ч҃е на́шъ: тропа́рь, гла́съ в҃: <red>А҆</red>пⷭ҇ли, мч҃нцы и҆ прⷪ҇ро́цы.

<red>С</red>ла́ва, <red>П</red>омѧнѝ гдⷭ҇и, ꙗ҆́кѡ бла́гъ, дꙋ́шы ра̑бъ твои́хъ:

<red>И҆</red> ны́нѣ, бг҃оро́диченъ: <red>М</red>т҃и ст҃а́ѧ:

<red>Є҆</red>ктенїа̀, и҆ ѿпꙋ́стъ. <red>И҆</red> ѻ҆бы́чнаѧ лїті́а за ѹ҆поко́й въ притво́рѣ.

<red>На ѹ҆́трени</red> по ѻ҆бы́чномъ нача́лѣ, и҆ по шестоѱа́лмїи: <red>В</red>мѣ́стѡ <red>Б</red>г҃ъ гдⷭ҇ь, пое́мъ <red>А҆</red>ллилꙋ́їа, на гла́съ в҃, глаго́лемъ по <red>три́жды</red>.

<red>Т</red>а́же, сті́хъ а҃: <red>Б</red>л҃же́ни ꙗ҆̀же и҆збра́лъ, и҆ прїѧ́лъ є҆сѝ гдⷭ҇и.

<red>С</red>ті́хъ в҃: <red>П</red>а́мѧть и҆́хъ въ ро́дъ и҆ ро́дъ.

<red>С</red>ті́хъ г҃: <red>Д</red>ꙋ́шы и҆́хъ во бл҃ги́хъ водворѧ́тсѧ.

<red>Т</red>ропа́рь, гла́съ в҃: <red>А҆</red>пⷭ҇ли, мч҃нцы и҆ прⷪ҇ро́цы: <red>два́жды</red>.

<red>С</red>ла́ва, <red>П</red>омѧнѝ гдⷭ҇и ꙗ҆́кѡ бла́гъ:

<red>И҆</red> ны́нѣ, бг҃оро́диченъ: <red>М</red>т҃и ст҃а́ѧ:

<red>Т</red>а́же, каѳі́сма ѕ҃і. <red>Є҆</red>ктенїа̀ ѻ҆бы́чнаѧ, по не́йже глаго́лемъ два̀ сѣда́льны ѻ҆ктѡ́иха, мч҃нчны трѝ, в҃-й и҆ г҃-й: пе́рвый ѡ҆ставлѧ́етсѧ.

<red>Т</red>а́же глаго́лемъ сті́хъ: <red>Д</red>и́венъ бг҃ъ во ст҃ы́хъ свои́хъ: <red>И҆</red> глаго́лемъ мч҃нченъ д҃-й: а҆ бг҃оро́диченъ а҃-й ѡ҆ставлѧ́етсѧ.

<red>Т</red>а́же сті́хъ: <red>Б</red>л҃же́ни ꙗ҆̀же и҆збра́лъ: <red>И҆</red> глаго́лемъ сѣда́ленъ поко́инъ, гла́са:

<red>С</red>ла́ва и҆ ны́нѣ, бг҃оро́диченъ вторы́й. <red>И҆</red> чте́нїе.

<red>П</red>о не́мже ничто́же глаго́лѧ, пое́мъ непоро́чны, съ припѣ́вы: <red>Б</red>л҃гослове́нъ є҆сѝ гдⷭ҇и: на гла́съ в҃. <red>Р</red>аздѣлѧ́емъ же ю҆̀ на дво́е. <red>Н</red>а средѝ по а҃-й статїѝ не глаго́лемъ, <red>С</red>ла́ва, и҆ ны́нѣ, но пое́мъ по концѣ̀: <red>Ꙗ҆́</red>кѡ а҆́ще бы не зако́нъ тво́й: <red>три́жды</red>.

<red>И҆</red> глаго́летъ сщ҃е́нникъ є҆ктенїю̀ ѡ҆ ѹ҆со́пшихъ: <red>П</red>а́ки и҆ па́ки:

<red>Л</red>и́къ, <red>Г</red>дⷭ҇и поми́лꙋй, <red>є҆ди́ножды</red>.

<red>Є҆</red>щѐ мо́лимсѧ ѡ҆ ѹ҆покое́нїи дꙋ́шъ ѹ҆со́пшихъ рабѡ́въ бж҃їихъ, и҆́мⷬ҇къ:

<red>Л</red>и́къ, <red>Г</red>дⷭ҇и поми́лꙋй, <red>є҆ди́ножды</red>.

<red>Ꙗ҆́</red>кѡ да гдⷭ҇ь бг҃ъ ѹ҆чини́тъ дꙋ́шы и҆́хъ:

<red>Л</red>и́къ, <red>Г</red>дⷭ҇и поми́лꙋй, <red>є҆ди́ножды</red>.

<red>М</red>лⷭ҇ти бж҃їѧ, црⷭ҇тва нбⷭ҇нагѡ:

<red>Л</red>и́къ, <red>П</red>ода́й гдⷭ҇и.

<red>Д</red>їа́конъ, <red>Г</red>дⷭ҇ꙋ помо́лимсѧ.

<red>С</red>щ҃е́нникъ, <red>Б</red>ж҃е дꙋхѡ́въ, и҆ всѧ́кїѧ пло́ти:

<red>М</red>ы́ же глаго́лемъ, <red>Г</red>дⷭ҇и поми́лꙋй, м҃.

<red>В</red>озгла́съ, <red>Ꙗ҆́</red>кѡ ты̀ є҆сѝ воскрⷭ҇нїе:

<red>Л</red>и́къ, <red>А҆</red>ми́нь.

<red>Т</red>а́же пое́мъ дрꙋгꙋ́ю статїю̀: <red>Т</red>во́й є҆́смь а҆́зъ: <red>П</red>рипѣ́въ, <red>С</red>п҃се сп҃си́ мѧ. <red>Н</red>а коне́цъ: <red>Ж</red>ива̀ бꙋ́детъ дꙋша̀ моѧ̀: <red>три́жды</red>.

<red>Т</red>а́же, <red>Б</red>л҃гослове́нъ є҆сѝ гдⷭ҇и: <red>И҆</red> посе́мъ тропарѝ за ѹ҆поко́й: <red>С</red>т҃ы́хъ ли́къ ѡ҆брѣ́те и҆сто́чникъ: и҆ про́чыѧ.

<red>И҆</red> по ни́хъ є҆ктенїю̀ глаго́летъ сщ҃е́нникъ преждерече́ннꙋю за ѹ҆поко́й: и҆ помина́етъ ѹ҆со́пшихъ.

<red>М</red>ы́ же глаго́лемъ, <red>Г</red>дⷭ҇и поми́лꙋй, м҃. до́ндеже сконча́етъ сщ҃е́нникъ мл҃твꙋ: <red>Б</red>ж҃е дꙋхѡ́въ: и҆ по возгла́сѣ сѣда́ленъ, гла́съ є҃: <red>П</red>око́й сп҃се на́шъ съ првⷣными рабы̑ твоѧ̑:

<red>С</red>ла́ва, и҆ ны́нѣ, бг҃оро́диченъ: <red>Ѿ</red> дв҃ы возсїѧ́вый мі́рꙋ:

<red>И҆</red> чте́нїе. Ѱало́мъ н҃, <red>П</red>оми́лꙋй мѧ̀ бж҃е:

<red>Т</red>а́же канѡ́нъ пре́жде мине́и, со і҆рмосо́мъ на ѕ҃: и҆ хра́ма на д҃: и҆ ѻ҆ктѡ́иха на д҃, пе́рвый.

<red>П</red>о г҃ пѣ́сни є҆ктенїа̀ ѻ҆бы́чнаѧ: конда́къ, и҆ сѣда́ленъ мине́и: <red>И҆</red> чте́нїе.

<red>П</red>о ѕ҃-й пѣ́сни є҆ктенїа̀ за ѹ҆поко́й: конда́къ, гла́съ и҃: <red>С</red>о ст҃ы́ми ѹ҆поко́й: <red>И҆</red> і҆́косъ, и҆ про́логъ.

<red>П</red>о ѳ҃ пѣ́сни свѣти́ленъ ѻ҆ктѡ́иха. <red>Н</red>а хвали́техъ стїхи̑ры мч҃нчны, д҃:

<red>С</red>ла́ва, поко́инъ:

<red>И҆</red> ны́нѣ, бг҃оро́диченъ.

<red>Н</red>а стїхо́внѣ стїхи̑ры подо́бны, поко́йны кѵ́ръ ѳеофа́на.

<red>С</red>ла́ва, и҆ ны́нѣ, бг҃оро́диченъ.

<red>Т</red>а́же, <red>Б</red>ла́го є҆́сть: и҆ трист҃о́е. <red>П</red>о <red>Ѻ҆́</red>ч҃е на́шъ, тропа́рь, гла́съ в҃: <red>А҆</red>пⷭ҇ли, мч҃нцы и҆ прⷪ҇ро́цы:

<red>С</red>ла́ва, <red>П</red>омѧнѝ гдⷭ҇и:

<red>И҆</red> ны́нѣ, бг҃оро́диченъ: <red>М</red>т҃и ст҃а́ѧ: <red>И҆</red> є҆ктенїа̀.

<red>Т</red>а́же, сщ҃е́нникъ: <red>С</red>ы́й бл҃гослове́нъ хрⷭ҇то́съ бг҃ъ на́шъ: <red>И҆</red> мы̀, <red>Ѹ҆</red>твердѝ бж҃е: и҆ ча́съ а҃-й, и҆ ѿпꙋ́стъ. <red>Н</red>а часѣ́хъ тропарѝ: <red>А҆</red>пⷭ҇ли, мч҃нцы и҆ прⷪ҇ро́цы:

<red>С</red>ла́ва, <red>П</red>омѧнѝ гдⷭ҇и ꙗ҆́кѡ бл҃гъ:

<red>И҆</red> ны́нѣ, бг҃оро́диченъ часѡ́въ.

<red>И҆</red> по <red>Ѻ҆́</red>ч҃е на́шъ: конда́къ, <red>С</red>о ст҃ы́ми ѹ҆поко́й: <red>И҆</red> ѿпꙋ́стъ.

<red>На лїтꙋргі́и</red> бл҃жє́нна ѻ҆ктѡ́иха, на ѕ҃. <red>П</red>о вхо́дѣ, тропа́рь: <red>А҆</red>пⷭ҇ли, мч҃нцы и҆ прⷪ҇ро́цы: и҆ <red>П</red>омѧнѝ гдⷭ҇и, ꙗ҆́кѡ бла́гъ:

<red>С</red>ла́ва, конда́къ, <red>С</red>о ст҃ы́ми ѹ҆поко́й: <red>И҆</red> ны́нѣ бг҃оро́диченъ: <red>Т</red>ебѐ и҆ стѣ́нꙋ и҆ приста́нище:

<red>П</red>рокі́менъ, гла́съ и҃. <red>В</red>есели́тесѧ ѡ҆ гдⷭ҇ѣ:

<red>С</red>ті́хъ, <red>Б</red>л҃же́ни и҆́хже ѡ҆ста́вишасѧ беззакѡ́нїѧ:

<red>З</red>а ѹ҆поко́й, прокі́менъ: <red>Д</red>ꙋ́шы и҆́хъ во бл҃ги́хъ водворѧ́тсѧ.

<red>А҆</red>пⷭ҇лъ сꙋббѡ́ты рѧ́дъ: <red>И҆</red> дрꙋгі́й за ѹ҆поко́й. <red>А҆</red>ллилꙋ́їа, гла́съ и҃: <red>В</red>оззва́ша првⷣнїи.

<red>С</red>ті́хъ: <red>Б</red>л҃же́ни ꙗ҆̀же и҆збра́лъ, и҆ прїѧ́лъ є҆сѝ гдⷭ҇и. <red>Є҆</red>ѵⷢ҇лїе сꙋббѡ́ты рѧ́дъ: <red>И҆</red> дрꙋго́е за ѹ҆поко́й.

<red>П</red>рича́стенъ: <red>Р</red>а́дꙋйтесѧ првⷣнїи ѡ҆ гдⷭ҇ѣ: <red>Д</red>рꙋгі́й за ѹ҆поко́й: <red>Б</red>л҃же́ни ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.
