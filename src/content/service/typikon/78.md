---
title: "Недѣ́лѧ є҃-ѧ по па́сцѣ, самарѧны́ни"
navigation:
  key: service-typikon-78
  title: "Недѣ́лѧ є҃-ѧ по па́сцѣ, самарѧны́ни"
  parent: service-typikon
  order: 78
type: "service"
---

# Недѣ́лѧ є҃-ѧ по па́сцѣ, самарѧны́ни.

<red>Въ сꙋббѡ́тꙋ ве́чера, на ма́лѣй вече́рни</red>, стїхи̑ры воскрⷭ҇ны д҃, гла́съ д҃. <red>С</red>ла́ва, гла́съ ѕ҃: <red>П</red>ри стꙋденцѣ̀ і҆а́кѡвли: <red>И҆</red> ны́нѣ, бг҃оро́дичны, гла́съ д҃, догма́тїкъ: <red>Б</red>езсѣ́меннѡ зачала̀ є҆сѝ: <red>Н</red>а стїхо́внѣ, стїхи́ра воскрⷭ҇на, и҆ бцⷣы, по ѻ҆бы́чаю. <red>С</red>ла́ва, гла́съ и҃: <red>Є҆</red>гда̀ ꙗ҆ви́лсѧ є҆сѝ во пло́ти: <red>И҆</red> ны́нѣ, гла́съ то́йже: <red>П</red>реполови́вшꙋсѧ пра́здникꙋ: <red>П</red>о Ны́нѣ ѿпꙋща́еши: тропа́рь, гла́съ д҃: <red>С</red>вѣ́тлꙋю воскрⷭ҇нїѧ про́повѣдь: <red>С</red>ла́ва, и҆ ны́нѣ: <red>П</red>реполови́вшꙋсѧ пра́здникꙋ: и҆ ѿпꙋ́стъ.

<red>На</red> <red>вели́цѣй вече́рни, на Гдⷭ҇и воззва́хъ</red>, ста́вимъ стїхѡ́въ і҃: <red>И҆</red> пое́мъ стїхи̑ры воскрⷭ҇ны г҃ и҆ а҆нато́лїевъ а҃: и҆ преполове́нїѧ подо́бны г҃: и҆ самарѧны́ни самогла́сны г҃, гла́съ а҃: <red>Н</red>а и҆сто́чникъ прише́лъ є҆сѝ:

<red>С</red>ла́ва, гла́съ ѕ҃: <red>П</red>ри стꙋденцѣ̀ і҆а́кѡвли:

<red>И҆</red> ны́нѣ, бг҃оро́диченъ: <red>И҆́</red>же тебѐ ра́ди:

<red>В</red>хо́дъ. <red>П</red>рокі́менъ днѐ. <red>На лїті́и</red> стїхи́ра хра́ма.

<red>С</red>ла́ва, и҆ ны́нѣ, гла́съ г҃: <red>Д</red>а ра́дꙋетсѧ дне́сь свѣ́тлѡ нб҃о и҆ землѧ̀:

<red>Н</red>а стїхо́внѣ стїхи́ра, гла́съ д҃: <red>Г</red>дⷭ҇и возше́дъ на крⷭ҇тъ: и҆ про́чыѧ стїхи̑ры па́схи, съ припѣ́вы и҆́хъ.

<red>С</red>ла́ва, гла́съ и҃: <red>Є҆</red>гда̀ ꙗ҆ви́лсѧ є҆сѝ во пло́ти хрⷭ҇тѐ бж҃е:

<red>И҆</red> ны́нѣ: <red>В</red>оскрⷭ҇нїѧ де́нь: и҆ прѡ́чаѧ всѧ̑, ꙗ҆́кѡ предписа́шасѧ въ про́чихъ недѣ́лѧхъ.

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь воскрⷭ҇нъ, <red>два́жды</red>: гла́съ д҃.

<red>С</red>ла́ва, и҆ ны́нѣ, пра́здника, гла́съ и҃: <red>П</red>реполови́вшꙋсѧ пра́здникꙋ:

и҆ ѻ҆бы̑чныѧ каѳі̑смы, и҆ сѣда́льны воскрⷭ҇ны, съ бг҃оро́дичны и҆́хъ.

и҆ чте́нїе въ толкова́нїи є҆ѵⷢ҇лїа і҆ѡа́нна: сло́во л҃а, л҃в, л҃г и҆ л҃д.

<red>Н</red>епоро́чны, съ тропарѝ: <red>А҆́</red>гг҃льскїй собо́ръ: та́же ѵ҆пакоѝ гла́са.

<red>С</red>тепє́нна, и҆ прокі́менъ гла́са: <red>В</red>сѧ́кое дыха́нїе:

є҆ѵⷢ҇лїе воскрⷭ҇но, і҆ѡа́нна, зача́ло ѯ҃г: <red>В</red>о є҆ди́нꙋ ѿ сꙋббѡ́тъ:

<red>П</red>осе́мъ, <red>В</red>оскрⷭ҇нїе хрⷭ҇то́во: <red>три́жды</red>.

ѱало́мъ н҃. и҆ про́чее ѻ҆бы́чное.

<red>К</red>анѡ́нъ па́схи, со і҆рмосо́мъ, и҆ съ бг҃оро́дичны, на ѕ҃: и҆ преполове́нїѧ на д҃: и҆ самарѧны́ни на д҃. <red>К</red>атава́сїа: <red>В</red>оскрⷭ҇нїѧ де́нь: <red>П</red>о г҃-й пѣ́сни, конда́къ преполове́нїѧ и҆ і҆́косъ.

<red>Т</red>а́же сѣда́ленъ, гла́съ д҃.

<red>П</red>одо́бенъ: <red>В</red>ознесы́йсѧ: <red>Д</red>а ра́дꙋетсѧ нб҃о:

<red>С</red>ла́ва, и҆ ны́нѣ, гла́съ то́йже.

<red>П</red>одо́бенъ: <red>П</red>ремꙋ́дрости пода́телю и҆ влⷣко:

<red>П</red>о ѕ҃-й пѣ́сни,

<red>Конда́къ, гла́съ и҃. </red>

<red>Подо́бенъ: Ꙗ҆́кѡ нача́тки: В</red>ѣ́рою прише́дши на кла́дѧзь самарѧны́нѧ, ви́дѣ тѧ̀ премꙋ́дрости во́дꙋ: є҆ѧ́же напи́вшисѧ ѻ҆би́льнѡ, црⷭ҇твїе вы́шнее наслѣ́дова вѣ́чнѡ, ꙗ҆́кѡ присносла́внаѧ.

<red>И҆</red> і҆́косъ, и҆ сѷнаѯа́рїй.

<red>Н</red>а ѳ҃-й пѣ́сни, <red>Чⷭ҇</red>тнѣ́йшꙋю не пое́мъ. <red>С</red>т҃ъ гдⷭ҇ь бг҃ъ на́шъ, <red>три́жды</red>, на гла́съ д҃.

<red>С</red>вѣти́ленъ па́схи.

<red>С</red>ла́ва, самарѧны́ни.

<red>П</red>одо́бенъ, <red>Ж</red>єны̀ ѹ҆слы́шите: <red>В</red>ъ самарі́ю прише́лъ є҆сѝ:

<red>И҆</red> ны́нѣ, преполове́нїѧ.

<red>Н</red>а хвали́техъ стїхи̑ры воскрⷭ҇ны д҃: и҆ а҆нато́лїевъ а҃: и҆ самарѧны́ни самогла́сны г҃, гла́съ в҃: <red>Д</red>а ра́дꙋетсѧ дне́сь:

<red>С</red>ла́ва, гла́съ ѕ҃: <red>И҆</red>сто́чникъ живонача́лїѧ:

<red>И҆</red> ны́нѣ, <red>П</red>ребл҃гослове́нна є҆сѝ:

<red>С</red>лавосло́вїе вели́кое. <red>Т</red>ропа́рь воскрⷭ҇нъ. <red>Є҆</red>ктєнїѝ и҆ ѿпꙋ́стъ, и҆ и҆схожде́нїе.

<red>С</red>ла́ва, и҆ ны́нѣ, стїхи́ра є҆ѵⷢ҇льскаѧ, гла́съ з҃. <red>С</red>ѐ тьма̀ и҆ ра́нѡ:

<red>И҆</red> поꙋче́нїе стꙋді́тово, и҆ ча́съ а҃-й, и҆ коне́чный ѿпꙋ́стъ.

<red>На часѣ́хъ</red>, тропа́рь воскрⷭ҇нъ:

<red>С</red>ла́ва, пра́здника:

<red>И҆</red> ны́нѣ, бг҃оро́диченъ часѡ́въ.

<red>П</red>о трист҃о́мъ конда́къ пра́здника и҆ самарѧны́ни премѣнѧ́емъ.

<red>На лїтꙋргі́и</red>, бл҃жє́нна гла́са, на д҃: и҆ самарѧны́ни пѣ́снь г҃: и҆ пра́здника, пѣ́снь ѕ҃. <red>П</red>о вхо́дѣ тропа́рь воскрⷭ҇нъ и҆ пра́здника преполове́нїѧ:

<red>С</red>ла́ва, конда́къ самарѧны́ни:

<red>И҆</red> ны́нѣ, преполове́нїѧ:

<red>П</red>рокі́менъ, гла́съ г҃: <red>П</red>о́йте бг҃ꙋ на́шемꙋ, по́йте:

<red>С</red>ті́хъ: <red>В</red>сѝ ꙗ҆зы́цы восплещи́те рꙋка́ми:

<red>А҆</red>по́столъ дѣѧ́нїй, зача́ло к҃и: <red>Р</red>азсѣ́ѧвшїисѧ а҆пⷭ҇ли: <red>А҆</red>ллилꙋ́їа, гла́съ д҃: <red>Н</red>алѧцы̀ и҆ ѹ҆спѣва́й, и҆ ца́рствꙋй:

<red>С</red>ті́хъ: <red>В</red>озлюби́лъ є҆сѝ пра́вдꙋ:

<red>Є҆</red>ѵⷢ҇лїе і҆ѡа́нна, зача́ло в҃і: <red>П</red>рїи́де і҆и҃съ во гра́дъ самарі́йскїй:

<red>В</red>мѣ́стѡ, досто́йно є҆́сть: пое́мъ і҆рмо́съ: <red>С</red>вѣти́сѧ: <red>П</red>рича́стный: <red>Т</red>ѣ́ло хрⷭ҇то́во: <red>Д</red>рꙋгі́й: <red>Х</red>вали́те гдⷭ҇а съ нб҃съ:

<red>С</red>лꙋ́жба ст҃а́гѡ мине́и пое́тсѧ на повече́рїи.

<red>[зрѝ] Подоба́етъ вѣ́дати: Ꙗ҆́</red>кѡ слꙋ́жба самарѧны́ни пое́тсѧ четы́ре дни̑, въ недѣ́лю, въ четверто́къ, пѧто́къ и҆ въ сꙋббѡ́тꙋ: <red>В</red>ъ понедѣ́льникъ ѹ҆́бѡ, и҆ во вто́рникъ, пое́тсѧ слꙋ́жба преполове́нїѧ, въ сре́дꙋ ѿдае́тсѧ, пое́мъ ꙗ҆́коже и҆ на са́мый пра́здникъ, кромѣ̀ вхо́да и҆ паремі́й.

<red> Въ тꙋ́южде недѣ́лю самарѧны́ни ве́чера:</red>

<red>На Гдⷭ҇и воззва́хъ</red>, стїхи̑ры преполове́нїѧ, трѝ: и҆ мине́и ст҃а́гѡ, г҃.

<red>С</red>ла́ва, и҆ ны́нѣ, пра́здника.

<red>Н</red>а стїхо́внѣ, стїхи̑ры трїѡ́ди:

<red>С</red>ла́ва, и҆ ны́нѣ, пра́здника.

<red>Т</red>ропа́рь пра́здника: <red>Є҆</red>ктенїа̀, и҆ ѿпꙋ́стъ. <red>На повече́рїи</red>, по <red>Д</red>осто́йно, и҆ по трист҃о́мъ, конда́къ пра́здника преполове́нїѧ є҆ди́нъ.

<red> Въ понедѣ́льникъ є҃-ѧ седми́цы по па́сцѣ на ѹ҆́трени:</red>

<red>На Бг҃ъ гдⷭ҇ь</red>, тропа́рь пра́здника преполове́нїѧ: и҆ ѻ҆бы̑чныѧ каѳі̑смы.

<red>К</red>анѡ́нъ преполове́нїѧ, и҆ мине́и ст҃а́гѡ, и҆ про́чее по ѻ҆бы́чаю.

<red>На лїтꙋргі́и</red>, бл҃жє́нна пра́здника, пѣ́снь седма́ѧ. <red>В</red>о вто́рникъ, пѣ́снь ѻ҆сма́ѧ.

<red> Во вто́рникъ є҃-ѧ седми́цы по па́сцѣ ве́чера:</red>

<red>На Гдⷭ҇и воззва́хъ</red>, стїхи̑ры пра́здника преполове́нїѧ, на ше́сть. <red>Н</red>а стїхо́внѣ пра́здника. и҆ про́чее всѐ вослѣ́дованїе пра́здника, ве́черъ, и҆ ѹ҆́трѡ непремѣ́ннѡ, кромѣ̀ вхо́да, и҆ паремі́й, ꙗ҆́коже и҆ на са́мый пра́здникъ.

<red>На лїтꙋргі́и</red>, бл҃жє́нна пра́здника, ѻ҆бою̀ канѡ́нѡвъ, пѣ́снь ѳ҃-ѧ. <red>П</red>рокі́менъ, <red>А҆</red>ллилꙋ́їа, и҆ прича́стенъ пра́здника. <red>А҆</red>по́столъ и҆ є҆ѵⷢ҇лїе днѐ: и҆ ѿдае́тсѧ пра́здникъ преполове́нїѧ.

<red>[зрѝ] С</red>лꙋ́жба мине́и пое́тсѧ на повече́рїи.

<red> Въ сре́дꙋ є҃-ѧ седми́цы по па́сцѣ ве́чера:</red>

<red>На Гдⷭ҇и воззва́хъ</red>, стїхи̑ры самарѧны́ни, г҃: и҆ мине́и ст҃а́гѡ,

<red>С</red>ла́ва, и҆ ны́нѣ, гла́съ а҃: <red>Н</red>а и҆сто́чникъ прише́лъ є҆сѝ:

<red>Н</red>а стїхо́внѣ, стїхи̑ры ѻ҆бы̑чныѧ, трїѡ́ди.

<red>С</red>ла́ва, и҆ ны́нѣ, гла́съ в҃: <red>Н</red>а стꙋдене́цъ ꙗ҆́кѡ прїи́де гдⷭ҇ь:

<red> Въ четверто́къ є҃-ѧ седми́цы по па́сцѣ на ѹ҆́трени:</red>

<red>На Бг҃ъ гдⷭ҇ь</red>, тропа́рь воскрⷭ҇нъ, гла́съ д҃: <red>С</red>вѣ́тлꙋю воскрⷭ҇нїѧ про́повѣдь: <red>два́жды</red>.

<red>С</red>ла́ва, и҆ ны́нѣ, бг҃оро́диченъ є҆гѡ̀.

<red>К</red>аѳі̑смы ѻ҆бы̑чныѧ, и҆ сѣда́льны. <red>К</red>анѡ́нъ самарѧны́ни, и҆ мине́и: и҆ про́чее ꙗ҆́коже въ пре́жднихъ дне́хъ ꙗ҆вле́но є҆́сть.

<red> Въ сꙋббѡ́тꙋ є҃-ѧ седми́цы по па́сцѣ на ѹ҆́трени:</red>

<red>Ѻ҆</red>бы̑чныѧ каѳі̑смы, и҆ сѣда́льны.

<red>К</red>анѡ́нъ самарѧны́ни, со і҆рмосо́мъ на ѕ҃: и҆ хра́ма на д҃, и҆ мине́и на д҃. <red>Н</red>а хвали́техъ стїхи̑ры воскрⷭ҇ны, на д҃.

<red>С</red>ла́ва, и҆ ны́нѣ, гла́съ ѕ҃: <red>И҆</red>сто́чникъ живонача́лїѧ:

<red>Н</red>а стїхо́внѣ стїхи̑ры, гла́съ д҃. <red>П</red>одо́бенъ: <red>Ꙗ҆́</red>кѡ до́блѧ: <red>И҆</red>сто́чника приснотекꙋ́щаго: Припѣ́въ: <red>Н</red>алѧцы̀, и҆ ѹ҆спѣва́й, и҆ ца́рствꙋй: в҃-й, <red>В</red>озлюби́лъ є҆сѝ пра́вдꙋ:

<red>С</red>ла́ва, и҆ ны́нѣ, гла́съ ѕ҃: <red>Т</red>а́кѡ глаго́летъ гдⷭ҇ь самарѧны́ни:

<red>На лїтꙋргі́и</red>, бл҃жє́нна самарѧны́ни пѣ́снь ѳ҃-ѧ, на ѕ҃.

<red>П</red>рокі́менъ, гла́съ г҃: <red>П</red>о́йте бг҃ꙋ на́шемꙋ, по́йте:

<red>С</red>ті́хъ: <red>В</red>сѝ ꙗ҆зы́цы восплещи́те рꙋка́ми:

<red>А҆</red>по́столъ дѣѧ́нїй, зача́ло л҃з: <red>П</red>а́ѵелъ и҆ варна́ва живѧ́ста во а҆нтїохі́и: <red>А҆</red>ллилꙋ́їа днѐ.

<red>Є҆</red>ѵⷢ҇лїе і҆ѡа́нна, зача́ло л҃и: <red>Ѻ҆́</red>вцы моѧ̑ гла́са моегѡ̀ слꙋ́шаютъ:

<red>П</red>рича́стный: <red>Т</red>ѣ́ло хрⷭ҇то́во прїими́те:
