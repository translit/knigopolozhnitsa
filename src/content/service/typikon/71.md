---
title: "Въ недѣ́лю є҃-ю ст҃ы́хъ постѡ́въ"
navigation:
  key: service-typikon-71
  title: "Въ недѣ́лю є҃-ю ст҃ы́хъ постѡ́въ"
  parent: service-typikon
  order: 71
type: "service"
---

# Въ недѣ́лю є҃-ю ст҃ы́хъ постѡ́въ послѣ́дованїе, ꙗ҆́коже и҆ въ про́чихъ недѣ́лѧхъ, въ не́йже пое́мъ и҆ мине́и послѣ́дованїе слꙋчи́вшагѡсѧ ст҃а́гѡ.

<red> И҆ні́и же послѣ́днѣйшїи преда́ша пѣ́ти въ сїю̀ недѣ́лю послѣ́дованїе прпⷣбныѧ мт҃ре на́шеѧ марі́и є҆гѵ́петскїѧ. </red>

<red>В</red>о свѣти́льничномъ по предначина́тельномъ ѱалмѣ̀, и҆ ѻ҆бы́чномъ стїхосло́вїи, <red>на Гдⷭ҇и воззва́хъ</red>, поста́вимъ стїхѡ́въ і҃, и҆ пое́мъ ѻ҆смогла́сника стїхи̑ры воскрⷭ҇ны г҃: и҆ а҆натѡ́лїевы г҃: и҆ прпⷣбныѧ, стїхи̑ры г҃, творѧ́ще ѧ҆̀ на д҃, гла́съ ѕ҃. <red>П</red>одо́бенъ: <red>В</red>сю̀ ѿложи́вше: <red>Т</red>ебѣ̀ ѹ҆́бѡ возбранѧ́ше:

<red>С</red>ла́ва, гла́съ д҃: <red>Ѡ҆</red>чꙋдотворѝ хрⷭ҇тѐ крⷭ҇та̀ твоегѡ̀ си́ла: <red>И҆</red> ны́нѣ, бг҃оро́диченъ а҃-й гла́са.

<red>На лїті́и</red> стїхи̑ры по ѻ҆бы́чаю. <red>Н</red>а стїхо́внѣ, стїхи̑ры ѻ҆смогла́сника.

<red>С</red>ла́ва, прпⷣбныѧ, гла́съ в҃: <red>Д</red>ꙋшє́внаѧ ловлє́нїѧ: <red>И҆</red> ны́нѣ, бг҃оро́диченъ: <red>Ѽ </red>чꙋдесѐ но́вагѡ:

<red>П</red>о Ны́нѣ ѿпꙋща́еши, тропа́рь воскрⷭ҇нъ:

<red>С</red>ла́ва, прпⷣбныѧ, гла́съ и҃: <red>В</red>ъ тебѣ̀ мт҃и: <red>И҆</red> ны́нѣ, <red>И҆́</red>же на́съ ра́ди:

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь воскрⷭ҇нъ, <red>два́жды</red>.

<red>Сла́ва, прпⷣбныѧ, гла́съ и҃: В</red>ъ тебѣ̀ ма́ти и҆звѣ́стнѡ сп҃се́сѧ є҆́же по ѡ҆́бразꙋ: прїи́мши бо крⷭ҇тъ, послѣ́довала є҆сѝ хрⷭ҇тꙋ̀ и҆ дѣ́ющи ѹ҆чи́ла є҆сѝ, презира́ти ѹ҆́бѡ пло́ть, прехо́дитъ бо, прилѣжа́ти же ѡ҆ дꙋшѝ ве́щи безсме́ртнѣй. тѣ́мже и҆ со а҆́гг҃лы ра́дꙋетсѧ, прпⷣбнаѧ марі́е, дꙋ́хъ тво́й.

<red>И҆</red> ны́нѣ, <red>И҆́</red>же на́съ ра́ди: и҆ про́чее послѣ́дованїе ꙗ҆́кѡ ѻ҆бы́чно.

<red>К</red>анѡ́ны г҃: воскрⷭ҇ный съ бг҃оро́дичнымъ на ѕ҃: и҆ трїѡ́ди на д҃, гла́съ и҃: и҆ прпⷣбныѧ на д҃, гла́съ ѕ҃: <red>К</red>атава́сїа: <red>Ѿ</red>ве́рзꙋ ѹ҆ста̀ моѧ̑: <red>П</red>о г҃-й пѣ́сни,

<red>Конда́къ прпⷣбныѧ, гла́съ г҃. Подо́бенъ: Дв҃а дне́сь: Б</red>лꙋда́ми пе́рвѣе преиспо́лнена всѧ́ческими, хрⷭ҇то́ва невѣ́ста дне́сь покаѧ́нїемъ ꙗ҆ви́сѧ, а҆́гг҃льское жи́тельство подража́ющи, де́мѡны крⷭ҇та̀ ѻ҆рꙋ́жїемъ погꙋблѧ́етъ: сегѡ̀ ра́ди црⷭ҇твїѧ невѣ́ста ꙗ҆ви́ласѧ є҆сѝ мр҃і́е пресла́внаѧ.

<red>С</red>ѣда́ленъ, гла́съ и҃. <red>П</red>одо́бенъ: <red>П</red>ремꙋ́дрость и҆ сло́во: <red>В</red>зыгра̑нїѧ всѧ̑:

<red>С</red>ла́ва, и҆ ны́нѣ: <red>Н</red>бⷭ҇наѧ врата̀ и҆ ковче́гъ:

<red>П</red>о ѕ҃-й пѣ́сни конда́къ и҆ і҆́косъ воскрⷭ҇нъ, и҆ чте́мъ про́логъ. <red>П</red>о ѳ҃-й пѣ́сни, <red>С</red>вѣти́ленъ воскрⷭ҇нъ:

<red>С</red>ла́ва, прпⷣбныѧ. <red>П</red>одо́бенъ: <red>Н</red>б҃о ѕвѣзда́ми: <red>Ѡ҆́</red>бразъ покаѧ́нїѧ: <red>И҆</red> ны́нѣ, <red>С</red>ла́досте а҆́гг҃лѡвъ:

<red>Н</red>а хвали́техъ стїхи̑ры воскрⷭ҇ны д҃, и҆ а҆натѡ́лїевы д҃, та́же глаго́лемъ сті́хъ: <red>В</red>оскрⷭ҇нѝ гдⷭ҇и бж҃е мо́й: и҆ пое́мъ самогла́сенъ, гла́съ а҃: <red>Н</red>ѣ́сть црⷭ҇тво бж҃їе ни́ща и҆ питїѐ:

<red>С</red>ла́ва, па́ки то́йже. <red>И҆</red> ны́нѣ, <red>П</red>ребл҃гослове́нна є҆сѝ:

<red>С</red>лавосло́вїе вели́кое. и҆ ѿпꙋ́стъ.

<red>С</red>ла́ва, и҆ ны́нѣ, стїхи́ра є҆ѵⷢ҇льскаѧ, и҆ ча́съ пе́рвый.

<red>На лїтꙋргі́и</red>, бл҃жє́нна, и҆ прокі́менъ гла́са.

<red>Т</red>а́же прпⷣбныѧ, прокі́менъ, гла́съ д҃: <red>Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ. <red>А҆</red>по́столъ ко є҆вре́ємъ, зача́ло тк҃а, ѿ полꙋ̀: <red>Х</red>рⷭ҇то́съ прише́дъ, а҆рхїере́й грѧдꙋ́щихъ бла̑гъ: <red>И҆</red> прпⷣбныѧ, къ гала́тѡмъ, зача́ло с҃и: <red>П</red>ре́жде прише́ствїѧ вѣ́ры: <red>А҆</red>ллилꙋ́їа гла́са. <red>Є҆</red>ѵⷢ҇лїе ма́рка, зача́ло м҃з: <red>П</red>оѧ́тъ і҆и҃съ ѻ҆бана́десѧть: <red>И҆</red> прпⷣбныѧ, лꙋкѝ, зача́ло л҃г: <red>М</red>олѧ́ше і҆и҃са нѣ́кїй ѿ фарїсє́й:

<red>П</red>рича́стенъ: <red>Х</red>вали́те гдⷭ҇а: <red>Д</red>рꙋгі́й: <red>В</red>ъ па́мѧть вѣ́чнꙋю:

<red>Н</red>а трапе́зѣ же ѹ҆чрежда́емсѧ, ꙗ҆́коже и҆ въ пре́жднихъ недѣ́лѧхъ.

<red> Въ тꙋ́же недѣ́лю на вече́рни.</red>

<red>П</red>о ѻ҆бы́чаю пре́жднихъ недѣ́ль. та́же вхо́дъ, и҆ прокі́менъ вели́кїй, гла́съ и҃: <red>Д</red>а́лъ є҆сѝ достоѧ́нїе: со стїхѝ є҆гѡ̀, и҆ прѡ́чаѧ ꙗ҆́кѡ ѻ҆бы́чно.

<red> Въ пѧто́къ ва́їй на ѹ҆́трени.</red>

<red>А҆</red>ллилꙋ́їа, и҆ трⷪ҇чны гла́са, и҆ ѻ҆бы́чное стїхосло́вїе: и҆ про́чее возслѣ́дованїе, ꙗ҆́коже пред̾ꙋказа́сѧ. <red>Н</red>а стїхо́внѣ трїѡ́ди самогла́сенъ днѐ, гла́съ а҃: <red>П</red>резрѣ́вши дꙋшѐ моѧ̀: <red>два́жды</red>, и҆ мч҃нченъ.

<red>С</red>ла́ва, гла́съ и҃: <red>Д</red>ꙋшеполе́знꙋю соверши́вше четыредесѧ́тницꙋ: <red>И҆</red> ны́нѣ, па́ки то́йже.

<red>Т</red>а́же: <red>Б</red>ла́го є҆́сть:

и҆ ча́съ пе́рвый, по ѻ҆бы́чаю, и҆ ѿпꙋ́стъ.

<red> Въ то́йже пѧто́къ ве́чера.</red>

<red>С</red>тїхосло́вимъ каѳі́смꙋ: <red>К</red>о гдⷭ҇ꙋ внегда̀ скорбѣ́ти мѝ: <red>Гдⷭ҇и воззва́хъ</red>, пое́мъ во гла́съ и҃: поста́вимъ стїхѡ́въ і҃, и҆ пое́мъ самогла́снꙋ стїхи́рꙋ, гла́съ и҃: <red>Д</red>ꙋшеполе́знꙋю соверши́вше четыредесѧ́тницꙋ: <red>два́жды</red>, и҆ мч҃нченъ, и҆ ст҃а́гѡ ла́зарѧ самогла́сны є҃, творѧ́ще ѧ҆̀ з҃, гла́съ ѕ҃: <red>Г</red>дⷭ҇и, ла́заревъ хотѧ̀ гро́бъ ви́дѣти:

<red>С</red>ла́ва, гла́съ и҃: <red>П</red>редста́въ гро́бꙋ ла́заревꙋ: <red>И҆</red> ны́нѣ, гла́съ то́йже:

<red>Д</red>ꙋшеполе́знꙋю соверши́вше четыредесѧ́тницꙋ, возопїи́мъ: <red>В</red>хо́дъ, прокі́менъ, и҆ чте́нїе днѐ.

<red>[зрѝ] А҆</red> и҆дѣ́же не бы́ти преждесщ҃е́нной: <red>на Гдⷭ҇и воззва́хъ</red>, стїхи̑ры на ѕ҃, гла́съ ѕ҃: <red>Г</red>дⷭ҇и, ла́заревъ хотѧ̀ гро́бъ:

<red>С</red>ла́ва, и҆ ны́нѣ, пра́здника, гла́съ и҃: <red>Д</red>ꙋшеполе́знꙋю соверши́вше четыредесѧ́тницꙋ, возопїи́мъ:

<red>Т</red>а́же, <red>С</red>вѣ́те ти́хїй: без̾ вхо́да:

<red>П</red>рокі́менъ, и҆ чте́нїе днѐ. <red>Н</red>а стїхо́внѣ самогла́сенъ: <red>Д</red>ꙋшеполе́знꙋю: <red>два́жды</red>, и҆ мч҃нченъ. <red>П</red>рипѣ́въ же глаго́лемъ: <red>К</red>ъ тебѣ̀ возведо́хъ ѻ҆́чи моѝ:

<red>С</red>ла́ва, и҆ ны́нѣ, гла́съ и҃: <red>П</red>редста́въ гро́бꙋ ла́заревꙋ: пи́санъ <red>на Гдⷭ҇и воззва́хъ</red>. <red>П</red>о Ны́нѣ ѿпꙋща́еши, трист҃о́е, и҆ по <red>Ѻ҆́</red>ч҃е на́шъ, тропа́рь пра́здника: <red>Ѻ҆́</red>бщее воскрⷭ҇нїе:

<red>Т</red>а́же, є҆ктенїа̀: <red>П</red>оми́лꙋй на́съ бж҃е: и҆ г҃ покло́ны вели̑кїѧ, и҆ мл҃тва: <red>В</red>сест҃а́ѧ трⷪ҇це: и҆ прѡ́чаѧ по ѻ҆бы́чаю, и҆ ѿпꙋ́стъ, и҆ многолѣ́тны.

<red>[зрѝ] Вѣ́домо бꙋ́ди: Ꙗ҆́</red>кѡ ѿ дне́сь, нижѐ мч҃нченъ, нижѐ бг҃оро́диченъ, нижѐ ѻ҆смогла́сникъ пое́тсѧ, да́же до понедѣ́льника ст҃а́гѡ ѳѡмы̀. <red>В</red>ъ то́йже пѧто́къ повече́рїе глаго́лемъ вели́кое. <red>П</red>о а҃-мъ трист҃о́мъ тропа́рь пра́здника. <red>П</red>о в҃-мъ трист҃о́мъ тропарѝ ѻ҆бы̑чныѧ: <red>П</red>оми́лꙋй на́съ гдⷭ҇и, поми́лꙋй на́съ: и҆ пое́мъ канѡ́нъ трїѡ́ди, творе́нїе господи́на а҆ндре́а кри́тскагѡ, гла́съ а҃. <red>П</red>о ѳ҃-й пѣ́сни і҆рмо́съ: <red>С</red>отворѝ держа́вꙋ: ѻ҆́ба ли̑ка вкꙋ́пѣ. <red>П</red>о трист҃о́мъ конда́къ пра́здника, и҆ ѿпꙋ́стъ ма́лый.

<red> Въ сꙋббѡ́тꙋ ст҃а́гѡ и҆ првⷣнагѡ ла́зарѧ.</red>

<red>На полꙋ́нощницѣ</red>, по а҃-мъ трист҃о́мъ, и҆ по <red>Ѻ҆́</red>ч҃е на́шъ, глаго́лемъ вмѣ́стѡ, <red>С</red>ѐ жени́хъ: <red>Т</red>ропа́рь: <red>Ѻ҆́</red>бщее воскрⷭ҇нїе: По в҃-мъ трист҃о́мъ, и҆ по <red>Ѻ҆́</red>ч҃е на́шъ, глаго́лемъ конда́къ: <red>В</red>сѣ́хъ ра́дость хрⷭ҇то́съ: <red>Г</red>дⷭ҇и поми́лꙋй, в҃і. и҆ ѿпꙋ́стъ. <red>М</red>л҃твы же, <red>П</red>омѧнѝ гдⷭ҇и, не глаго́лемъ.

<red>На ѹ҆́трени</red>, на <red>Б</red>г҃ъ гдⷭ҇ь: <red>Тропа́рь, гла́съ а҃: Ѻ҆́</red>бщее воскрⷭ҇нїе пре́жде твоеѧ̀ стрⷭ҇ти ѹ҆вѣрѧ́ѧ, и҆з̾ ме́ртвыхъ воздви́глъ є҆сѝ ла́зарѧ хрⷭ҇тѐ бж҃е. тѣ́мже и҆ мы̀ ꙗ҆́кѡ ѻ҆́троцы побѣ́ды зна́мєнїѧ носѧ́ще, тебѣ̀ побѣди́телю сме́рти вопїе́мъ: ѡ҆са́нна въ вы́шнихъ, бл҃гослове́нъ грѧды́й во и҆́мѧ гдⷭ҇не. <red>Три́жды</red>.

<red>И҆</red> ѻ҆бы̑чныѧ каѳі̑смы двѣ̀. <red>П</red>о а҃-й каѳі́смѣ сѣда́ленъ, гла́съ а҃: <red>Ѹ҆</red>ще́дривъ ма́рѳины и҆ марі́ины сле́зы:

<red>С</red>ла́ва, и҆ ны́нѣ, то́йже.

и҆ чте́нїе въ є҆ѵⷢ҇лїи толково́мъ, є҆́же ѿ і҆ѡа́нна, є҆мꙋ́же нача́ло: <red>Г</red>дⷭ҇ꙋ на́шемꙋ і҆и҃сꙋ хрⷭ҇тꙋ̀: <red>П</red>о в҃-й каѳі́смѣ пое́мъ тропарѝ воскрⷭ҇ны: <red>А҆́</red>гг҃льскїй собо́ръ: и҆ по ни́хъ є҆ктенїа̀, и҆ сѣда́ленъ, гла́съ є҃: <red>И҆</red>сто́чникъ премꙋ́дрости:

<red>С</red>ла́ва, и҆ ны́нѣ, то́йже, и҆ чте́нїе тогѡ́же сло́ва.

<red>Т</red>а́же глаго́лемъ: <red>В</red>оскрⷭ҇нїе хрⷭ҇то́во: ѱало́мъ н҃. и҆ прѡ́чаѧ по ѻ҆бы́чаю.

<red>К</red>анѡ́ны два̀, до ѕ҃-ѧ пѣ́сни, творе́нїе господи́на ѳеофа́на: ѿѻнꙋ́дꙋже начина́емъ четверопѣ́снецъ. <red>П</red>е́рвый канѡ́нъ со і҆рмосо́мъ на и҃: дрꙋгі́й на ѕ҃, гла́съ и҃. <red>П</red>ѣ́снь а҃, і҆рмо́съ: <red>П</red>ои́мъ гдⷭ҇еви: <red>Д</red>рꙋгі́й канѡ́нъ, творе́нїе і҆ѡа́нна мона́ха, гла́съ то́йже, і҆рмо́съ: <red>В</red>о́дꙋ проше́дъ: <red>П</red>рипѣ́вы пѣ́сней: <red>П</red>ои́мъ гдⷭ҇еви: та́кожде и҆ въ недѣ́лю ва́їй. <red>К</red>атава́сїа: <red>В</red>о́дꙋ проше́дъ: <red>П</red>о г҃-й пѣ́сни сѣда́ленъ пра́здника, гла́съ д҃. <red>П</red>одо́бенъ: <red>Ѹ҆</red>диви́сѧ: <red>В</red>кꙋ́пѣ предста́стѣ:

<red>С</red>ла́ва, и҆ ны́нѣ, гла́съ и҃.

<red>П</red>одо́бенъ: <red>П</red>ремꙋ́дрости: <red>П</red>ровѣ́дый всѧ́чєскаѧ: и҆ чте́нїе. <red>Ѿ </red>ѕ҃-ѧ же пѣ́сни пое́мъ четверопѣ́снецъ, творе́нїе господи́на космы̀: і҆рмо́съ по <red>два́жды</red>, тропарѝ на ѕ҃. <red>И҆</red> кѵ́ръ і҆ѡа́нна, гла́съ то́йже, на ѕ҃. <red>К</red>атава́сїа: <red>Ѡ҆</red>чи́сти мѧ̀ сп҃се: <red>П</red>о ѕ҃-й пѣ́сни,

<red>Конда́къ, гла́съ в҃. Подо́бенъ: Вы́шнихъ и҆щѧ̀: В</red>сѣ́хъ ра́дость хрⷭ҇то́съ, и҆́стина, свѣ́тъ, живо́тъ, и҆ мі́ра воскрⷭ҇нїе сꙋ́щымъ на землѝ ꙗ҆ви́сѧ, свое́ю бл҃гостїю, и҆ бы́сть ѡ҆́бразъ воскрⷭ҇нїѧ, всѣ̑мъ подаѧ̀ бж҃е́ственное ѡ҆ставле́нїе.

<red>[зрѝ] И҆</red> і҆́косъ, и҆ чте́мъ сѷнаѯа́рїй. <red>Н</red>а ѳ҃-й пѣ́сни, <red>Чⷭ҇</red>тнѣ́йшаѧ не стїхосло́витсѧ, ѿ сегѡ̀ днѐ, и҆ въ про́чыѧ дни̑, и҆ до но́выѧ недѣ́ли: по і҆рмо́съ, и҆ послѣдѝ катава́сїа: <red>В</red>ои́стиннꙋ бцⷣꙋ:

<red>Т</red>а́же, на гла́съ а҃: <red>С</red>т҃ъ гдⷭ҇ь бг҃ъ на́шъ. <red>три́жды</red>. <red>С</red>вѣти́ленъ трїѡ́ди: <red>С</red>ло́вомъ твои́мъ: <red>два́жды</red>.

<red>С</red>ла́ва, и҆ ны́нѣ: <red>Л</red>а́заремъ тѧ̀ хрⷭ҇то́съ:

<red>Н</red>а хвали́техъ стїхи̑ры на и҃, гла́съ а҃, самогла́сны: <red>В</red>оскрⷭ҇нїе и҆ жи́знь человѣ́кѡмъ: <red>Г</red>лаго́лемъ же и҆ припѣ́вы: <red>В</red>оскрⷭ҇нѝ гдⷭ҇и бж҃е мо́й: и҆ <red>И҆</red>сповѣ́мсѧ тебѣ̀ гдⷭ҇и, всѣ́мъ се́рдцемъ мои́мъ:

<red>С</red>ла́ва, гла́съ в҃: <red>В</red>е́лїе и҆ пресла́вное чꙋ́до: <red>И҆</red> ны́нѣ: <red>П</red>ребл҃гослове́нна є҆сѝ:

<red>С</red>лавосло́вїе вели́кое. <red>П</red>о трист҃о́мъ тропа́рь пра́здника. <red>Є҆</red>ктєнїѝ, и҆ ѿпꙋ́стъ, и҆ ча́съ а҃. <red>Т</red>ропа́рь и҆ конда́къ пра́здника.

<red>На лїтꙋргі́и</red> бл҃жє́нна, пѣ́снь г҃-ѧ и҆ ѕ҃-ѧ, на и҃. <red>П</red>о вхо́дѣ тропа́рь пра́здника:

<red>С</red>ла́ва, и҆ ны́нѣ, конда́къ.

<red>В</red>мѣ́стѡ же трист҃а́гѡ, пое́мъ: <red>Є҆</red>ли́цы во хрⷭ҇та̀ крⷭ҇ти́тесѧ:

<red>П</red>рокі́менъ, гла́съ г҃: <red>Г</red>дⷭ҇ь просвѣще́нїе моѐ и҆ сп҃си́тель мо́й, когѡ̀ ѹ҆бою́сѧ;

<red>С</red>ті́хъ: <red>Г</red>дⷭ҇ь защи́титель живота̀ моегѡ̀:

<red>А҆</red>по́столъ ко є҆вре́ємъ, зача́ло тл҃г, ѿ полꙋ̀: <red>Ц</red>рⷭ҇твїе непоколеби́мо прїе́млюще: <red>А҆</red>ллилꙋ́їа, гла́съ є҃: <red>Г</red>дⷭ҇ь воцр҃и́сѧ, въ лѣ́потꙋ ѡ҆блече́сѧ.

<red>С</red>ті́хъ: <red>И҆́</red>бо ѹ҆твердѝ вселе́ннꙋю:

<red>Є҆</red>ѵⷢ҇лїе і҆ѡа́нна, зача́ло л҃ѳ: <red>Б</red>ѣ̀ нѣ́кто болѧ̀ ла́зарь ѿ виѳа́нїи:

<red>П</red>рича́стенъ: <red>И҆</red>з̾ ѹ҆́стъ младе́нєцъ и҆ ссꙋ́щихъ соверши́лъ є҆сѝ хвалꙋ̀.

<red>Н</red>а трапе́зѣ ѹ҆чрежда́емсѧ варе́нїемъ со є҆ле́емъ. <red>А҆́</red>ще же и҆ и҆крꙋ̀ и҆́мамы, да да́стсѧ коемꙋ́ждо бра́тꙋ по трѝ ѻ҆́нгїи: и҆ вїно̀ пїе́мъ.

<red>[зрѝ] Подоба́етъ вѣ́дати, А҆́</red>ще хра́мъ првⷣнагѡ ла́зарѧ, по ѻ҆бы́чныхъ каѳі́смахъ полѷеле́й. <red>В</red>елича́нїе ст҃и́тельское, и҆ ѱало́мъ: <red>Ѹ҆</red>слы́шите сїѧ̑ всѝ ꙗ҆зы́цы: <red>Т</red>а́же сѣда́льны, ꙗ҆̀же по г҃-й пѣ́сни. и҆ житїѐ ст҃а́гѡ ла́зарѧ, ѿ нїки́фора ѯанѳопꙋ́ла напи́сано. <red>А҆</red>нтїфѡ́нъ а҃-й д҃-гѡ гла́са.

<red>П</red>рокі́менъ: <red>Чⷭ҇</red>тна̀ пред̾ гдⷭ҇емъ сме́рть:

<red>С</red>ті́хъ: <red>Ч</red>то̀ возда́мъ:

<red>В</red>сѧ́кое дыха́нїе: <red>Є҆</red>ѵⷢ҇лїе ѿ і҆ѡа́нна, зача́ло л҃ѕ: <red>А҆́</red>зъ є҆́смь две́рь: ѱало́мъ н҃. <red>С</red>тїхи́ра, гла́съ ѕ҃: <red>Г</red>дⷭ҇и, гла́съ тво́й разрꙋшѝ: <red>К</red>анѡ́ны в҃, на д҃і: <red>К</red>атава́сїа в҃-гѡ канѡ́на. <red>П</red>о г҃-й пѣ́сни, сѣда́ленъ пра́здника. <red>П</red>о ѕ҃-й пѣ́сни, конда́къ: <red>В</red>сѣ́хъ ра́дость: <red>И҆</red> і҆́косъ, и҆ про́чее послѣ́дованїе ꙗ҆́коже ѹ҆каза́сѧ.

<red> Въ сꙋббѡ́тꙋ ва́їй ве́чера.</red>

<red>На ма́лѣй вече́рни, на Гдⷭ҇и воззва́хъ</red>, пое́мъ стїхи̑ры пра́здника, на д҃, гла́съ ѕ҃. <red>П</red>одо́бенъ, <red>Т</red>ридне́венъ: <red>Ѿ</red> неѕло́бивыхъ младе́нєцъ хрⷭ҇тѐ:

<red>С</red>ла́ва, и҆ ны́нѣ, подо́бенъ то́йже: <red>Н</red>а плеща́хъ херꙋві́мскихъ:

<red>Н</red>а стїхо́внѣ стїхи̑ры пра́здника, гла́съ в҃. <red>П</red>одо́бенъ: <red>Д</red>о́ме є҆ѵфра́ѳовъ: <red>С</red>вѣтли́сѧ сїѡ́не: съ припѣ́вы пра́здника.

<red>С</red>ла́ва, и҆ ны́нѣ, гла́съ и҆ подо́бенъ то́йже: <red>П</red>ою̀ твоѐ стра́шное:

<red>Т</red>ропа́рь, гла́съ а҃: <red>Ѻ҆́</red>бщее воскрⷭ҇нїе:

<red>Сла́ва, и҆ ны́нѣ, гла́съ д҃: С</red>погре́бшесѧ тебѣ̀ кр҃ще́нїемъ хрⷭ҇тѐ бж҃е на́шъ, безсме́ртныѧ жи́зни сподо́бихомсѧ воскрⷭ҇нїемъ твои́мъ, и҆ воспѣва́юще зове́мъ: ѡ҆са́нна въ вы́шнихъ, бл҃гослове́нъ грѧды́й во и҆́мѧ гдⷭ҇не.

<red>Є҆</red>ктенїа̀ ма́лаѧ, и҆ ѿпꙋ́стъ.

<red>На вели́цѣй вече́рни</red>, по предначина́тельномъ ѱалмѣ̀: <red>Б</red>л҃же́нъ мꙋ́жъ, каѳі́сма всѧ̀. <red>Гдⷭ҇и воззва́хъ</red> пое́мъ во гла́съ ѕ҃. поста́вимъ стїхѡ́въ і҃: и҆ пое́мъ стїхи̑ры самогла́сны є҃, повторѧ́юще ѧ҆̀, гла́съ ѕ҃: <red>Д</red>не́сь бл҃года́ть ст҃а́гѡ дх҃а:

<red>С</red>ла́ва, стїхи́рꙋ а҃-ю: <red>Д</red>не́сь бл҃года́ть ст҃а́гѡ дх҃а: <red>И҆</red> ны́нѣ, па́ки тꙋ́южде.

<red>Т</red>а́же вхо́дъ: <red>С</red>вѣ́те ти́хїй:

<red>П</red>рокі́менъ: гдⷭ҇ь воцр҃и́сѧ: со стїхѝ.

<red>Т</red>а́же, чтє́нїѧ г҃, пра́здника: а҃-е, <red>Б</red>ытїѧ̀: <red>П</red>ризва̀ і҆а́кѡвъ сн҃ы своѧ̑: в҃-е, <red>П</red>рⷪ҇ро́чества софо́нїева: <red>Т</red>а́кѡ глаго́летъ гдⷭ҇ь: ра́дꙋйсѧ ѕѣлѡ̀ дщѝ сїѡ́нова: г҃-е, <red>П</red>рⷪ҇ро́чества заха́рїина: Та́кѡ глаго́летъ гдⷭ҇ь: ра́дꙋйсѧ ѕѣлѡ̀ дщѝ сїѡ́нѧ. <red>На лїті́и</red> самогла́сны стїхи̑ры, гла́съ а҃: <red>В</red>сест҃ы́й дх҃ъ:

<red>С</red>ла́ва, и҆ ны́нѣ, гла́съ г҃: <red>П</red>ре́жде шестѝ дне́й бытїѧ̀ па́схи:

и҆ ѻ҆бы̑чныѧ мл҃твы. <red>Н</red>а стїхо́внѣ стїхи̑ры самогла́сны, гла́съ и҃: <red>Р</red>а́дꙋйсѧ и҆ весели́сѧ гра́де сїѡ́не: съ припѣ́вы предпи́санными на ма́лѣй вече́рни.

<red>С</red>ла́ва, гла́съ ѕ҃. <red>Д</red>не́сь бл҃года́ть ст҃а́гѡ дх҃а: <red>И҆</red> ны́нѣ, па́ки то́йже.

<red>Н</red>а бл҃гослове́нїи хлѣ́бѡвъ тропа́рь пра́здника, гла́съ а҃: <red>Ѻ҆́</red>бщее воскрⷭ҇нїе, <red>два́жды</red>.

и҆ гла́съ д҃: <red>С</red>погре́бшесѧ тебѣ̀: є҆ди́ножды. <red>И҆</red> <red>Б</red>ꙋ́ди и҆́мѧ гдⷭ҇не, <red>три́жды</red>: и҆ ѱало́мъ: <red>Б</red>л҃гословлю̀ гдⷭ҇а: и҆ предложи́тсѧ чте́нїе, сло́во торже́ственное пра́здника.

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь, гла́съ а҃: <red>Ѻ҆́</red>бщее воскрⷭ҇нїе: <red>два́жды</red>.

<red>С</red>ла́ва, и҆ ны́нѣ, гла́съ д҃: <red>С</red>погре́бшесѧ тебѣ̀:

и҆ ѻ҆бы̑чныѧ каѳі̑смы. <red>П</red>о а҃-й каѳі́смѣ сѣда́ленъ, гла́съ д҃. <red>П</red>одо́бенъ: <red>Ѹ҆</red>диви́сѧ і҆ѡ́сифъ: <red>С</red>ъ вѣ́твьми ѹ҆́мнѡ:

<red>С</red>ла́ва, и҆ ны́нѣ, гла́съ то́йже.

<red>П</red>одо́бенъ: <red>Ꙗ҆</red>ви́лсѧ є҆сѝ: <red>Ч</red>етверодне́вна ла́зарѧ: и҆ чте́нїе во є҆ѵⷢ҇лїи толково́мъ і҆ѡа́нна златоꙋ́стагѡ. <red>П</red>о в҃-й каѳі́смѣ сѣда́ленъ, гла́съ д҃. <red>П</red>одо́бенъ: <red>Ѹ҆</red>диви́сѧ: <red>Н</red>ад̾ дрꙋ́гомъ твои́мъ хрⷭ҇тѐ,

<red>С</red>ла́ва, и҆ ны́нѣ, гла́съ а҃.

<red>П</red>одо́бенъ: <red>К</red>а́мени запеча́танꙋ: <red>В</red>осхвали́те согла́снѡ: и҆ чте́нїе тогѡ́же сло́ва. <red>Т</red>а́же полѷеле́и пра́здника, сѣда́ленъ, гла́съ и҃. <red>П</red>одо́бенъ: <red>П</red>овелѣ́нное: <red>Н</red>а прⷭ҇то́лѣ херꙋві́мстѣмъ:

<red>С</red>ла́ва, и҆ ны́нѣ, то́йже.

и҆ чте́мъ пра́здникꙋ сло́во ст҃а́гѡ кѵ́ръ а҆ндре́а кри́тскагѡ. <red>С</red>тепє́нна, а҃ а҆нтїфѡ́нъ д҃-гѡ гла́са. <red>П</red>рокі́менъ пра́здника, гла́съ д҃: <red>И҆</red>з̾ ѹ҆́стъ младе́нєцъ:

<red>С</red>ті́хъ: <red>Г</red>дⷭ҇и гдⷭ҇ь на́шъ:

<red>В</red>сѧ́кое дыха́нїе:

<red>Є҆</red>ѵⷢ҇лїе матѳе́а, зача́ло п҃г: <red>Є҆</red>гда̀ прибли́жисѧ і҆и҃съ во і҆ерⷭ҇ли́мъ:

<red>В</red>оскрⷭ҇нїе хрⷭ҇то́во, не глаго́лемъ: но а҆́бїе глаго́лемъ ѱало́мъ н҃.

<red>Т</red>а́же і҆ере́й взе́мъ кади́ло, кади́тъ крⷭ҇тоѡбра́знѡ, глаго́лѧ мл҃твꙋ на бл҃гослове́нїе ва́їй.

<red>Д</red>їа́конъ: <red>Г</red>дⷭ҇ꙋ помо́лимсѧ.

<red>Л</red>и́къ: <red>Г</red>дⷭ҇и поми́лꙋй.

<red>Г</red>дⷭ҇и бж҃е на́шъ, сѣдѧ́й на херꙋві́мѣхъ: <red>Є҆</red>гда́ же цѣлꙋ́ютъ бра́тїѧ ст҃о́е є҆ѵⷢ҇лїе, приходѧ́ще покланѧ́ютсѧ и҆гꙋ́менꙋ, и҆ ѿ рꙋкꙋ̀ є҆гѡ̀ взе́млютъ ва̑їа со свѣща́ми.

<red>Т</red>а́же вмѣ́стѡ, <red>М</red>л҃твами: <red>С</red>ла́ва, гла́съ в҃: <red>Д</red>не́сь хрⷭ҇то́съ: <red>И҆</red> ны́нѣ, па́ки то́йже.

<red>П</red>оми́лꙋй мѧ̀ бж҃е: <red>П</red>осе́мъ пое́мъ стїхи́рꙋ, гла́съ ѕ҃: <red>Д</red>не́сь бл҃года́ть ст҃а́гѡ дх҃а: <red>И҆</red> мл҃тва: <red>С</red>п҃сѝ бж҃е лю́ди твоѧ̑: <red>Г</red>дⷭ҇и поми́лꙋй, в҃і. <red>И҆</red> по возгла́сѣ,

<red>К</red>анѡ́нъ, гла́съ д҃, творе́нїе кѵ́ръ космы̀. і҆рмо́съ по <red>два́жды</red>: тропарѝ на в҃і. <red>К</red>атава́сїа, і҆рмо́съ тогѡ́же канѡ́на ѻ҆́ба ли̑ка вкꙋ́пѣ. <red>П</red>о г҃-й пѣ́сни ѵ҆пакоѝ, гла́съ ѕ҃: <red>С</red>ъ вѣ́твьми воспѣ́вше: и҆ чте́нїе пра́здника. <red>П</red>о ѕ҃-й пѣ́сни,

<red>Конда́къ, гла́съ ѕ҃: Н</red>а прⷭ҇то́лѣ на нб҃сѝ, на жребѧ́ти на землѝ носи́мый хрⷭ҇тѐ бж҃е, а҆́гг҃лѡвъ хвале́нїе, и҆ дѣте́й воспѣва́нїе прїѧ́лъ є҆сѝ, зовꙋ́щихъ тѝ: бл҃гослове́нъ є҆сѝ грѧды́й а҆да́ма воззва́ти.

<red>И҆</red> і҆́косъ, и҆ чте́мъ сѷнаѯа́рїй. <red>Н</red>а ѳ҃-й пѣ́сни <red>Чⷭ҇</red>тнѣ́йшꙋю не пое́мъ, но і҆рмо́съ: <red>Б</red>г҃ъ гдⷭ҇ь: <red>П</red>о ѳ҃-й пѣ́сни свѣти́льна не глаго́лемъ: но а҆́бїе: <red>С</red>т҃ъ гдⷭ҇ь бг҃ъ на́шъ, <red>три́жды</red>, во гла́съ д҃. <red>Н</red>а <red>Х</red>вали́техъ поста́вимъ стїхѡ́въ ѕ҃: и҆ пое́мъ стїхи̑ры самогла́сны, д҃: повторѧ́юще двѣ̀, гла́съ д҃: <red>М</red>но́жество наро́да гдⷭ҇и:

<red>С</red>ла́ва, и҆ ны́нѣ, гла́съ ѕ҃: <red>П</red>ре́жде шестѝ дне́й па́схи:

<red>С</red>лавосло́вїе вели́кое. <red>П</red>о трист҃о́мъ тропа́рь: <red>Ѻ҆́</red>бщее воскрⷭ҇нїе: <red>Є҆</red>ктєнїѝ, и҆ ѿпꙋ́стъ, и҆ поꙋче́нїе стꙋді́тово, и҆ ча́съ а҃. <red>Н</red>а а҃-мъ часѣ̀ тропа́рь: <red>Ѻ҆́</red>бщее воскрⷭ҇нїе,

<red>С</red>ла́ва, <red>С</red>погре́бшесѧ тебѣ̀: <red>И҆</red> ны́нѣ, бг҃оро́диченъ часѡ́въ:

<red>П</red>о трист҃о́мъ конда́къ пра́здника. <red>Н</red>а прⷭ҇то́лѣ на нб҃сѝ: и҆ прѡ́чаѧ, и҆ соверше́нный ѿпꙋ́стъ. <red>Т</red>а́кожде и҆ на про́чихъ часѣ́хъ. и҆ лїті́а быва́етъ внѣ̀ монастырѧ̀.

<red>На лїтꙋргі́и А҆</red>нтїфѡ́нъ а҃, гла́съ в҃, ѱало́мъ рд҃і: <red>В</red>озлюби́хъ ꙗ҆́кѡ ѹ҆слы́шитъ гдⷭ҇ь гла́съ моле́нїѧ моегѡ̀. <red>П</red>рипѣ́въ: <red>М</red>л҃твами бцⷣы, сп҃се сп҃сѝ на́съ.

<red>С</red>ті́хъ в҃: <red>Ꙗ҆́</red>кѡ приклонѝ ѹ҆́хо своѐ мнѣ̀: <red>М</red>л҃твами бцⷣы:

<red>С</red>ті́хъ г҃: <red>Ѡ҆</red>б̾ѧ́ша мѧ̀ болѣ̑зни смє́ртныѧ: <red>М</red>л҃твами бцⷣы:

<red>С</red>ті́хъ д҃: <red>С</red>ко́рбь и҆ болѣ́знь ѡ҆брѣто́хъ: <red>М</red>л҃твами бцⷣы:

<red>С</red>ла́ва, и҆ ны́нѣ: <red>М</red>л҃твами бцⷣы:

<red>А҆</red>нтїфѡ́нъ в҃, ѱало́мъ рє҃і: <red>В</red>ѣ́ровахъ, тѣ́мже возглаго́лахъ, а҆́зъ же смири́хсѧ ѕѣлѡ̀. <red>С</red>п҃си́ ны сн҃е бж҃їй, возсѣ́дый на жребѧ̀ пою́щыѧ тѝ: а҆ллилꙋ́їа.

<red>С</red>ті́хъ в҃: <red>Ч</red>то̀ возда́мъ гдⷭ҇еви ѡ҆ всѣ́хъ: <red>С</red>п҃си́ ны сн҃е бж҃їй:

<red>С</red>ті́хъ г҃: <red>Ч</red>а́шꙋ сп҃се́нїѧ прїимꙋ̀: <red>С</red>п҃си́ ны сн҃е бж҃їй:

<red>С</red>ті́хъ д҃: <red>М</red>л҃твы моѧ̑ гдⷭ҇еви возда́мъ: <red>С</red>п҃си́ ны сн҃е бж҃їй:

<red>С</red>ла́ва, и҆ ны́нѣ: <red>Є҆</red>диноро́дный сн҃е:

<red>А҆</red>нтїфѡ́нъ г҃, ѱало́мъ рз҃і: <red>И҆</red>сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀. <red>Т</red>ропа́рь: <red>Ѻ҆́</red>бщее воскрⷭ҇нїе:

<red>С</red>ті́хъ в҃: <red>Д</red>а рече́тъ ѹ҆́бѡ до́мъ і҆и҃левъ: <red>Ѻ҆́</red>бщее воскрⷭ҇нїе:

<red>С</red>ті́хъ г҃: <red>Д</red>а рече́тъ ѹ҆́бѡ до́мъ а҆арѡ́нь: <red>Ѻ҆́</red>бщее воскрⷭ҇нїе:

<red>С</red>ті́хъ д҃: <red>Д</red>а рекꙋ́тъ ѹ҆́бѡ всѝ боѧ́щїисѧ гдⷭ҇а: <red>Ѻ҆́</red>бщее воскрⷭ҇нїе:

<red>В</red>хо́дъ: <red>Б</red>л҃гослове́нъ грѧды́й во и҆́мѧ гдⷭ҇не: бл҃гослови́хомъ вы̀ и҆з̾ до́мꙋ гдⷭ҇нѧ, бг҃ъ гдⷭ҇ь, и҆ ꙗ҆ви́сѧ на́мъ. <red>Т</red>ропа́рь: <red>Ѻ҆́</red>бщее воскрⷭ҇нїе:

<red>С</red>ла́ва: <red>С</red>погре́бшесѧ тебѣ̀ кр҃ще́нїемъ: <red>И҆</red> ны́нѣ, конда́къ: <red>Н</red>а прⷭ҇то́лѣ на нб҃сѝ:

<red>Т</red>а́же трист҃о́е.

<red>П</red>рокі́менъ а҆пⷭ҇ла, гла́съ д҃: <red>Б</red>л҃гослове́нъ грѧды́й во и҆́мѧ гдⷭ҇не:

<red>С</red>ті́хъ: <red>И҆</red>сповѣ́дайтесѧ гдⷭ҇еви, ꙗ҆́кѡ бл҃гъ:

<red>А҆</red>по́столъ къ фїлїпписі́ємъ, зача́ло см҃з: <red>Р</red>а́дꙋйтесѧ всегда̀ ѡ҆ гдⷭ҇ѣ: <red>А҆</red>ллилꙋ́їа, гла́съ а҃: <red>В</red>оспо́йте гдⷭ҇еви пѣ́снь но́вꙋ:

<red>С</red>ті́хъ: <red>В</red>и́дѣша всѝ концы̀ землѝ:

<red>Є҆</red>ѵⷢ҇лїе і҆ѡа́нна, зача́ло м҃а: <red>П</red>ре́жде шестѝ дне́й па́схи прїи́де і҆и҃съ въ виѳа́нїю:

<red>П</red>рича́стенъ: <red>Б</red>л҃гослове́нъ грѧды́й во и҆́мѧ гдⷭ҇не, бг҃ъ гдⷭ҇ь, и҆ ꙗ҆ви́сѧ на́мъ.

<red>И҆</red> быва́етъ лїтꙋргі́а златоꙋ́стова. <red>Н</red>а трапе́зѣ ѹ҆тѣше́нїе, ꙗ҆ди́мъ ры́бы, и҆ вїно̀ пїе́мъ бл҃годарѧ́ще бг҃а.

<red> Въ недѣ́лю ва́їй ве́чера.</red>

<red>На Гдⷭ҇и воззва́хъ</red>, поста́вимъ стїхѡ́въ ѕ҃: и҆ пое́мъ стїхи̑ры самогла́сны г҃, повторѧ́юще ѧ҆̀, гла́съ и҃: <red>Р</red>а́дꙋйсѧ и҆ весели́сѧ гра́де сїѡ́не:

<red>С</red>ла́ва, гла́съ то́йже: пе́рвꙋю стїхи́рꙋ: <red>Р</red>а́дꙋйсѧ и҆ весели́сѧ: <red>И҆</red> ны́нѣ, <red>Н</red>а херꙋві́мѣхъ носи́мый:

<red>В</red>хо́дъ, прокі́менъ днѐ: <red>С</red>ѐ ны́нѣ бл҃гослови́те гдⷭ҇а:

<red>Т</red>а́же, <red>С</red>подо́би гдⷭ҇и: и҆ мета̑нїѧ г҃.

<red>Є҆</red>ктенїа̀: <red>И҆</red>спо́лнимъ вече́рнюю:

<red>Н</red>а стїхо́внѣ стїхи̑ры самогла́сны г҃: гла́съ в҃: <red>Ѿ</red> вѣ́твїй и҆ ва́їй: <red>П</red>рипѣ́въ: <red>В</red>оспо́йте гдⷭ҇еви пѣ́снь но́вꙋ: гла́съ г҃, <red>С</red>тра́шно є҆́же впа́сти: <red>П</red>рипѣ́въ: <red>В</red>и́дѣша всѝ концы̀ землѝ: гла́съ з҃, <red>С</red>о́нмице лꙋка́ваѧ:

<red>С</red>ла́ва, стїхи́рꙋ а҃-ю, гла́съ в҃: <red>Ѿ</red> вѣ́твїй и҆ ва́їй: <red>И҆</red> ны́нѣ, гла́съ г҃: <red>С</red>тра́шно є҆́же впа́сти:

<red>П</red>о Ны́нѣ ѿпꙋща́еши, и҆ по трист҃о́мъ тропа́рь: <red>Б</red>цⷣе дв҃о ра́дꙋйсѧ, и҆ прѡ́чаѧ съ покло́ны, ꙗ҆́коже и҆ въ прє́жнїѧ недѣ̑ли ѹ҆каза́сѧ. и҆ ѿпꙋ́стъ.

<red>[зрѝ] Вѣ́стно бꙋ́ди</red>, ꙗ҆́кѡ, <red>Б</red>цⷣе дв҃о, и҆ прѡ́чаѧ, со сладкопѣ́нїемъ пою́тсѧ во всѧ̑ недѣ̑ли ст҃ы́ѧ м҃-цы, та́кожде и҆ въ настоѧ́щꙋю.

<red>[зрѝ] В</red>ъ про́чыѧ же дни̑ вели́кїѧ сеѧ̀ седми́цы, поско́рꙋ глаго́лютсѧ. <red>П</red>овече́рїе же глаго́лемъ ма́лое по ѻ҆бы́чаю, ꙗ҆́коже ѹ҆каза́сѧ пре́жде: то́чїю на повече́рїи пое́мъ трипѣ́снецъ, гла́съ и҃, вели́кагѡ понедѣ́льника, творе́нїе кѵ́ръ а҆ндре́а кри́тскагѡ: і҆рмосы̀ по <red>два́жды</red>, тропарѝ коли́кѡ и҆́хъ є҆́сть, и҆ послѣдѝ і҆рмо́съ, ѻ҆́ба ли̑ка вкꙋ́пѣ. <red>П</red>о трист҃о́мъ конда́къ трїѡ́ди, <red>І҆</red>а́кѡвъ рыда́ше: и҆ про́чее пое́мъ всѐ, ꙗ҆́коже ѹ҆каза́сѧ въ пре́жнихъ недѣ́лѧхъ.

<red>[зрѝ] В</red>ѣ́домо бꙋ́ди, ка́кѡ глаго́лати ѱалти́рь въ сїю̀ ст҃ꙋ́ю вели́кꙋю седми́цꙋ: <red>П</red>редписа́сѧ во главѣ̀ з҃і на рѧдꙋ̀, ли́стъ л҃в ѡ҆б.
