---
title: "г҃. Ѡ҆ ст҃ѣ́мъ и҆мꙋ́щемъ бдѣ́нїе, а҆́ще прилꙋчи́тсѧ въ недѣ́лю, въ не́йже и҆ чи́нъ бл҃гослове́нїѧ ко́лѷва"
navigation:
  key: service-typikon-3
  title: "Ѡ҆ ст҃ѣ́мъ и҆мꙋ́щемъ бдѣ́нїе, а҆́ще прилꙋчи́тсѧ въ недѣ́лю, въ не́йже и҆ чи́нъ бл҃гослове́нїѧ ко́лѷва"
  parent: service-typikon
  order: 3
type: "service"
---

# г҃. Ѡ҆ ст҃ѣ́мъ и҆мꙋ́щемъ бдѣ́нїе, а҆́ще прилꙋчи́тсѧ въ недѣ́лю.

<red>Въ сꙋббѡ́тꙋ ве́чера, на ма́лѣй вече́рни, на Гдⷭ҇и воззва́хъ</red>, стїхи̑ры воскрⷭ҇ны д҃:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ гла́са ма́лыѧ вече́рни.

<red>Н</red>а стїхо́внѣ є҆ди́нъ сті́хъ воскрⷭ҇нъ: и҆ ст҃а́гѡ стїхо́вна вели́кїѧ вече́рни, съ припѣ́вы и҆́хъ.

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ, въ то́йже гла́съ.

<red>П</red>о Ны́нѣ ѿпꙋща́еши: и҆ по <red>Ѻ҆́</red>ч҃е на́шъ, тропа́рь воскрⷭ҇нъ.

<red>С</red>ла́ва, ст҃а́гѡ.

<red>И҆ </red>ны́нѣ, бг҃оро́диченъ пе́рвый, по гла́сꙋ тропарѧ̀ ст҃а́гѡ: <red>На вели́цѣй вече́рни</red> предначина́тельный ѱало́мъ, съ припѣ́вы є҆гѡ̀.

<red>П</red>о ѻ҆бы́чной стїхоло́гїи, <red>На Гдⷭ҇и воззва́хъ</red>, поста́вимъ стїхѡ́въ і҃: и҆ пое́мъ стїхи̑ры воскрⷭ҇ны гла́са, трѝ: и҆ а҆нато́лїевъ є҆ди́нъ: и҆ ст҃а́гѡ ѕ҃.

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ пе́рвый, гла́са.

<red>В</red>хо́дъ, прокі́менъ, и҆ чтє́нїѧ ст҃а́гѡ г҃.

<red>На лїті́и</red> стїхи́ра хра́ма, и҆ ст҃а́гѡ стїхи̑ры:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ, въ то́йже гла́съ, ѿ стїхо́вныхъ пое́мыхъ въ недѣ́лю.

<red>Н</red>а стїхо́внѣ стїхи̑ры воскрⷭ҇ны:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ въ то́йже гла́съ.

<red>Н</red>а бл҃гослове́нїи хлѣ́бѡвъ тропа́рь, <red>Б</red>цⷣе дв҃о, <red>два́жды</red>: <red>И҆</red> ст҃а́гѡ, <red>є҆ди́ножды</red>: и҆ чте́нїе.

<red>Н</red>а ѹ҆́трени, на <red>Б</red>г҃ъ гдⷭ҇ь, тропа́рь воскрⷭ҇нъ, <red>два́жды</red>.

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ пе́рвый, по гла́сꙋ тропарѧ̀ ст҃а́гѡ.

<red>П</red>о каѳі́смахъ, сѣда́льны воскрⷭ҇ны, съ припѣ́вы, и҆ бг҃оро́дичны и҆́хъ, настоѧ́щагѡ гла́са. <red>И҆</red> чте́нїе во є҆ѵⷢ҇лїи.

<red>П</red>о полѷеле́и, тропарѝ: <red>А҆́</red>гг҃льскїй собо́ръ:

<red>Т</red>а́же ѵ҆пакоѝ гла́са, и҆ сѣда́льны ѻ҆́ба ст҃а́гѡ.

<red>С</red>ла́ва, полѷеле́йный сѣда́ленъ:

<red>И҆</red> ны́нѣ, бг҃оро́диченъ є҆гѡ̀:

<red>И҆</red> чте́нїе ст҃а́гѡ.

<red>С</red>тепє́нна гла́са, и҆ прокі́менъ: <red>В</red>сѧ́кое дыха́нїе: є҆ѵⷢ҇лїе воскрⷭ҇но. <red>В</red>оскрⷭ҇нїе хрⷭ҇то́во: и҆ ѱало́мъ н҃, и҆ цѣлова́нїе є҆ѵⷢ҇лїа по ѻ҆бы́чаю.

<red>С</red>ла́ва, <red>М</red>л҃твами а҆пⷭ҇лъ:

<red>И҆</red> ны́нѣ, <red>М</red>л҃твами бцⷣы:

<red>И҆</red> стїхи́ра воскрⷭ҇на, и҆ про́чее.

<red>К</red>анѡ́нъ воскрⷭ҇нъ со і҆рмосо́мъ на д҃: и҆ бцⷣы на в҃: и҆ ст҃а́гѡ на и҃. <red>К</red>атава́сїа, ꙗ҆́коже и҆́мать ѹ҆ста́въ.

<red>П</red>о г҃-й пѣ́сни конда́къ и҆ і҆́косъ ст҃а́гѡ, и҆ сѣда́ленъ є҆гѡ̀ <red>два́жды</red>:

<red>С</red>ла́ва, и҆ ны́нѣ бг҃оро́диченъ, и҆ чте́нїе.

<red>П</red>о ѕ҃-й пѣ́сни конда́къ воскрⷭ҇нъ, и҆ і҆́косъ. <red>И҆</red> чте́мъ про́логъ.

<red>Н</red>а ѳ҃-й пѣ́сни пое́мъ <red>Чⷭ҇</red>тнѣ́йшꙋю: <red>С</red>вѣти́ленъ воскрⷭ҇нъ:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ воскрⷭ҇нъ.

<red>Н</red>а хвали́техъ стїхи̑ры воскрⷭ҇ны, д҃: и҆ ст҃а́гѡ, со <red>С</red>ла́внымъ д҃: съ припѣ́вы и҆́хъ вече́рними.

<red>С</red>ла́ва, стїхи́ра є҆ѵⷢ҇льскаѧ:

<red>И҆</red> ны́нѣ, <red>П</red>ребл҃гослове́нна є҆сѝ бцⷣе дв҃о:

<red>С</red>лавосло́вїе вели́кое.

<red>П</red>о трист҃о́мъ тропа́рь воскрⷭ҇нъ то́чїю, є҆ктєнїѝ, и҆ ѿпꙋ́стъ. <red>И҆</red> и҆схожде́нїе ѻ҆бы́чное въ притво́ръ. <red>И҆</red> пое́мъ стїхи́рꙋ ст҃а́гѡ.

<red>Є҆</red>гда́ же є҆леепома́занїе быва́етъ, глаго́летсѧ и҆ мл҃тва: <red>В</red>лⷣко многомлⷭ҇тиве: ꙗ҆́кѡ предписа́сѧ на вели́цѣй вече́рни.

<red>И҆</red> ѡ҆глаше́нїе стꙋді́тово, и҆ ча́съ а҃-й.

<red>Н</red>а часѣ́хъ тропа́рь воскрⷭ҇нъ:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ часѡ́въ.

<red>П</red>о Ѻ҆́ч҃е на́шъ: конда́къ ст҃а́гѡ. <red>Н</red>а про́чихъ же премѣнѧ́юще глаго́лемъ.

<red>На лїтꙋргі́и</red>, бл҃жє́нна гла́са, на ѕ҃: и҆ ст҃а́гѡ пѣ́снь г҃-ѧ, на д҃. <red>П</red>о вхо́дѣ тропа́рь воскрⷭ҇нъ и҆ хра́ма бцⷣы, и҆дѣ́же хра́мъ є҆ѧ̀: и҆ ст҃а́гѡ. <red>К</red>онда́къ воскрⷭ҇нъ:

<red>С</red>ла́ва, ст҃а́гѡ:

<red>И҆</red> ны́нѣ, бцⷣы хра́ма.

<red>А҆́</red>ще ли нѝ: <red>И҆</red> ны́нѣ, <red>П</red>редста́тельство хрⷭ҇тїа́нъ:

<red> [Тропари́ же и҆ кондакѝ храмѡ́мъ ст҃ы́хъ въ сїѧ̑ дни̑ не глаго́лютсѧ]</red> <red>П</red>рокі́менъ, а҆пⷭ҇лъ, а҆ллилꙋ́їа, є҆ѵⷢ҇лїе и҆ прича́стенъ, пре́жде воскрⷭ҇нъ, та́же ст҃а́гѡ.

<red>Чи́нъ бл҃гослове́нїѧ ко́лѷва, сі́есть кꙋтїѝ и҆лѝ варе́ныѧ пшени́цы съ ме́домъ смѣ́шенныѧ, и҆ разли́чными сла́дкими ѻ҆вощьмѝ ѹ҆кра́шенныѧ, въ че́сть и҆ па́мѧть гдⷭ҇скихъ пра́здникѡвъ, и҆лѝ ст҃ы́хъ бж҃їихъ въ цр҃ковь приноси́мыѧ. </red>

<red>П</red>ринесе́нꙋ бы́вшꙋ ко́лѷвꙋ въ цр҃ковь: <red>А҆́</red>ще на вече́рни, по <red>Н</red>ы́нѣ ѿпꙋща́еши: <red>Т</red>рист҃о́е. <red>П</red>о Ѻ҆́ч҃е на́шъ: тропа́рь.

<red>С</red>ла́ва, и҆ ны́нѣ, бг҃оро́диченъ, по гла́сꙋ тропарѧ̀ ст҃а́гѡ.

<red>А҆́</red>ще же на лїтꙋргі́и, по заамвѡ́ннѣй мл҃твѣ пое́тсѧ тропа́рь и҆ конда́къ ст҃а́гѡ.

<red>Д</red>їа́конъ покади́въ глаго́летъ: <red>Г</red>дⷭ҇ꙋ помо́лимсѧ.

<red>Л</red>и́къ, <red>Г</red>дⷭ҇и поми́лꙋй.

<red>С</red>щ҃е́нникъ ста́въ над̾ ко́лѷвомъ глаго́летъ мл҃твꙋ сїю̀: <red>В</red>сѧ̑ соверши́вый сло́вомъ твои́мъ гдⷭ҇и: зрѝ въ слꙋже́бникѣ.

<red>Л</red>и́къ, <red>А҆</red>ми́нь.

<red>И҆</red> а҆́ще на вече́рни, дїа́конъ: <red>П</red>ремꙋ́дрость.

<red>Л</red>и́къ, <red>Б</red>л҃гословѝ.

<red>С</red>щ҃е́нникъ: <red>С</red>ы́й бл҃гослове́нъ: <red>И҆</red> про́чее до ѿпꙋ́ста. <red>А҆́</red>ще же на лїтꙋргі́и, пое́тъ ли́къ: <red>Б</red>ꙋ́ди и҆́мѧ гдⷭ҇не, <red>три́жды</red>. и҆ ѱало́мъ: <red>Б</red>л҃гословлю̀ гдⷭ҇а:

<red>Р</red>азда́въ же а҆нті́дѡръ, твори́тъ ѻ҆бы́чный ѿпꙋ́стъ лїтꙋргі́и.
