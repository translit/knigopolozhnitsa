---
title: "Недѣ́лѧ блꙋ́днагѡ сы́на"
navigation:
  key: service-typikon-63
  title: "Недѣ́лѧ блꙋ́днагѡ сы́на"
  parent: service-typikon
  order: 63
type: "service"
---

# Недѣ́лѧ, въ ню́же чте́тсѧ сщ҃е́нное и҆ ст҃о́е є҆ѵⷢ҇лїе, при́тчи блꙋ́днагѡ сы́на.

<red>Въ сꙋббѡ́тꙋ ве́чера, на ма́лѣй вече́рни</red>, стїхи̑ры воскрⷭ҇ны, и҆ бцⷣы по ѻ҆бы́чаю.

<red>На вели́цѣй вече́рни</red>, по ѻ҆бы́чномъ стїхосло́вїи, <red>На Гдⷭ҇и воззва́хъ</red>, стїхи̑ры на ч҃: воскрⷭ҇ны г҃, и҆ а҆нато́лїєвы г҃, и҆ трїѡ́ди д҃, <red>П</red>овторѧ́юще сїѧ̑, гла́съ а҃: <red>В</red>ъ безгрѣ́шнꙋю странꙋ̀: <red>П</red>озна́имъ бра́тїе:

<red>С</red>ла́ва, гла́съ в҃: <red>Ѽ </red>коли́кихъ бла̑гъ ѻ҆каѧ́нный: <red>И҆</red> ны́нѣ, бг҃оро́диченъ а҃-й, гла́са:

<red>В</red>хо́дъ. <red>С</red>вѣ́те ти́хїй:

<red>П</red>рокі́менъ: <red>Г</red>дⷭ҇ь воцр҃и́сѧ:

<red>На лїті́и</red> по ѻ҆бы́чаю стїхи́ра хра́ма.

<red>С</red>ла́ва, гла́съ д҃: <red>Ꙗ҆́</red>кѡ блꙋ́дный сы́нъ: <red>И҆</red> ны́нѣ, <red>П</red>ри́зри на молє́нїѧ:

<red>Н</red>а стїхо́внѣ ѻ҆смогла́сника по а҆лфави́тꙋ.

<red>С</red>ла́ва, гла́съ ѕ҃: <red>Ѻ҆</red>те́ческагѡ да́ра расточи́въ бога́тство: <red>И҆</red> ны́нѣ, <red>Т</red>воре́цъ и҆ и҆зба́витель мо́й: <red>Ѿ</red>пꙋсти́тельный: <red>Б</red>цⷣе дв҃о: <red>три́жды</red>, и҆ про́чее послѣ́дованїе бдѣ́нїѧ, ꙗ҆́кѡ ѻ҆бы́чнѡ

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь воскрⷭ҇нъ <red>два́жды</red>, и҆ бг҃оро́диченъ. Ѻ҆бы̑чныѧ каѳі̑смы, и҆ сѣда́льны.

и҆ чте́нїе въ толкова́нїихъ є҆ѵⷢ҇лїа лꙋкѝ: при́тча ѡ҆ блꙋ́дномъ сы́нѣ, и҆ прѡ́чаѧ торже́ствєннаѧ словеса̀, и҆ полѷеле́й: ѻ҆бы̑чныѧ два̀ ѱалма̀.

<red>П</red>рипѣва́емъ же къ си̑мъ и҆ тре́тїй ѱало́мъ: <red>Н</red>а рѣка́хъ вавѷлѡ́нскихъ, со а҆ллилꙋ́їею кра́сною, и҆ чте́нїе.

<red>С</red>тепє́нна, и҆ прокі́менъ гла́са. <red>В</red>сѧ́кое дыха́нїе: <red>Є҆</red>ѵⷢ҇лїе ѹ҆́треннее:

<red>Т</red>а́же, <red>С</red>ла́ва, гла́съ и҃: <red>П</red>окаѧ́нїѧ ѿве́рзи мѝ двє́ри: <red>И҆</red> ны́нѣ, бг҃оро́диченъ: <red>П</red>одо́бенъ: <red>Н</red>а сп҃се́нїѧ стєзѝ:

<red>Т</red>а́же гла́съ ѕ҃: <red>П</red>оми́лꙋй мѧ̀ бж҃е: <red>М</red>но́жєства содѣ́ѧнныхъ: ꙗ҆́кѡ предписа́сѧ въ недѣ́лю мытаре́вꙋ. <red>И҆</red> мл҃тва: <red>С</red>п҃сѝ бж҃е лю́ди твоѧ̑:

<red>К</red>анѡ́нъ воскрⷭ҇нъ, со і҆рмосо́мъ на д҃: и҆ крⷭ҇товоскрⷭ҇ныхъ два̀, и҆ бцⷣы два̀: и҆ трїѡ́ди канѡ́нъ, гла́съ в҃, на ѕ҃.

<red>К</red>атава́сїа: <red>М</red>ѡѷсе́йскꙋю пѣ́снь: <red>П</red>о г҃-й пѣ́сни, сѣда́ленъ, гла́съ а҃. <red>П</red>одо́бенъ: <red>Г</red>ро́бъ тво́й: <red>Ѡ҆</red>б̾ѧ̑тїѧ ѻ҆́ч҃а:

<red>С</red>ла́ва, то́йже: <red>И҆</red> ны́нѣ, подо́бенъ: <red>Б</red>езневѣ́стнаѧ чⷭ҇таѧ бцⷣе дв҃о: <red>П</red>о ѕ҃-й пѣ́сни,

<red>Конда́къ, гла́съ г҃. Подо́бенъ: Дв҃а дне́сь: </red>

<red>Ѻ҆</red>ч҃ескїѧ сла́вы твоеѧ̀ ѹ҆дали́хсѧ безꙋ́мнѡ, въ ѕлы́хъ расточи́въ, є҆́же мѝ пре́далъ є҆сѝ бога́тство. тѣ́мже тѝ блꙋ́днагѡ гла́съ приношꙋ̀: согрѣши́хъ пред̾ тобо́ю ѻ҆́ч҃е ще́дрый: прїими́ мѧ ка́ющасѧ, и҆ сотвори́ мѧ ꙗ҆́кѡ є҆ди́наго ѿ нає́мникъ твои́хъ.

<red>И҆</red> і҆́косъ, и҆ чте́мъ сѷнаѯа́рїй. <red>П</red>о ѳ҃-й пѣ́сни, є҆ѯапостїла́рїй ѻ҆смогла́сника, та́же настоѧ́щїй трїѡ́ди:

<red>П</red>одо́бенъ: <red>Ж</red>єны̀ ѹ҆слы́шите: <red>Б</red>ога́тство є҆́же мѝ да́лъ є҆сѝ:

<red>С</red>ла́ва, и҆́ный. <red>П</red>одо́бенъ: <red>Р</red>асточи́хъ бога́тство: <red>И҆</red> ны́нѣ, бг҃оро́диченъ.

<red>П</red>одо́бенъ: <red>С</red>т҃а́ѧ мт҃и дв҃о:

<red>Н</red>а хвали́техъ стїхи̑ры ѻ҆ктѡ́иха воскрⷭ҇ны д҃, и҆ а҆нато́лїевъ а҃: и҆ трїѡ́ди самогла́сны г҃, гла́съ в҃: <red>Б</red>лꙋ́днагѡ гла́съ приноша́ю тѝ гдⷭ҇и: съ припѣ́вы ѻ҆бы́чными.

<red>С</red>ла́ва, гла́съ ѕ҃: <red>Ѻ҆́</red>ч҃е бл҃гі́й: <red>И҆</red> ны́нѣ, <red>П</red>ребл҃гослове́нна є҆сѝ:

<red>С</red>лавосло́вїе вели́кое. <red>П</red>о трист҃о́мъ тропа́рь воскрⷭ҇нъ, є҆ктєнїѝ, и҆ ѿпꙋ́стъ.

и҆ ѻ҆бы́чнаѧ лїті́а, на не́йже пое́тсѧ, <red>С</red>ла́ва, и҆ ны́нѣ, стїхи́ра є҆ѵⷢ҇льскаѧ: и҆ чтꙋ́тсѧ ѡ҆глашє́нїѧ, и҆ ча́съ а҃- й въ притво́рѣ.

<red>На часѣ́хъ</red>, глаго́лемъ тропа́рь и҆ конда́къ, ꙗ҆́кѡ предписа́сѧ въ недѣ́лю мытаре́вꙋ: и҆ соверше́нный ѿпꙋ́стъ.

<red>На лїтꙋргі́и</red>, бл҃жє́нна ѻ҆ктѡ́иха, на ѕ҃: и҆ трїѡ́ди пѣ́снь ѕ҃-ѧ, на д҃. <red>П</red>о вхо́дѣ тропа́рь, и҆ конда́къ, глаго́лемъ, ꙗ҆́коже пред̾из̾ѧви́сѧ въ недѣ́лю мытаре́вꙋ. <red>П</red>рокі́менъ а҆пⷭ҇ла по гла́сꙋ.

<red>А҆</red>по́столъ къ корі́нѳѧнѡмъ, зача́ло рл҃є: <red>В</red>сѧ̑ мѝ лѣ́ть сꙋ́ть: <red>А҆</red>ллилꙋ́їа гла́са.

<red>Є҆</red>ѵⷢ҇лїе лꙋкѝ, зача́ло ѻ҃ѳ: <red>Ч</red>еловѣ́къ нѣ́кїй и҆мѣ̀ два̀ сы́на:

<red>П</red>рича́стенъ: <red>Х</red>вали́те гдⷭ҇а съ нб҃съ:

<red>[зрѝ] Подоба́етъ вѣ́дати: Ꙗ҆́</red>кѡ въ седми́цѣ мѧсопꙋ́стной А҆ллилꙋ́їа не пое́мъ, ѡ҆ставлѧ́емъ же и҆ є҆ди́нꙋ каѳі́смꙋ ѱалти́ра ѿ ѹ҆́трени, и҆ глаго́лемъ сїю̀ на вече́рни. не пое́тсѧ же и҆ междоча́сїе, и҆ канѡ́нъ моле́бный прест҃ѣ́й бцⷣѣ пое́мый на повече́рїи: а҆ повече́рїе пое́тсѧ ма́лое. <red>Т</red>а́кожде твори́мъ и҆ въ седми́цѣ сы́рной, ра́звѣ среды̀ и҆ пѧтка̀: но ѡ҆ се́мъ все́мъ та́мѡ, ѹ҆ка́за зрѝ.

Прочита́емъ же въ се́й недѣ́ли въ кі́йлибо де́нь на ѹ҆́трени сло́во ст҃а́гѡ мака́рїа, ѡ҆ м҃-цѣ, и҆ н҃-цѣ, є҆гѡ́же нача́ло: <red>Ч</red>а́дца моѧ̑, ра́дꙋетсѧ се́рдце моѐ ва́съ ра́ди:
