---
title: "Сꙋббѡ́та мѧсопꙋ́стнаѧ"
navigation:
  key: service-typikon-64
  title: "Сꙋббѡ́та мѧсопꙋ́стнаѧ"
  parent: service-typikon
  order: 64
type: "service"
---

# Въ сꙋббѡ́тꙋ мѧсопꙋ́стнꙋю па́мѧть соверша́емъ всѣ́хъ ѿ вѣ́ка ѹ҆со́пшихъ правосла́вныхъ хрⷭ҇тїа́нъ, ѻ҆тє́цъ и҆ бра́тїй на́шихъ.

<red>Въ пѧто́къ ве́чера</red>, по предначина́тельномъ ѱалмѣ̀ и҆ ѻ҆бы́чной каѳі́смѣ, <red>на Гдⷭ҇и воззва́хъ</red>, ста́вимъ стїхѡ́въ ѕ҃. и҆ пое́мъ ѻ҆ктѡ́иха стїхи̑ры мч҃ничны г҃, настоѧ́щагѡ гла́са: и҆ трїѡ́ди подо́бны г҃, гла́съ и҃. <red>П</red>одо́бенъ: <red>В</red>о є҆де́мѣ ра́й: <red>Ѿ</red> вѣ́ка ме́ртвыхъ:

<red>С</red>ла́ва, гла́съ и҃: <red>П</red>ла́чꙋ и҆ рыда́ю: <red>И҆</red> ны́нѣ, бг҃оро́диченъ а҃-й гла́са.

<red>В</red>мѣ́стѡ же прокі́мена пое́мъ <red>А҆</red>ллилꙋ́їа, во гла́съ и҃.

<red>С</red>ті́хъ: <red>Б</red>л҃же́ни, ꙗ҆̀же и҆збра́лъ:

<red>С</red>ті́хъ: <red>Д</red>ꙋ́шы и҆́хъ во бл҃ги́хъ:

<red>Н</red>а стїхо́внѣ мч҃нченъ гла́са, и҆ два̀ ме́ртвена і҆ѡа́нна дамаскина̀. <red>П</red>рипѣ́вы же припѣва́емъ вышеречє́нныѧ: <red>Б</red>л҃же́ни ꙗ҆̀же и҆збра́лъ: и҆, дꙋ́шы и҆́хъ во бл҃ги́хъ:

<red>С</red>ла́ва, гла́съ ѕ҃: <red>Н</red>ача́токъ мѝ и҆ соста́въ: <red>И҆</red> ны́нѣ, гла́съ то́йже: <red>М</red>л҃твами ро́ждшїѧ тѧ̀ хрⷭ҇тѐ:

<red>Н</red>ы́нѣ ѿпꙋща́еши: <red>Тропа́рь, гла́съ и҃: Г</red>лꙋбино́ю мꙋ́дрости человѣколю́бнѡ всѧ̑ стро́ѧй, и҆ поле́зное всѣ̑мъ подава́ѧй, є҆ди́не содѣ́телю, ѹ҆поко́й гдⷭ҇и, дꙋ́ши ра̑бъ твои́хъ: на тѧ́ бо ѹ҆пова́нїе возложи́ша, творца̀ и҆ зижди́телѧ и҆ бг҃а на́шего.

<red>Сла́ва, и҆ ны́нѣ, бг҃оро́диченъ, гла́съ то́йже: Т</red>ебѐ и҆ стѣ́нꙋ, и҆ приста́нище и҆́мамы, и҆ мл҃твенницꙋ бл҃гопрїѧ́тнꙋ къ бг҃ꙋ: є҆го́же родила̀ є҆сѝ бцⷣе безневѣ́стнаѧ вѣ́рныхъ сп҃се́нїе.

<red>Є҆</red>ктенїа̀, и҆ ѿпꙋ́стъ. <red>П</red>о ѿпꙋще́нїи вече́рни, твори́мъ паннѷхі́дꙋ за ѹ҆со́пшихъ. <red>И҆</red> пое́мъ канѡ́нъ рѧдова́гѡ гла́са ме́ртвыхъ.

<red>На повече́рїи</red>, по <red>Д</red>осто́йно конда́къ со ст҃ы́ми ѹ҆поко́й:

<red>На</red> <red>ѹ҆́трени</red>, по шестоѱа́лмїи, <red>А҆</red>ллилꙋ́їа, во гла́съ и҃:

<red>С</red>ті́хъ а҃-й: <red>Б</red>л҃же́ни ꙗ҆̀же и҆збра́лъ, и҆ прїѧ́лъ є҆сѝ гдⷭ҇и. <red>С</red>ті́хъ в҃-й: <red>П</red>а́мѧть и҆́хъ въ ро́дъ и҆ ро́дъ. <red>С</red>ті́хъ г҃-й: <red>Д</red>ꙋ́шы и҆́хъ во бл҃ги́хъ водворѧ́тсѧ. <red>Т</red>ропа́рь: <red>Г</red>лꙋбино́ю мꙋ́дрости: <red>два́жды</red>.

<red>С</red>ла́ва, и҆ ны́нѣ, бг҃оро́диченъ: <red>Т</red>ебѐ и҆ стѣ́нꙋ, и҆ приста́нище: и҆ ѻ҆бы́чное стїхосло́вїе, и҆ сѣда́льны ѻ҆ктѡ́иха.

<red>Ч</red>тꙋ́тсѧ же и҆ словеса̀ ѡ҆ ме́ртвыхъ, къ корі́нѳѧнѡмъ въ а҃-мъ посла́нїи.

<red>П</red>ою́тсѧ же и҆ непоро́чны на двѣ̀ статїѝ: съ припѣ́вомъ: <red>Б</red>л҃гослове́нъ є҆сѝ гдⷭ҇и: во гла́съ є҃. <red>Н</red>а сла́вахъ <red>А҆</red>ллилꙋ́їа не пое́мъ, но пое́мъ коне́цъ: <red>Ꙗ҆́</red>кѡ а҆́ще бы не зако́нъ тво́й: <red>три́жды</red>.

и҆ по не́мъ є҆ктенїа̀: <red>П</red>а́ки и҆ па́ки ми́ромъ гдⷭ҇ꙋ помо́лимсѧ.

<red>Л</red>и́къ: <red>Г</red>дⷭ҇и поми́лꙋй, <red>є҆ди́ножды</red>.

<red>Є҆</red>щѐ мо́лимсѧ ѡ҆ ѹ҆покое́нїи дꙋ́шъ ѹ҆со́пшихъ рабѡ́въ бж҃їихъ пра́ѻтєцъ, ѻ҆тє́цъ, и҆ бра́тїй на́шихъ, здѣ̀ лежа́щихъ, и҆ повсю́дꙋ правосла́вныхъ хрⷭ҇тїа́нъ: и҆ ѡ҆ є҆́же прости́тисѧ и҆̀мъ всѧ́комꙋ прегрѣше́нїю во́льномꙋ же и҆ нево́льномꙋ.

<red>Г</red>дⷭ҇и поми́лꙋй, <red>є҆ди́ножды</red>.

<red>Ꙗ҆́</red>кѡ да гдⷭ҇ь бг҃ъ ѹ҆чини́тъ дꙋ́шы и҆́хъ, и҆дѣ́же првⷣнїи ѹ҆покоѧ́ютсѧ.

<red>Г</red>дⷭ҇и поми́лꙋй, <red>є҆ди́ножды. </red>

<red>М</red>лⷭ҇ти бж҃їѧ, црⷭ҇тва нбⷭ҇нагѡ, и҆ ѡ҆ставле́нїѧ грѣхѡ́въ и҆́хъ, ѹ҆ хрⷭ҇та̀ безсме́ртнагѡ цр҃ѧ̀ и҆ бг҃а на́шегѡ про́симъ.

<red>Л</red>и́къ: <red>П</red>ода́й гдⷭ҇и.

І҆ере́й: <red>Г</red>дⷭ҇ꙋ помо́лимсѧ.

<red>М</red>ы́ же: <red>Г</red>дⷭ҇и поми́лꙋй, м҃, тихогла́снѡ.

<red>І҆</red>ере́й глаго́летъ мл҃твꙋ: <red>Б</red>ж҃е дꙋхѡ́въ, и҆ всѧ́кїѧ пло́ти:

<red>И҆</red> возгла́съ: <red>Ꙗ҆́</red>кѡ ты̀ є҆сѝ воскрⷭ҇нїе:

<red>Т</red>а́же пое́тъ пра́вый ли́къ в҃-ю статїю̀: <red>Т</red>во́й є҆́смь а҆́зъ: На не́йже припѣ́въ: <red>С</red>п҃се сп҃си́ мѧ. <red>Н</red>а коне́цъ: <red>Ж</red>ива̀ бꙋ́детъ дꙋша̀ моѧ̀: <red>три́жды</red>.

<red>П</red>о непоро́чныхъ, тропарѝ и҆́хъ, гла́съ є҃. <red>П</red>рипѣ́въ: <red>Б</red>л҃гослове́нъ є҆сѝ гдⷭ҇и: <red>С</red>т҃ы́хъ ли́къ ѡ҆брѣ́те: и҆ прѡ́чаѧ.

<red>П</red>осе́мъ є҆ктенїа̀ ѡ҆ ѹ҆со́пшихъ преждепи́саннаѧ. и҆ по возгла́сѣ сѣда́ленъ, гла́съ є҃: <red>П</red>око́й сп҃се на́шъ:

<red>С</red>ла́ва, и҆ ны́нѣ, бг҃оро́диченъ: <red>Ѿ</red> дв҃ы возсїѧ́вый: и҆ чте́нїе ѡ҆ ѹ҆со́пшихъ.

<red>С</red>тїхосло́вимъ же и҆ <red>Г</red>дⷭ҇еви пое́мъ: <red>К</red>анѡ́ны же пое́мъ ст҃а́гѡ ѻ҆би́тели, со і҆рмосо́мъ на ѕ҃: и҆ трїѡ́ди на и҃, гла́съ и҃.

<red>К</red>атава́сїа: <red>П</red>ѣ́снь возсле́мъ лю́дїе: <red>П</red>ое́тсѧ же и҆ в҃-ѧ пѣ́снь трїѡ́ди, на и҃. <red>П</red>рипѣ́въ, за ѹ҆поко́й. <red>С</red>тїхи́ же глаго́лемъ, коли́ко и҆́хъ є҆́сть. <red>А҆</red> ꙗ҆́же во ѱалти́ри в҃-ѧ пѣ́снь, тоѧ̀ не глаго́лемъ, но про́чыѧ глаго́лемъ. <red>П</red>о г҃-й пѣ́сни, є҆ктенїа̀ ѻ҆бы́чнаѧ, и҆ сѣда́ленъ трїѡ́ди, гла́съ є҃. <red>П</red>одо́бенъ: <red>С</red>обезнача́льное: <red>Н</red>а́съ ра́ди претерпѣ́вый крⷭ҇тъ и҆ сме́рть:

<red>С</red>ла́ва, то́йже: <red>И҆</red> ны́нѣ, бг҃оро́диченъ: <red>С</red>ко́рый тво́й покро́въ:

и҆ чте́нїе. <red>П</red>о ѕ҃-й пѣ́сни: є҆ктенїа̀ за ѹ҆поко́й, ꙗ҆́кѡ предписа́сѧ.

<red>Та́же конда́къ, гла́съ и҃: С</red>о ст҃ы́ми ѹ҆поко́й хрⷭ҇тѐ дꙋ́шы рабѡ́въ твои́хъ, и҆дѣ́же нѣ́сть болѣ́знь, ни печа́ль, ни воздыха́нїе, но жи́знь безконе́чнаѧ.

<red>И҆</red> і҆́косъ.

и҆ чте́мъ сѷнаѯа́рїй.

<red>П</red>о ѳ҃-й пѣ́сни, є҆ктенїа̀ ѻ҆бы́чнаѧ. <red>Т</red>а́же свѣти́ленъ: <red>Ж</red>ивы́ми и҆ ме́ртвыми:

<red>С</red>ла́ва: <red>Ѹ҆</red>поко́й рабы̑ твоѧ̑: <red>И҆</red> ны́нѣ: <red>М</red>р҃і́е бг҃оневѣ́сто:

<red>Н</red>а хвали́техъ стїхи̑ры трїѡ́ди на д҃, гла́съ и҃. <red>П</red>одо́бенъ: <red>В</red>о є҆де́мѣ ра́й: <red>П</red>рїиди́те пре́жде конца̀:

<red>С</red>ла́ва, гла́съ в҃: <red>Ꙗ҆́</red>кѡ цвѣ́тъ ѹ҆вѧда́етъ: <red>И҆</red> ны́нѣ: <red>Р</red>а́дꙋйсѧ мр҃і́е бцⷣе:

<red>П</red>осе́мъ є҆ктенїа̀: <red>И҆</red>спо́лнимъ ѹ҆́треннюю мл҃твꙋ на́шꙋ:

<red>Т</red>а́же на стїхо́внѣ поко́йный, кѵ́ръ ѳеофа́на, гла́съ ѕ҃, ѻ҆ктѡ́иха,

<red>С</red>ла́ва, гла́съ то́йже: <red>Б</red>олѣ́знь а҆да́мꙋ бы́сть: <red>И҆</red> ны́нѣ: <red>Т</red>ы̀ є҆сѝ бг҃ъ на́шъ:

<red>Т</red>а́же, <red>Б</red>л҃го є҆́сть: <red>Т</red>рист҃о́е, по <red>Ѻ҆́</red>ч҃е на́шъ: тропа́рь: <red>Г</red>лꙋбино́ю мꙋ́дрости:

<red>С</red>ла́ва, и҆ ны́нѣ: <red>Т</red>ебѐ и҆ стѣ́нꙋ и҆ приста́нище:

<red>И҆</red> по ѻ҆бы́чной є҆ктенїѝ, і҆ере́й: <red>С</red>ы́й бл҃гослове́нъ: и҆ прѡ́чаѧ.

и҆ ча́съ а҃-й, и҆ ѿпꙋ́стъ.

<red>На часѣ́хъ</red>, глаго́лемъ тропа́рь и҆ конда́къ за ѹ҆поко́й.

<red>На лїтꙋргі́и</red>, бл҃жє́нна трїѡ́ди пѣ́снь г҃-ѧ, и҆ ѕ҃-ѧ. <red>П</red>о вхо́дѣ тропа́рь: <red>Г</red>лꙋбино́ю мꙋ́дрости:

<red>С</red>ла́ва, конда́къ: <red>С</red>о ст҃ы́ми ѹ҆поко́й: <red>И҆</red> ны́нѣ: <red>Т</red>ебѐ и҆ стѣ́нꙋ и҆ приста́нище:

<red>П</red>рокі́менъ, гла́съ ѕ҃: <red>Д</red>ꙋ́шы и҆́хъ во бл҃ги́хъ водворѧ́тсѧ.

<red>С</red>ті́хъ: <red>К</red>ъ тебѣ̀ гдⷭ҇и воздвиго́хъ дꙋ́шꙋ мою̀:

<red>А҆</red>по́столъ къ корі́нѳѧнѡмъ, зача́ло рм҃ѕ: <red>В</red>сѧ̑ мѝ лѣ́ть сꙋ́ть:

<red>Д</red>рꙋгі́й за ѹ҆поко́й, къ солꙋ́нѧнѡмъ, зача́ло с҃ѻ: <red>Н</red>е хощꙋ̀ ва́съ не вѣ́дѣти:

<red>А҆</red>ллилꙋ́їа, гла́съ ѕ҃: <red>Б</red>л҃же́ни ꙗ҆̀же и҆збра́лъ:

<red>Є҆</red>ѵⷢ҇лїе днѐ, лꙋкѝ, зача́ло р҃є: <red>Р</red>ечѐ гдⷭ҇ь: блюди́те, да не прельще́ни бꙋ́дете:

<red>Д</red>рꙋго́е, і҆ѡа́нна, зача́ло ѕ҃і: <red>Р</red>ечѐ гдⷭ҇ь ко прише́дшымъ къ немꙋ̀ і҆ꙋде́ємъ:

<red>П</red>рича́стенъ: <red>Б</red>л҃же́ни ꙗ҆̀же и҆збра́лъ:

<red>[зрѝ] Вѣ́дати же подоба́етъ</red>: <red>Ꙗ҆́</red>кѡ сїѧ̀ слꙋ́жба непремѣ́ннѡ быва́етъ и҆ въ сꙋббѡ́тꙋ ст҃ы́ѧ н҃-цы. <red>А҆́</red>ще ли же прилꙋчи́тсѧ хра́мъ нѣ́коегѡ ст҃а́гѡ, и҆лѝ ст҃ы́ѧ въ се́й де́нь, и҆ слꙋ́жба сꙋббѡ́ты пое́тсѧ въ гробни́цѣ то́кмѡ, а҆ во хра́мѣ пое́тсѧ слꙋ́жба хра́ма.
