---
title: "є҃. Ѡ҆ ст҃ѣ́мъ пое́момъ на ѕ҃ въ недѣ́лю"
navigation:
  key: service-typikon-5
  title: "Ѡ҆ ст҃ѣ́мъ пое́момъ на ѕ҃ въ недѣ́лю"
  parent: service-typikon
  order: 5
type: "service"
---

# є҃. Ѡ҆ ст҃ѣ́мъ пое́момъ на ѕ҃. А҆́ще бꙋ́детъ въ недѣ́лю, не и҆мѣ́ѧй полѷеле́а.

<red>Въ сꙋббѡ́тꙋ ве́чера, на вели́цѣй вече́рни</red>, по каѳі́смѣ: <red>На Гдⷭ҇и воззва́хъ</red>, стїхи̑ры воскрⷭ҇ны, г҃: и҆ а҆натѡ́лїевы, г҃: и҆ ст҃а́гѡ, д҃.

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ пе́рвый гла́са.

<red>В</red>хо́дъ. <red>П</red>рокі́менъ днѐ, и҆ є҆ктенїа̀, <red>Р</red>це́мъ всѝ: <red>На лїті́и</red> стїхи́ра хра́ма: <red>С</red>ла́ва, ст҃а́гѡ, а҆́ще и҆́мать.

<red>А҆́</red>ще же нѝ, <red>С</red>ла́ва, и҆ ны́нѣ, бг҃оро́диченъ. <red> [А҆́ще же и҆́мать ст҃ы́й славосло́вїе, пое́мъ стїхо́внꙋ є҆гѡ̀ въ лїті́ю.]</red>

<red>И҆</red> ѻ҆бы̑чныѧ мл҃твы лїті́и.

<red>Н</red>а стїхо́внѣ стїхи̑ры воскрⷭ҇ны.

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ воскрⷭ҇нъ, по гла́сꙋ ст҃а́гѡ.

<red>И҆</red> про́чее бдѣ́нїѧ по ѻ҆бы́чаю.

<red>На ѹ҆́трени</red>, на <red>Б</red>г҃ъ гдⷭ҇ь, тропа́рь воскрⷭ҇нъ, <red>два́жды</red>.

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ пе́рвый, по гла́сꙋ тропарѧ̀ ст҃а́гѡ, и҆ про́чее и҆ до канѡ́на воскрⷭ҇но.

<red>К</red>анѡ́нъ воскрⷭ҇нъ со і҆рмосо́мъ на д҃: и҆ крⷭ҇товоскрⷭ҇нъ на два̀: и҆ бцⷣы на два̀: и҆ ст҃а́гѡ на ѕ҃.

<red>К</red>атава́сїа по ѹ҆ста́вꙋ.

<red>П</red>о г҃-й пѣ́сни конда́къ и҆ і҆́косъ, и҆ сѣда́ленъ ст҃а́гѡ, <red>два́жды</red>, и҆ бг҃оро́диченъ є҆гѡ̀. <red>И҆</red> чте́нїе ст҃а́гѡ.

<red>П</red>о ѕ҃-й пѣ́сни конда́къ воскрⷭ҇нъ, и҆ і҆́косъ: и҆ чте́мъ про́логъ.

<red>Н</red>а ѳ҃-й пѣ́сни пое́мъ: <red>Чⷭ҇</red>тнѣ́йшꙋю: <red>С</red>вѣти́ленъ воскрⷭ҇нъ:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ воскрⷭ҇нъ гла́са.

<red>Н</red>а хвали́техъ стїхи̑ры воскрⷭ҇ны д҃, и҆ ст҃а́гѡ со <red>С</red>ла́внымъ, д҃.

<red>А҆́</red>ще ли не и҆́мать ст҃ы́й на хвали́техъ стїхи́ръ, пое́мъ стїхи̑ры воскрⷭ҇ны по ѻ҆бы́чаю.

<red>С</red>ла́ва, стїхи́ра є҆ѵⷢ҇льскаѧ:

<red>И҆</red> ны́нѣ, <red>П</red>ребл҃гослове́нна є҆сѝ бцⷣе дв҃о:

<red>С</red>лавосло́вїе вели́кое, тропа́рь воскрⷭ҇нъ то́чїю. <red>Є҆</red>ктєнїѝ ѻ҆́бѣ, и҆ ѿпꙋ́стъ, и҆ ѡ҆глаше́нїе: и҆ ча́съ а҃-й въ притво́рѣ.

<red>Н</red>а а҃-мъ часѣ̀ тропа́рь воскрⷭ҇нъ:

<red>С</red>ла́ва, ст҃а́гѡ:

<red>И҆</red> ны́нѣ, бг҃оро́диченъ часѡ́въ.

<red>П</red>о трист҃о́мъ конда́къ воскрⷭ҇нъ, и҆ про́чее. <red>А҆́</red>ще и҆́мать ст҃ы́йславосло́вїе, по трист҃о́мъ конда́къ ст҃а́гѡ: <red>Н</red>а про́чихъ же часѣ́хъ, конда́къ воскрⷭ҇нъ и҆ ст҃а́гѡ премѣнѧ́юще глаго́лемъ, и҆ ѿпꙋ́стъ.

<red>На лїтꙋргі́и</red> бл҃жє́нна гла́са, на ѕ҃: и҆ ст҃а́гѡ пѣ́снь г҃-ѧ, на д҃.

<red>П</red>о вхо́дѣ тропа́рь воскрⷭ҇нъ, и҆ хра́ма бцⷣы, и҆дѣ́же хра́мъ є҆ѧ̀: та́же хра́ма ст҃а́гѡ: посе́мъ рѧдова́гѡ ст҃а́гѡ.

<red>А҆́</red>ще ли є҆́сть дрꙋгі́й ст҃ы́й, и҆ тропа́рь є҆мꙋ̀ прилꙋчи́тсѧ, глаго́лемъ тропа́рь и҆ дрꙋга́гѡ ст҃а́гѡ.

<red>Т</red>а́же конда́къ воскрⷭ҇нъ и҆ хра́ма:

<red>С</red>ла́ва, конда́къ дневна́гѡ ст҃а́гѡ,

<red>И҆</red> ны́нѣ, бцⷣы хра́ма.

<red>А҆́</red>ще ли хра́ма бцⷣы нѣ́сть:

<red>С</red>ла́ва, конда́къ рѧдова́гѡ ст҃а́гѡ:

<red>И҆</red> ны́нѣ, <red>П</red>редста́тельство хрⷭ҇тїа́нъ:

<red>П</red>рокі́менъ, а҆пⷭ҇лъ, а҆ллилꙋ́їа, є҆ѵⷢ҇лїе, и҆ прича́стенъ, пре́жде воскрⷭ҇нъ, и҆ пото́мъ ст҃а́гѡ.

<red>[зрѝ] Подоба́етъ вѣ́дати: Ꙗ҆́</red>кѡ стїхоло́гїа, си́рѣчь каѳі́сма, въ недѣ́лю ве́чера никогда́же быва́етъ. <red>Т</red>а́кожде и҆ на гдⷭ҇скїѧ пра́здники, и҆ вели́кихъ ст҃ы́хъ, и҆лѝ въ хра́мѣ ст҃а́гѡ, и҆лѝ ст҃ы́ѧ: ꙗ҆́вѣ ꙗ҆́кѡ въ ни́хже быва́ютъ бдѣ̑нїѧ. <red>Є҆</red>гда́ же прилꙋчи́тсѧ бдѣ́нїе, кромѣ̀ сꙋббѡ́ты ве́чера, стїхологисꙋ́емъ: <red>Б</red>л҃же́нъ мꙋ́жъ а҃-й а҆нтїфѡ́нъ. <red>Въ сꙋббѡ́тꙋ</red> же ве́чера стїхологисꙋ́емъ всю̀ каѳі́смꙋ: <red>Б</red>л҃же́нъ мꙋ́жъ:
