---
title: "д҃і. Ѡ҆ паннѷхі́дѣ ѹ҆со́пшихъ"
navigation:
  key: service-typikon-14
  title: "Ѡ҆ паннѷхі́дѣ ѹ҆со́пшихъ"
  parent: service-typikon
  order: 14
type: "service"
---

# д҃і. Подоба́етъ вѣ́дати, ѡ҆ є҆́же ка́кѡ быва́ти ѡ҆ ѹ҆со́пшихъ вослѣ́дованїю.

<red>Въ пѧто́къ ве́чера</red>, по ѿпꙋще́нїи вече́рни, ѡ҆бле́кшꙋсѧ сщ҃е́нникꙋ въ фелѡ́нь, дїа́конꙋ же въ стїха́рь, и҆ прїе́мшꙋ кади́льницꙋ и҆ ѳѷмїа́мъ, и҆схо́дитъ въ притво́ръ, пред̾идꙋ́щꙋ є҆мꙋ̀ параекклисїа́рхꙋ со свѣ́щникомъ, послѣ́дꙋемъ же по ни́хъ и҆ мы̀. <red>И҆</red> є҆гда̀ прїитѝ є҆мꙋ̀ въ притво́ръ, предꙋгото́вленѣ же бы́вшей кꙋтїѝ, дїа́конъ глаго́летъ: <red>Б</red>л҃гословѝ влⷣко.

<red>С</red>щ҃е́нникъ же, <red>Б</red>л҃гослове́нъ бг҃ъ на́шъ: кадѧ̀ над̾ кꙋтїе́ю крестоѡбра́знѡ.

<red>М</red>ы́ же глаго́лемъ ѱало́мъ ч҃: <red>Ж</red>ивы́й въ по́мощи:

[Во и҆́но же вре́мѧ кромѣ̀ вече́рни, и҆лѝ ѹ҆́трени, быва́етъ нача́ло по ѻ҆бы́чаю, глаго́лемъ: <red>Т</red>рист҃о́е, и҆ по <red>Ѻ҆́</red>ч҃е на́шъ: <red>І҆</red>ере́й возгла́съ: <red>Ꙗ҆́</red>кѡ твоѐ є҆́сть црⷭ҇тво: <red>Т</red>а́же, <red>Г</red>дⷭ҇и поми́лꙋй, в҃і: <red>С</red>ла́ва, и҆ ны́нѣ: <red>П</red>рїиди́те поклони́мсѧ, <red>три́жды</red>: и҆ ѱало́мъ ч҃.]

<red>И҆</red> по концѣ̀ є҆гѡ̀: <red>С</red>ла́ва, и҆ ны́нѣ, <red>А҆</red>ллилꙋ́їа <red>три́жды</red>.

<red>и҆</red> быва́етъ є҆ктенїа̀ поко́йна: <red>М</red>и́ромъ гдⷭ҇ꙋ помо́лимсѧ.

<red>І҆</red>ере́й возгла́съ: <red>Ꙗ҆́</red>кѡ ты̀ є҆сѝ воскрⷭ҇нїе, и҆ живо́тъ:

<red>Т</red>а́же, <red>А҆</red>ллилꙋ́їа, <red>три́жды</red>, на гла́съ и҃. <red>Г</red>лаго́лемъ же стїхѝ сїѧ̑, а-҃й: <red>Б</red>л҃же́ни ꙗ҆̀же и҆збра́лъ, и҆ прїѧ́лъ є҆сѝ гдⷭ҇и. в҃, <red>П</red>а́мѧть и҆́хъ въ ро́дъ и҆ ро́дъ. г҃, дꙋ́шы и҆́хъ во бл҃ги́хъ водворѧ́тсѧ.

<red>Т</red>а́же тропа́рь, гла́съ и҃: <red>Г</red>лꙋбино́ю мꙋ́дрости человѣколю́бнѡ: <red>два́жды</red>.

<red>С</red>ла́ва, и҆ ны́нѣ, бг҃оро́диченъ: <red>Т</red>ебѐ и҆ стѣ́нꙋ и҆ приста́нище и҆́мамы:

<red>П</red>осе́мъ каѳі́сма, <red>Б</red>л҃же́ни непоро́чнїи, пое́мъ на гла́съ в҃. <red>П</red>рипѣ́въ: <red>П</red>омѧнѝ гдⷭ҇и дꙋ́шы ра̑бъ твои́хъ. <red>Д</red>рꙋгі́й же ли́къ вторы́й сті́хъ. <red>И҆</red> по рѧ́дꙋ про́чыѧ стїхѝ, ѻ҆́ба ли̑ка. <red>Р</red>аздѣлѧ́емъ же на двѣ̀ статїѝ. <red>П</red>о пе́рвой же статїѝ не глаго́лемъ, <red>С</red>ла́ва, и҆ ны́нѣ: но а҆́бїе се́й сті́хъ: <red>Ꙗ҆́</red>кѡ а҆́ще бы не зако́нъ тво́й поꙋче́нїе моѐ бы́лъ: <red>три́жды</red>.

<red>Т</red>а́же і҆ере́й и҆лѝ дїа́конъ глаго́летъ є҆ктенїю̀: <red>П</red>а́ки и҆ па́ки ми́ромъ гдⷭ҇ꙋ помо́лимсѧ.

<red>Л</red>и́къ, <red>Г</red>дⷭ҇и поми́лꙋй. <red>И҆</red> прѡ́чаѧ.

<red>І҆</red>ере́й же мл҃твꙋ вта́й глаго́летъ: <red>Б</red>ж҃е дꙋхѡ́въ, и҆ всѧ́кїѧ пло́ти:

<red>Л</red>и́къ: <red>Г</red>дⷭ҇и поми́лꙋй, м҃, тихогла́снѡ.

<red>Т</red>а́же начина́етъ вторы́й ли́къ: <red>Т</red>во́й є҆́смь а҆́зъ: <red>П</red>рипѣ́въ, <red>Ѹ҆</red>поко́й гдⷭ҇и дꙋ́шы ра̑бъ твои́хъ: <red>И҆</red> по рѧ́дꙋ ѻ҆́ба ли̑ка: <red>И҆</red> про́чыѧ стїхѝ.

<red>Н</red>а концѣ́ же глаго́лемъ сті́хъ: <red>Ж</red>ива̀ бꙋ́детъ дꙋша̀ моѧ̀: до конца̀, <red>три́жды</red>.

<red>Т</red>а́же тропарѝ за ѹ҆поко́й, пое́мъ на гла́съ є҃. <red>П</red>рипѣ́въ: <red>Б</red>л҃гослове́нъ є҆сѝ гдⷭ҇и: <red>С</red>т҃ы́хъ ли́къ ѡ҆брѣ́те и҆сто́чникъ жи́зни, и҆ две́рь ра́йскꙋю: и҆ прѡ́чаѧ. <red>П</red>осе́мъ <red>А҆</red>ллилꙋ́їа, <red>три́жды</red>.

<red>Т</red>а́же, є҆ктенїа̀.

<red>[зрѝ] И҆</red> помина́етъ сщ҃е́нникъ ѹ҆со́пшихъ по рѧ́дꙋ.

<red>А҆́</red>ще ли же не пое́мъ непоро́чныхъ: по <red>А҆</red>ллилꙋ́їи, глаго́лемъ тропа́рь: <red>Г</red>лꙋбино́ю мꙋ́дрости: и҆ бг҃оро́диченъ є҆гѡ̀. <red>И҆</red> а҆́бїе, Бл҃гослове́нъ є҆сѝ гдⷭ҇и: <red>П</red>осе́мъ тропа́рь, <red>С</red>т҃ы́хъ ли́къ ѡ҆брѣ́те: <red>И҆</red> прѡ́чаѧ.

<red>Т</red>а́же помина́етъ сщ҃е́нникъ ѹ҆со́пшихъ, ꙗ҆́коже пре́жде ѹ҆каза́сѧ: <red>И҆</red> глаго́лемъ сѣда́ленъ покои́нъ, гла́съ є҃: <red>П</red>око́й сп҃се на́шъ съ првⷣными рабы̑ твоѧ̑:

<red>С</red>ла́ва и҆ ны́нѣ, бг҃оро́диченъ: <red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е:

<red>Т</red>а́же, ѱало́мъ н҃. <red>К</red>анѡ́нъ ѻ҆ктѡ́иха ѹ҆со́пшихъ, по гла́сꙋ, на д҃.

<red>П</red>о г҃ пѣ́сни і҆рмо́съ и҆ є҆ктенїа̀: <red>И҆</red> помина́етъ пре́жде ѹ҆со́пшихъ по рѧ́дꙋ, ꙗ҆́коже предрече́сѧ, посредѝ непоро́чныхъ. <red>В</red>озгла́съ, <red>Ꙗ҆́</red>кѡ ты̀ є҆сѝ воскрⷭ҇нїе и҆ живо́тъ:

<red>Т</red>а́же сѣда́ленъ, гла́съ ѕ҃: <red>В</red>ои́стиннꙋ сꙋета̀ всѧ́чєскаѧ:

<red>С</red>ла́ва и҆ ны́нѣ, бг҃оро́диченъ: <red>В</red>сест҃а́ѧ бцⷣе:

<red>П</red>о ѕ҃ пѣ́сни і҆рмо́съ, и҆ є҆ктенїа̀. <red>И҆</red> помина́ютсѧ ѹ҆со́пшїи, ꙗ҆́коже пре́жде ѹ҆каза́сѧ. <red>В</red>озгла́съ: <red>Ꙗ҆́</red>кѡ ты̀ є҆сѝ воскрⷭ҇нїе и҆ живо́тъ:

<red>Т</red>а́же конда́къ, гла́съ и҃: <red>С</red>о ст҃ы́ми ѹ҆поко́й: и҆ і҆́косъ, <red>С</red>а́мъ є҆ди́нъ є҆сѝ безсме́ртный:

<red>П</red>о ѳ҃ пѣ́сни глаго́летъ і҆ере́й: <red>Б</red>цⷣꙋ и҆ мт҃рь свѣ́та: <red>Л</red>ю́дїе, <red>Д</red>ꙋ́си и҆ дꙋ́шы првⷣныхъ восхва́лѧтъ тѧ̀ гдⷭ҇и: <red>И҆</red> пое́мъ і҆рмо́съ ѳ҃-ѧ пѣ́сни.

<red>Т</red>а́же, трист҃о́е: и҆ по <red>Ѻ҆́</red>ч҃е на́шъ, глаго́лемъ тропарѝ сїѧ̑, гла́съ д҃: <red>С</red>о дꙋ́хи првⷣныхъ сконча́вшихсѧ: и҆ прѡ́чаѧ.

<red>Т</red>а́же і҆ере́й и҆лѝ дїа́конъ глаго́летъ є҆ктенїю̀: <red>П</red>оми́лꙋй на́съ бж҃е: и҆ прѡ́чаѧ.

<red>І҆</red>ере́й, <red>Б</red>ж҃е дꙋхѡ́въ: <red>И҆</red> помина́етъ ꙗ҆̀же ѿ вѣ́ка ѹ҆ме́ршыѧ ѻ҆тцы̀ и҆ бра́тїю на́шꙋ, здѣ̀ лежа́щыѧ, и҆ повсю́дꙋ правосла̑вныѧ хрⷭ҇тїа́ны.

<red>Т</red>а́же возгла́съ: <red>Ꙗ҆́</red>кѡ ты̀ є҆сѝ воскрⷭ҇нїе и҆ живо́тъ:

<red>Г</red>лаго́летъ і҆ере́й, и҆лѝ дїа́конъ: <red>П</red>ремꙋ́дрость.

<red>М</red>ы́ же, <red>Чⷭ҇</red>тнѣ́йшꙋю херꙋві̑мъ:

<red>І҆</red>ере́й: <red>С</red>ла́ва тебѣ̀ хрⷭ҇тѐ бж҃е:

<red>М</red>ы́ же, <red>С</red>ла́ва, и҆ ны́нѣ: <red>Г</red>дⷭ҇и поми́лꙋй, <red>три́жды</red>. <red>Б</red>л҃гословѝ.

<red>І҆</red>ере́й, ѿпꙋ́стъ: <red>В</red>оскр҃сы́й и҆з̾ ме́ртвыхъ хрⷭ҇то́съ и҆́стинный бг҃ъ на́шъ: и҆ прѡ́чаѧ.

<red>И҆</red> по ѿпꙋ́стѣ глаша́етъ дїа́конъ си́це: <red>В</red>о бл҃же́нномъ ѹ҆спе́нїи вѣ́чный поко́й пода́ждь гдⷭ҇и, ѹ҆́спшымъ рабѡ́мъ твои̑мъ, и҆́мⷬ҇къ: и҆ сотворѝ и҆̀мъ вѣ́чнꙋю па́мѧть.

<red>П</red>ѣвцы́ же пою́тъ: <red>В</red>ѣ́чнаѧ па́мѧть, <red>три́жды</red>.

<red>А҆</red> и҆дѣ́же нѣ́сть дїа́кона, пою́тъ пѣвцы̀: <red>Р</red>абѡ́мъ бж҃їимъ и҆́мⷬ҇къ, ѹ҆́спшымъ вѣ́чнаѧ па́мѧть.
