---
title: "Ѹ҆ка́зъ, ка́кѡ подоба́етъ глаго́лати ѿпꙋ́сты во влⷣчни пра́здники, и҆ бг҃омт҃ре, и҆ во всѐ лѣ́то"
navigation:
  key: service-service-6
  title: "Ѹ҆ка́зъ, ка́кѡ подоба́етъ глаго́лати ѿпꙋ́сты во влⷣчни пра́здники, и҆ бг҃омт҃ре, и҆ во всѐ лѣ́то"
  parent: service-service
  order: 6
type: "service"
---

# Ѹ҆ка́зъ, ка́кѡ подоба́етъ глаго́лати ѿпꙋ́сты во влⷣчни пра́здники, и҆ бг҃омт҃ре, и҆ во всѐ лѣ́то.

<rubric>Вѣ́домо же да бꙋ́детъ тебѣ̀ ѡ҆ се́мъ, і҆ере́ю: є҆гда̀ ѿпꙋ́стъ глаго́леши дневны́й, и҆лѝ на пра́здникъ бцⷣы, да не и҆́маши глаго́лати въ не́мъ:</rubric>

<red>Х</red>рⷭ҇то́съ и҆́стинный бг҃ъ на́шъ, мл҃твами пречⷭ҇тыѧ своеѧ̀ мт҃ре, чⷭ҇тна́гѡ и҆ сла́внагѡ є҆ѧ̀ ржⷭ҇тва̀, и҆лѝ ѹ҆спе́нїѧ, и҆лѝ введе́нїѧ, и҆ и҆ны́хъ пра́здникѡвъ є҆ѧ̀: и҆лѝ ст҃а́гѡ і҆ѡа́нна предте́чи рождества̀, и҆лѝ ѹ҆сѣкнове́нїѧ, и҆ про́чихъ ст҃ы́хъ па́мѧти и҆лѝ преставле́нїѧ и҆́хъ, и҆лѝ ѡ҆брѣ́тенїѧ, и҆ пренесе́нїѧ моще́й.

<rubric>Но си́це глаго́ли, а҆́ще пра́здникъ бцⷣы, ржⷭ҇тва̀ є҆ѧ̀ и҆лѝ ѹ҆спе́нїѧ, и҆ про́чихъ:</rubric>

<red>Х</red>рⷭ҇то́съ и҆́стинный бг҃ъ на́шъ, мл҃твами пречⷭ҇тыѧ своеѧ̀ мт҃ре, и҆ всѣ́хъ ст҃ы́хъ, поми́лꙋетъ и҆ сп҃се́тъ на́съ, ꙗ҆́кѡ бл҃гъ и҆ чл҃колю́бецъ.

<rubric>А҆́ще же ст҃а́гѡ:</rubric>

<red>Х</red>рⷭ҇то́съ и҆́стинный бг҃ъ на́шъ, мл҃твами пречⷭ҇тыѧ своеѧ̀ мт҃ре, и҆ ст҃а́гѡ а҆по́стола, и҆лѝ ст҃и́телѧ, и҆лѝ мꙋ́ченика, <red>и҆́мⷬ҇къ</red> и҆ всѣ́хъ ст҃ы́хъ: <rubric class="inline">и҆ про́чее до конца̀.</rubric>

<rubric>Поне́же не ржⷭ҇тво̀ бцⷣы, нижѐ введе́нїе, и҆лѝ ѹ҆спе́нїе є҆ѧ̀, подвиза́емъ къ бг҃ꙋ на мл҃твꙋ, но са́мꙋю прест҃ꙋ́ю бцⷣꙋ: та́кожде, ни па̑мѧти, и҆лѝ преставлє́нїѧ ст҃ы́хъ приво́димъ на мл҃твꙋ къ бг҃ꙋ, но самѣ́хъ и҆̀хъ.</rubric>
