---
title: "Прокі́мены поста̀"
navigation:
  key: service-service-14
  title: "Прокі́мены поста̀"
  parent: service-service
  order: 14
type: "service"
---

# Прокі́мены поста̀.

{fold-rubric:Сꙋббѡ́та мѧсопꙋ́стнаѧ, прокі́менъ є҆ди́нъ, гла́съ ѕ҃:}

<incipit><red>Д</red>ꙋ́шы и҆́хъ во бл҃ги́хъ водворѧ́тсѧ:</incipit>

<rubric class="inline">Сті́хъ:</rubric> <red>К</red>ъ тебѣ̀ гдⷭ҇и, воздвиго́хъ дꙋ́шꙋ мою̀, бж҃е мо́й.

<rubric class="inline">А҆ллилꙋ́їа, гла́съ ѕ҃:</rubric> <red>Б</red>л҃же́ни, ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.

<rubric class="inline">Сті́хъ:</rubric> <red>Д</red>ꙋ́шы и҆́хъ во бл҃ги́хъ водворѧ́тсѧ.

<rubric class="inline">Прича́стенъ:</rubric> <red>Б</red>л҃же́ни, ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆̀хъ въ ро́дъ и҆ ро́дъ.

{/fold}

{fold-rubric:Въ недѣ́лю мѧсопꙋ́стнꙋю.}

<rubric>На ѹ҆́трени прокі́менъ гла́са.</rubric>

<rubric>На лїтꙋргі́и прокі́менъ, гла́съ г҃:</rubric>

<red>В</red>е́лїй гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀.

<rubric class="inline">Сті́хъ:</rubric> <red>Х</red>вали́те гдⷭ҇а, ꙗ҆́кѡ бл҃гъ ѱало́мъ.

<rubric class="inline">А҆ллилꙋ́їа, гла́съ и҃:</rubric> <red>П</red>рїиди́те возра́дꙋемсѧ гдⷭ҇еви, воскли́кнемъ бг҃ꙋ сп҃си́телю на́шемꙋ.

<rubric class="inline">Сті́хъ:</rubric> <red>П</red>редвари́мъ лицѐ є҆гѡ̀ во и҆сповѣ́данїи.

<rubric class="inline">Прича́стенъ:</rubric> <incipit><red>Х</red>вали́те гдⷭ҇а съ нб҃съ:</incipit>

<rubric class="inline">Дрꙋгі́й:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ:

{/fold}

{fold-rubric:Сꙋббѡ́та сыропꙋ́стнаѧ, прокі́менъ, гла́съ д҃:}

<incipit><red>В</red>осхва́лѧтсѧ прпⷣбнїи во сла́вѣ:</incipit>

<rubric class="inline">Сті́хъ:</rubric> <red>В</red>озношє́нїѧ бж҃їѧ въ горта́ни и҆́хъ.

<rubric class="inline">А҆ллилꙋ́їа, гла́съ в҃:</rubric> <red>Н</red>асажде́ни въ домꙋ̀ гдⷭ҇ни:

<rubric class="inline">Сті́хъ:</rubric> <red>В</red>есели́тесѧ првⷣнїи ѡ҆ гдⷭ҇ѣ:

<rubric class="inline">Прича́стенъ:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ:

{/fold}

{fold-rubric:Недѣ́лѧ сыропꙋ́стнаѧ.}

<rubric>На ѹ҆́трени прокі́менъ гла́са.</rubric>

<rubric>На лїтꙋргі́и прокі́менъ, гла́съ и҃:</rubric>

<red>П</red>омоли́тесѧ и҆ воздади́те гдⷭ҇еви бг҃ꙋ на́шемꙋ.

<rubric class="inline">Сті́хъ:</rubric> <red>В</red>ѣ́домъ во і҆ꙋде́и бг҃ъ, во і҆и҃ли ве́лїе и҆́мѧ є҆гѡ̀.

<rubric class="inline">А҆ллилꙋ́їа, гла́съ ѕ҃:</rubric> <red>Б</red>л҃го є҆́сть и҆сповѣ́датисѧ гдⷭ҇еви, и҆ пѣ́ти и҆́мени твоемꙋ̀ вы́шнїй.

<rubric class="inline">Сті́хъ:</rubric> <red>В</red>озвѣща́ти заꙋ́тра млⷭ҇ть твою̀, и҆ и҆́стинꙋ твою̀ на всѧ́кꙋ но́щь.

<rubric class="inline">Прича́стенъ:</rubric> <incipit><red>Х</red>вали́те гдⷭ҇а съ нб҃съ:</incipit>

{/fold}

{fold-rubric:Въ тꙋ́же недѣ́лю ве́чера прокі́менъ вели́кїй, гла́съ и҃:}

<red>Н</red>е ѿвратѝ лица̀ твоегѡ̀ ѿ ѻ҆́трока твоегѡ̀, ꙗ҆́кѡ скорблю̀: ско́рѡ ѹ҆слы́ши мѧ̀, вонмѝ дꙋшѝ мое́й, и҆ и҆зба́ви ю҆̀.

<rubric class="inline">Сті́хъ:</rubric> <red>С</red>п҃се́нїе твоѐ бж҃е, да прїи́метъ мѧ̀.

<rubric class="inline">Сті́хъ:</rubric> <red>Д</red>а ѹ҆́зрѧтъ ни́щїи и҆ возвеселѧ́тсѧ.

<rubric class="inline">Сті́хъ:</rubric> <red>В</red>зыщи́те бг҃а, и҆ жива̀ бꙋ́детъ дꙋша̀ ва́ша.

<rubric class="inline">И҆ па́ки то́йже:</rubric> <red>Н</red>е ѿвратѝ лица̀ твоегѡ̀, ѿ ѻ҆́трока твоегѡ̀ ꙗ҆́кѡ скорблю̀:

{/fold}

{fold-rubric:Въ сꙋббѡ́тꙋ пе́рвꙋю поста̀.}

<rubric>На лїтꙋргі́и прокі́менъ, гла́съ з҃:</rubric>

<red>В</red>озвесели́тсѧ првⷣникъ ѡ҆ гдⷭ҇ѣ, и҆ ѹ҆пова́етъ на него̀.

<rubric class="inline">Сті́хъ:</rubric> <red>Ѹ҆</red>слы́ши бж҃е, гла́съ мо́й, внегда̀ моли́ти ми сѧ къ тебѣ̀.

<rubric class="inline">А҆ллилꙋ́їа, гла́съ д҃:</rubric> <red>П</red>ра́ведникъ ꙗ҆́кѡ фі́нїѯъ процвѣте́тъ, и҆ ꙗ҆́кѡ ке́дръ, и҆́же въ лїва́нѣ ѹ҆мно́житсѧ.

<rubric class="inline">Сті́хъ:</rubric> <red>Н</red>асажде́ни въ домꙋ̀ гдⷭ҇ни, во дво́рѣхъ бг҃а на́шегѡ процвѣтꙋ́тъ.

<rubric class="inline">Прича́стенъ:</rubric> <incipit><red>В</red>ъ па́мѧть вѣ́чнꙋю:</incipit>

{/fold}

{fold-rubric:Недѣ́лѧ а҃ поста̀.}

<rubric>На ѹ҆́трени прокі́менъ гла́са.</rubric>

<rubric>На лїтꙋргі́и прокі́менъ, пѣ́снь ѻ҆тцє́въ, гла́съ д҃:</rubric>

<red>Б</red>л҃гослове́нъ є҆сѝ, гдⷭ҇и бж҃е ѻ҆тє́цъ на́шихъ, и҆ хва́льно и҆ просла́влено и҆́мѧ твоѐ во вѣ́ки.

<rubric class="inline">Сті́хъ:</rubric> <red>Ꙗ҆́</red>кѡ првⷣнъ є҆сѝ ѡ҆ всѣ́хъ:

<rubric class="inline">А҆ллилꙋ́їа, гла́съ д҃:</rubric> <red>М</red>ѡѷсе́й и҆ а҆арѡ́нъ во і҆ере́ехъ є҆гѡ̀, и҆ самꙋи́лъ въ призыва́ющихъ и҆́мѧ є҆гѡ̀.

<rubric class="inline">Прича́стенъ:</rubric> <red>Х</red>вали́те гдⷭ҇а:

<rubric class="inline">Дрꙋгі́й:</rubric> <red>Р</red>а́дꙋйтесѧ првⷣнїи:

{/fold}

{fold-rubric:Въ тꙋ́же недѣ́лю ве́чера прокі́менъ вели́кїй, гла́съ и҃:}

<red>Д</red>а́лъ є҆сѝ достоѧ́нїе боѧ́щымсѧ тебѐ гдⷭ҇и.

<rubric class="inline">Сті́хъ:</rubric> <red>Ѿ</red> конє́цъ землѝ къ тебѣ̀ воззва́хъ.

<rubric class="inline">Сті́хъ:</rubric> Покры́юсѧ въ кро́вѣ кри́лъ твои́хъ.

<rubric class="inline">Сті́хъ:</rubric> <red>Ꙗ҆́</red>кѡ воспою̀ и҆́мени твоемꙋ̀ во вѣ́ки.

<rubric class="inline">И҆ па́ки:</rubric> <red>Д</red>а́лъ є҆сѝ достоѧ́нїе:

{/fold}

{fold-rubric:Сꙋббѡ́та втора́ѧ поста̀.}

<rubric>Прокі́менъ, и҆ а҆ллилꙋ́їа, и҆ прича́стенъ: дню̀, и҆ мє́ртвымъ.</rubric>

{/fold}

{fold-rubric:Недѣ́лѧ в҃ поста̀.}

<rubric>На ѹ҆́трени прокі́менъ гла́са.</rubric>

<rubric>На лїтꙋргі́и прокі́менъ, гла́съ є҃:</rubric>

<red>Т</red>ы̀ гдⷭ҇и, сохрани́ши ны̀, и҆ соблюде́ши ны̀ ѿ ро́да сегѡ̀, и҆ во вѣ́къ.

<red>С</red>ті́хъ: Сп҃си́ мѧ гдⷭ҇и, ꙗ҆́кѡ ѡ҆скꙋдѣ̀ прпⷣбный.

<rubric>И҆ ст҃о́мꙋ григо́рїю прокі́менъ, гла́съ а҃:</rubric>

<red>Ѹ҆</red>ста̀ моѧ̑ возглаго́лютъ премꙋ́дрость, и҆ поꙋче́нїе срⷣца моегѡ̀ ра́зꙋмъ.

<rubric>А҆ллилꙋ́їа, гла́са.</rubric>

<rubric class="inline">Прича́стенъ:</rubric> <incipit><red>Х</red>вали́те гдⷭ҇а съ нб҃съ:</incipit>

<rubric class="inline">Дрꙋгі́й:</rubric> <incipit><red>В</red>ъ па́мѧть вѣ́чнꙋю:</incipit>

{/fold}

{fold-rubric:Сꙋббѡ́та г҃ поста̀.}

<rubric>Прокі́менъ: дню̀, и҆ мє́ртвымъ.</rubric>

{/fold}

{fold-rubric:Недѣ́лѧ г҃ поста̀.}

<rubric>На ѹ҆́трени прокі́менъ гла́са.</rubric>

<rubric>На лїтꙋргі́и.</rubric>

<rubric class="inline">Вмѣ́стѡ трист҃а́гѡ:</rubric> <red>К</red>рⷭ҇тꙋ̀ твоемꙋ̀ покланѧ́емсѧ влⷣко, и҆ ст҃о́е воскрⷭ҇нїе твоѐ сла́вимъ.

<rubric>Прокі́менъ, гла́съ ѕ҃:</rubric>

<red>С</red>п҃сѝ гдⷭ҇и, лю́ди твоѧ̑, и҆ бл҃гословѝ достоѧ́нїе твоѐ.

<rubric class="inline">Сті́хъ:</rubric> <red>К</red>ъ тебѣ̀ гдⷭ҇и, воззовꙋ̀: бж҃е мо́й, да не премолчи́ши ѿ менѐ.

<rubric class="inline">А҆ллилꙋ́їа, гла́съ и҃:</rubric> <red>П</red>омѧнѝ со́нмъ тво́й, є҆го́же стѧжа́лъ є҆сѝ и҆спе́рва.

<rubric class="inline">Сті́хъ:</rubric> <red>Б</red>г҃ъ же цр҃ь на́шъ пре́жде вѣ́ка, содѣ́ла сп҃се́нїе посредѣ̀ землѝ.

<rubric class="inline">Прича́стенъ:</rubric> <red>З</red>на́менасѧ на на́съ:

{/fold}

{fold-rubric:Сꙋббѡ́та четве́ртаѧ поста̀.}

<rubric>Прокі́менъ дню̀, и҆ за ѹ҆поко́й.</rubric>

{/fold}

{fold-rubric:Недѣ́лѧ д҃ поста̀.}

<rubric>На ѹ҆́трени прокі́менъ гла́са.</rubric>

<rubric>На лїтꙋргі́и прокі́менъ гла́са, и҆ прпⷣбномꙋ, гла́съ и҃:</rubric>

<incipit><red>В</red>осхва́лѧтсѧ прпⷣбнїи во сла́вѣ:</incipit>

<rubric>А҆ллилꙋ́їа, гла́са, и҆ ст҃а́гѡ.</rubric>

<rubric class="inline">Сті́хъ:</rubric> <red>Н</red>асажде́ни въ домꙋ̀ гдⷭ҇ни:

<rubric class="inline">Прича́стенъ:</rubric> <incipit><red>Х</red>вали́те гдⷭ҇а съ нб҃съ:</incipit>

<rubric class="inline">Дрꙋгі́й:</rubric> <incipit><red>В</red>ъ па́мѧть вѣ́чнꙋю:</incipit>

{/fold}

{fold-rubric:Сꙋббѡ́та пѧ́таѧ поста̀. Прокі́менъ, пѣ́снь бцⷣы, гла́съ г҃:}

<red>В</red>ели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ.

<rubric class="inline">Сті́хъ:</rubric> <red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ѹ҆бл҃жа́тъ мѧ̀ всѝ ро́ди.

<rubric class="inline">А҆ллилꙋ́їа, гла́съ и҃:</rubric> <red>В</red>оскрⷭ҇нѝ гдⷭ҇и, въ поко́й тво́й:

<rubric class="inline">Сті́хъ:</rubric> <red>П</red>омѧнѝ гдⷭ҇и дв҃да и҆ всю̀ кро́тость є҆гѡ̀.

<rubric class="inline">Прича́стенъ:</rubric> <red>Ч</red>а́шꙋ сп҃се́нїѧ прїимꙋ̀:

{/fold}

{fold-rubric:Недѣ́лѧ є҃ поста̀.}

<rubric>На ѹ҆́трени, прокі́менъ гла́са.</rubric>

<rubric>На лїтꙋргі́и, прокі́менъ гла́са: И҆ прпⷣбнѣй, гла́съ д҃:</rubric>

<red>Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ.

<rubric>А҆ллилꙋ́їа, гла́са.</rubric>

<rubric class="inline">Прича́стенъ:</rubric> <red>Х</red>вали́те гдⷭ҇а:

<rubric class="inline">Дрꙋгі́й:</rubric> <incipit><red>В</red>ъ па́мѧть вѣ́чнꙋю:</incipit>

{/fold}

{fold-rubric:Сꙋббѡ́та шеста́ѧ ла́зарева.}

<rubric class="inline">Вмѣ́стѡ трист҃а́гѡ:</rubric> <red>Є҆</red>ли́цы во хрⷭ҇та̀ крⷭ҇ти́стесѧ, во хрⷭ҇та̀ ѡ҆блеко́стесѧ, а҆ллилꙋ́їа.

<rubric>Прокі́менъ, гла́съ г҃:</rubric>

<red>Г</red>дⷭ҇ь просвѣще́нїе моѐ, и҆ сп҃си́тель мо́й, когѡ̀ ѹ҆бою́сѧ;

<rubric class="inline">Сті́хъ:</rubric> <red>Г</red>дⷭ҇ь защи́титель живота̀ моегѡ̀, ѿ когѡ̀ ѹ҆страшꙋ́сѧ;

<rubric class="inline">А҆ллилꙋ́їа, гла́съ є҃:</rubric> <red>Г</red>дⷭ҇ь воцр҃и́сѧ, въ лѣ́потꙋ ѡ҆блече́сѧ.

<rubric class="inline">Сті́хъ:</rubric> <red>И҆́</red>бо ѹ҆твердѝ вселе́ннꙋю, ꙗ҆́же не подви́житсѧ.

<rubric class="inline">Прича́стенъ:</rubric> <red>И҆</red>з̾ ѹ҆́стъ младе́нєцъ и҆ ссꙋ́щихъ соверши́лъ є҆сѝ хвалꙋ̀.

{/fold}

{fold-rubric:Недѣ́лѧ цвѣтна́ѧ.}

<rubric>На ѹ҆́трени прокі́менъ:</rubric>

<red>И҆</red>з̾ ѹ҆́стъ младе́нєцъ и҆ ссꙋ́щихъ соверши́лъ є҆сѝ хвалꙋ̀.

<rubric class="inline">Сті́хъ:</rubric> <red>Г</red>дⷭ҇и гдⷭ҇ь на́шъ, ꙗ҆́кѡ чꙋ́дно и҆́мѧ твоѐ по все́й землѝ.

<rubric>На лїтꙋргі́и, трист҃о́е: прокі́менъ, гла́съ д҃:</rubric>

<red>Б</red>л҃гослове́нъ грѧды́й во и҆́мѧ гдⷭ҇не, бг҃ъ гдⷭ҇ь, и҆ ꙗ҆ви́сѧ на́мъ.

<rubric class="inline">Сті́хъ:</rubric> <red>И҆</red>сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀.

<rubric class="inline">А҆ллилꙋ́їа, гла́съ а҃:</rubric> <red>В</red>оспо́йте гдⷭ҇еви пѣ́снь но́вꙋ, ꙗ҆́кѡ ди̑вна сотворѝ гдⷭ҇ь.

<rubric class="inline">Сті́хъ:</rubric> <red>В</red>и́дѣша всѝ концы̀ землѝ сп҃се́нїе бг҃а на́шегѡ.

<rubric class="inline">Прича́стенъ:</rubric> <red>Б</red>л҃гослове́нъ грѧды́й во и҆́мѧ гдⷭ҇не, бг҃ъ гдⷭ҇ь, и҆ ꙗ҆ви́сѧ на́мъ.

{/fold}

{fold-rubric:Во ст҃ы́й и҆ вели́кїй четверто́къ.}

<rubric>Ве́чера, прокі́менъ, гла́съ з҃:</rubric>

<red>К</red>нѧ́зи лю́дстїи собра́шасѧ вкꙋ́пѣ на гдⷭ҇а и҆ на хрⷭ҇та̀ є҆гѡ̀.

<rubric class="inline">Сті́хъ:</rubric> <red>В</red>скꙋ́ю шата́шасѧ ꙗ҆зы́цы, и҆ лю́дїе поꙋчи́шасѧ тщє́тнымъ;

<rubric class="inline">А҆ллилꙋ́їа, гла́съ ѕ҃:</rubric> <red>Б</red>л҃же́нъ разꙋмѣва́ѧй на ни́ща и҆ ѹ҆бо́га, въ де́нь лю́тъ и҆зба́витъ є҆го̀ гдⷭ҇ь.

<rubric class="inline">Сті́хъ:</rubric> <red>В</red>разѝ моѝ рѣ́ша мнѣ̀ ѕла̑ѧ, когда̀ ѹ҆́мретъ, и҆ поги́бнетъ и҆́мѧ є҆гѡ̀;

<rubric class="inline">Сті́хъ:</rubric> <red>Ꙗ҆</red>ды́й хлѣ́бы моѧ̑, возвели́чи на мѧ̀ запина́нїе.

<rubric class="inline">Прича́стенъ:</rubric> <red>В</red>е́чери твоеѧ̀ та́йныѧ:

{/fold}

{fold-rubric:Во ст҃ы́й и҆ вели́кїй пѧто́къ.}

<rubric>Ве́чера, прокі́менъ, гла́съ ѕ҃:</rubric>

<red>П</red>оложи́ша мѧ̀ въ ро́вѣ преиспо́днѣмъ, въ те́мныхъ и҆ сѣ́ни сме́ртнѣй.

<rubric class="inline">Сті́хъ:</rubric> <red>Г</red>дⷭ҇и бж҃е сп҃се́нїѧ моегѡ̀, во днѝ воззва́хъ, и҆ въ нощѝ пред̾ тобо́ю.

<rubric class="inline">А҆ллилꙋ́їа, гла́съ є҃:</rubric> <red>С</red>паси́ мѧ бж҃е, ꙗ҆́кѡ внидо́ша во́ды до дꙋшѝ моеѧ̀.

<rubric class="inline">Сті́хъ:</rubric> <red>П</red>оноше́нїе ча́ѧше дꙋша̀ моѧ̀ и҆ стра́сть.

<rubric class="inline">Сті́хъ:</rubric> <red>Д</red>а помрача́тсѧ ѻ҆́чи и҆̀хъ, є҆́же не ви́дѣти.

{/fold}

{fold-rubric:Во ст҃ꙋ́ю и҆ вели́кꙋю сꙋббѡ́тꙋ.}

<rubric>На ѹ҆́трени, по славосло́вїи, прокі́менъ а҆пⷭ҇ла гла́съ з҃:</rubric>

<red>В</red>оскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀, не забꙋ́ди ѹ҆бо́гихъ твои́хъ до конца̀.

<rubric class="inline">Сті́хъ:</rubric> <red>И҆</red>сповѣ́мсѧ тебѣ̀ гдⷭ҇и, всѣ́мъ се́рдцемъ мои́мъ, повѣ́мъ всѧ̑ чꙋдеса̀ твоѧ̑.

<rubric class="inline">А҆ллилꙋ́їа, гла́съ є҃:</rubric> <red>Д</red>а воскрⷭ҇нетъ бг҃ъ, и҆ расточа́тсѧ вразѝ є҆гѡ̀, и҆ да бѣжа́тъ ѿ лица̀ є҆гѡ̀ ненави́дѧщїи є҆го̀.

<rubric class="inline">Сті́хъ:</rubric> <red>Ꙗ҆́</red>кѡ и҆счеза́етъ ды́мъ, да и҆сче́знꙋтъ: ꙗ҆́кѡ та́етъ во́скъ ѿ лица̀ ѻ҆гнѧ̀.

<rubric class="inline">Сті́хъ:</rubric> <red>Т</red>а́кѡ да поги́бнꙋтъ грѣ̑шницы ѿ лица̀ бж҃їѧ, а҆ пра́вєдницы да возвеселѧ́тсѧ.

<rubric>На лїтꙋргі́и.</rubric>

<rubric class="inline">Вмѣ́стѡ трист҃а́гѡ:</rubric> <red>Є҆</red>ли́цы во хрⷭ҇та̀ крⷭ҇ти́стесѧ, во хрⷭ҇та̀ ѡ҆блеко́стесѧ: а҆ллилꙋ́їа.

<rubric>Прокі́менъ, гла́съ є҃:</rubric>

<red>В</red>сѧ̀ землѧ̀ да поклони́тсѧ тебѣ̀ и҆ пое́тъ тебѣ̀, да пое́тъ же и҆́мени твоемꙋ̀, вы́шнїй.

<rubric class="inline">Сті́хъ:</rubric> <red>В</red>оскли́кните гдⷭ҇еви всѧ̀ землѧ̀, по́йте же и҆́мени є҆гѡ̀.

<rubric class="inline">А҆ллилꙋ́їа, и҆ ѱало́мъ дв҃довъ не глаго́летсѧ: но по є҆́же рещѝ і҆ере́ю:</rubric> <red>М</red>и́ръ тѝ.

<rubric>И҆ а҆́бїе чте́цъ глаго́летъ вмѣ́стѡ а҆ллилꙋ́їа, во гла́съ з҃:</rubric>

<red>В</red>оскрⷭ҇нѝ бж҃е, сꙋдѝ землѝ, ꙗ҆́кѡ ты̀ наслѣ́диши во всѣ́хъ ꙗ҆зы́цѣхъ.

<rubric>И҆ лю́дїе па́ки то́жде.</rubric>

<rubric>И҆ чте́цъ, сті́хъ:</rubric>

<red>Б</red>г҃ъ ста̀ въ со́нмѣ богѡ́въ, посредѣ̀ же бо́ги разсꙋ́дитъ.

<rubric class="inline">И҆ пѣве́цъ:</rubric> <red>В</red>оскрⷭ҇нѝ бж҃е:

<rubric class="inline">Сті́хъ:</rubric> <red>Д</red>око́лѣ сꙋ́дите непра́вдꙋ, и҆ ли́ца грѣ́шникѡвъ прїе́млете;

<rubric class="inline">И҆ пѣве́цъ:</rubric> <red>В</red>оскрⷭ҇нѝ бж҃е:

<rubric class="inline">Сті́хъ:</rubric> <red>С</red>ꙋди́те си́рꙋ и҆ ѹ҆бо́гꙋ, смире́нна и҆ ни́ща ѡ҆правда́йте.

<rubric class="inline">И҆ пѣве́цъ:</rubric> <red>В</red>оскрⷭ҇нѝ бж҃е:

<rubric class="inline">Сті́хъ:</rubric> <red>И҆</red>зми́те ѹ҆бо́га и҆ ни́ща, и҆з̾ рꙋкѝ грѣ́шничи и҆зба́вите є҆го̀.

<rubric class="inline">И҆ пѣве́цъ:</rubric> <red>В</red>оскрⷭ҇нѝ бж҃е:

<rubric class="inline">Сті́хъ:</rubric> <red>Н</red>е позна́ша, нижѐ ѹ҆разꙋмѣ́ша, во тмѣ̀ хо́дѧтъ.

<rubric class="inline">И҆ пѣве́цъ:</rubric> <red>В</red>оскрⷭ҇нѝ бж҃е:

<rubric class="inline">Сті́хъ:</rubric> <red>Д</red>а подви́жатсѧ всѧ̑ ѡ҆снова̑нїѧ землѝ. А҆́зъ рѣ́хъ: бо́зи є҆стѐ, и҆ сы́нове вы́шнѧгѡ всѝ: вы́ же ꙗ҆́кѡ человѣ́цы ѹ҆мира́ете, и҆ ꙗ҆́кѡ є҆ди́нъ ѿ кнѧзе́й па́даете.

<rubric class="inline">И҆ па́ки:</rubric> <red>В</red>оскрⷭ҇нѝ бж҃е, сꙋдѝ землѝ, ꙗ҆́кѡ ты̀ наслѣ́диши во всѣ́хъ ꙗ҆зы́цѣхъ.

<rubric>Пое́мꙋ же семꙋ̀, и҆звлача́ютсѧ і҆ере́и и҆ дїа́кони ѿ ѡ҆де́ждъ, и҆ ѡ҆блача́ютсѧ въ бѣ̑лыѧ.</rubric>

<rubric class="inline">Прича́стенъ:</rubric> <red>В</red>оста̀ ꙗ҆́кѡ спѧ̀ гдⷭ҇ь, и҆ воскре́се сп҃са́ѧй на́съ.

<red>А҆</red>ллилꙋ́їа, <rubric class="inline">три́жды.</rubric>

{/fold}
