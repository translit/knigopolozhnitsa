---
title: "Прокі́мны и҆ а҆ллилꙋ́їа, ѻ҆́бщїи ст҃ы̑мъ, и҆̀мже є҆гда̀ твори́мъ слꙋ́жбꙋ"
navigation:
  key: service-service-18
  title: "Прокі́мны и҆ а҆ллилꙋ́їа, ѻ҆́бщїи ст҃ы̑мъ, и҆̀мже є҆гда̀ твори́мъ слꙋ́жбꙋ"
  parent: service-service
  order: 18
type: "service"
---

# Прокі́мны и҆ а҆ллилꙋ́їа, ѻ҆́бщїи ст҃ы̑мъ, и҆̀мже є҆гда̀ твори́мъ слꙋ́жбꙋ.

{fold-h2:Слꙋ́жба прест҃ѣ́й бцⷣѣ.}

<rubric>На ѹ҆́трени, прокі́менъ, гла́съ д҃:</rubric>

<red>П</red>омѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ.

<rubric class="inline">Сті́хъ:</rubric> <red>Ѿ</red>ры́гнꙋ се́рдце моѐ сло́во бл҃го, глаго́лю а҆́зъ дѣла̀ моѧ̑ цр҃е́ви.

<rubric>На лїтꙋргі́и, прокі́менъ, пѣ́снь бцⷣы, гла́съ г҃:</rubric>

<red>В</red>ели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ.

<rubric class="inline">Сті́хъ:</rubric> <red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ѹ҆бл҃жа́тъ мѧ̀ всѝ ро́ди.

<rubric class="inline">А҆ллилꙋ́їа, гла́съ и҃:</rubric> <red>С</red>лы́ши дщѝ и҆ ви́ждь, и҆ приклонѝ ѹ҆́хо твоѐ.

<rubric class="inline">Сті́хъ:</rubric> <red>Л</red>ицꙋ̀ твоемꙋ̀ помо́лѧтсѧ бога́тїи лю́дстїи.

<rubric class="inline">Прича́стенъ:</rubric> <red>Ч</red>а́шꙋ сп҃се́нїѧ прїимꙋ̀, и҆ и҆́мѧ гдⷭ҇не призовꙋ̀.

{/fold}

{fold-h2:Слꙋ́жба ст҃ы́хъ нбⷭ҇ныхъ безпло́тныхъ си́лъ.}

<rubric>Прокі́менъ, гла́съ д҃:</rubric>

<red>Т</red>ворѧ́й а҆́гг҃лы своѧ̑ дꙋ́хи, и҆ слꙋги̑ своѧ̑ пла́мень ѻ҆́гненный.

<rubric class="inline">Сті́хъ:</rubric> <red>Б</red>л҃гословѝ дꙋшѐ моѧ̀ гдⷭ҇а, гдⷭ҇и бж҃е мо́й, возвели́чилсѧ є҆сѝ ѕѣлѡ̀.

<rubric class="inline">А҆ллилꙋ́їа, гла́съ є҃:</rubric> <red>Х</red>вали́те гдⷭ҇а всѝ а҆́гг҃ли є҆гѡ̀, хвали́те є҆го̀ всѧ̑ си̑лы є҆гѡ̀.

<rubric class="inline">Сті́хъ:</rubric> <red>Ꙗ҆́</red>кѡ то́й речѐ, и҆ бы́ша: то́й повелѣ̀, и҆ созда́шасѧ.

<rubric class="inline">Прича́стенъ:</rubric> <red>Т</red>ворѧ́й а҆́гг҃лы своѧ̑ дꙋ́хи, и҆ слꙋги̑ своѧ̑ пла́мень ѻ҆́гненный.

{/fold}

{fold-h2:Слꙋ́жба ст҃ы́хъ прⷪ҇ро́кѡвъ ѻ҆́бща.}

<rubric>Прокі́менъ, гла́съ д҃:</rubric>

<red>Т</red>ы̀ і҆ере́й во вѣ́къ, по чи́нꙋ мелхїседе́ковꙋ.

<rubric class="inline">Сті́хъ:</rubric> <red>Р</red>ечѐ гдⷭ҇ь гдⷭ҇еви моемꙋ̀: сѣдѝ ѡ҆деснꙋ́ю менѐ, до́ндеже положꙋ̀ врагѝ твоѧ̑ подно́жїе но́гъ твои́хъ.

<rubric class="inline">А҆ллилꙋ́їа, гла́съ є҃:</rubric> <red>М</red>ѡѷсе́й и҆ а҆арѡ́нъ во і҆ере́ехъ є҆гѡ̀, и҆ самꙋи́лъ въ призыва́ющихъ и҆́мѧ є҆гѡ̀.

<rubric class="inline">Сті́хъ:</rubric> <red>С</red>вѣ́тъ возсїѧ̀ пра́ведникꙋ, и҆ пра̑вымъ се́рдцемъ весе́лїе.

<rubric class="inline">Прича́стенъ:</rubric> <red>В</red>ъ па́мѧть вѣ́чнꙋю бꙋ́детъ пра́ведникъ, ѿ слꙋ́ха ѕла̀ не ѹ҆бои́тсѧ.

{/fold}

{fold-h2:Слꙋ́жба ст҃ы́хъ а҆пⷭ҇лѡвъ ѻ҆́бща.}

<rubric>Прокі́менъ, гла́съ и҃:</rubric>

<red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ гл҃го́лы и҆́хъ.

<rubric class="inline">Сті́хъ:</rubric> <red>Н</red>ебеса̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.

<rubric class="inline">А҆ллилꙋ́їа, гла́съ а҃:</rubric> <red>И҆</red>сповѣ́дѧтъ небеса̀ чꙋдеса̀ твоѧ̑ гдⷭ҇и, и҆́бо и҆́стинꙋ твою̀ въ цр҃кви ст҃ы́хъ.

<rubric class="inline">Сті́хъ:</rubric> <red>Б</red>г҃ъ прославлѧ́емь въ совѣ́тѣ ст҃ы́хъ.

<rubric class="inline">Прича́стенъ:</rubric> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ гл҃го́лы и҆́хъ.

{/fold}

{fold-h2:Слꙋ́жба ст҃и́телю.}

<rubric>Прокі́менъ, гла́съ а҃:</rubric>

<red>Ѹ҆</red>ста̀ моѧ̑ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ.

<rubric class="inline">Сті́хъ:</rubric> <red>Ѹ҆</red>слы́шите сїѧ̑ всѝ ꙗ҆зы́цы, внꙋши́те всѝ живꙋ́щїи по вселе́ннѣй.

<rubric class="inline">А҆ллилꙋ́їа, гла́съ в҃:</rubric> <red>Ѹ҆</red>ста̀ првⷣнагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ.

<rubric class="inline">Сті́хъ:</rubric> <red>З</red>ако́нъ бг҃а є҆гѡ̀ въ се́рдцѣ є҆гѡ̀, и҆ не за́пнꙋтсѧ стѡпы̀ є҆гѡ̀.

<rubric class="inline">Прича́стенъ:</rubric> <red>В</red>ъ па́мѧть вѣ́чнꙋю бꙋ́детъ првⷣникъ, ѿ слꙋ́ха ѕла̀ не ѹ҆бои́тсѧ.

{/fold}

{fold-h2:Слꙋ́жба ст҃и́телей ѻ҆́бща.}

<rubric>Прокі́менъ, гла́съ з҃:</rubric>

<red>Чⷭ҇</red>тна̀ пред̾ гдⷭ҇емъ сме́рть прпⷣбныхъ є҆гѡ̀.

<rubric class="inline">Сті́хъ:</rubric> <red>Ч</red>то̀ возда́мъ гдⷭ҇еви ѡ҆ всѣ́хъ, ꙗ҆̀же воздаде́ ми;

<rubric class="inline">А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ прпⷣбнїи твоѝ возра́дꙋютсѧ.

<rubric class="inline">Прича́стенъ:</rubric> <red>В</red>ъ па́мѧть вѣ́чнꙋю бꙋ́детъ првⷣникъ, ѿ слꙋ́ха ѕла̀ не ѹ҆бои́тсѧ.

{/fold}

{fold-h2:Слꙋ́жба прпⷣбныхъ, и҆ хрⷭ҇та̀ ра́ди ю҆ро́дивыхъ ѻ҆́бща.}

<rubric>Прокі́менъ, гла́съ з҃:</rubric>

<red>Чⷭ҇</red>тна̀ пред̾ гдⷭ҇емъ сме́рть прпⷣбныхъ є҆гѡ̀.

<rubric class="inline">Сті́хъ:</rubric> <red>Ч</red>то̀ возда́мъ гдⷭ҇еви ѡ҆ всѣ́хъ, ꙗ҆̀же воздаде́ ми;

<rubric class="inline">А҆ллилꙋ́їа, гла́съ ѕ҃:</rubric> <red>Б</red>лаже́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀.

<rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀.

<rubric class="inline">Прича́стенъ:</rubric> <red>В</red>ъ па́мѧть вѣ́чнꙋю бꙋ́детъ првⷣникъ, ѿ слꙋ́ха ѕла̀ не ѹ҆бои́тсѧ.

{/fold}

{fold-h2:Слꙋ́жба мч҃нкꙋ.}

<rubric>Прокі́менъ, гла́съ з҃:</rubric>

<red>В</red>озвесели́тсѧ првⷣникъ ѡ҆ гдⷭ҇ѣ, и҆ ѹ҆пова́етъ на него̀.

<rubric class="inline">Сті́хъ:</rubric> <red>Ѹ҆</red>слы́ши бж҃е гла́съ мо́й, внегда̀ моли́ти ми сѧ къ тебѣ̀.

<rubric class="inline">А҆ллилꙋ́їа, гла́съ д҃:</rubric> <red>П</red>рвⷣникъ ꙗ҆́кѡ фі́нїѯъ процвѣте́тъ, ꙗ҆́кѡ ке́дръ и҆́же въ лїва́нѣ ѹ҆мно́житсѧ.

<rubric class="inline">Прича́стенъ:</rubric> <red>В</red>ъ па́мѧть вѣ́чнꙋю бꙋ́детъ првⷣникъ, ѿ слꙋ́ха ѕла̀ не ѹ҆бои́тсѧ.

{/fold}

{fold-h2:Слꙋ́жба мч҃нкѡвъ ѻ҆́бща.}

<rubric>Прокі́менъ, гла́съ д҃:</rubric>

<red>С</red>т҃ы̑мъ, и҆̀же сꙋ́ть на землѝ є҆гѡ̀, ѹ҆дивѝ гдⷭ҇ь всѧ̑ хотѣ̑нїѧ своѧ̑ въ ни́хъ.

<rubric class="inline">Сті́хъ:</rubric> <red>П</red>редзрѣ́хъ гдⷭ҇а предо мно́ю вы́нꙋ, ꙗ҆́кѡ ѡ҆деснꙋ́ю менѐ є҆́сть, да не подви́жꙋсѧ.

<rubric class="inline">А҆ллилꙋ́їа, гла́съ д҃:</rubric> <red>В</red>оззва́ша првⷣнїи, и҆ гдⷭ҇ь ѹ҆слы́ша и҆̀хъ, и҆ ѿ всѣ́хъ скорбе́й и҆́хъ и҆зба́ви и҆̀хъ.

<rubric class="inline">Сті́хъ:</rubric> <red>М</red>но́ги скѡ́рби првⷣнымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь.

<rubric class="inline">Прича́стенъ:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ, пра̑вымъ подоба́етъ похвала̀.

{/fold}

{fold-h2:Слꙋ́жба сщ҃енномꙋ́ченикꙋ.}

<rubric>Прокі́менъ, гла́съ и҃:</rubric>

<red>В</red>осхва́лѧтсѧ прпⷣбнїи во сла́вѣ, и҆ возра́дꙋютсѧ на ло́жахъ свои́хъ.

<rubric class="inline">Сті́хъ:</rubric> <red>В</red>оспо́йте гдⷭ҇еви пѣ́снь но́вꙋ, хвале́нїе є҆гѡ̀ въ цр҃кви прпⷣбныхъ.

<rubric class="inline">А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ прпⷣбнїи твоѝ возра́дꙋютсѧ.

<rubric class="inline">Прича́стенъ:</rubric> <red>В</red>ъ па́мѧть вѣ́чнꙋю бꙋ́детъ првⷣникъ, ѿ слꙋ́ха ѕла̀ не ѹ҆бои́тсѧ.

{/fold}

{fold-h2:Слꙋ́жба сщ҃енномꙋ́ченикѡвъ ѻ҆́бща.}

<rubric>Прокі́менъ, гла́съ з҃:</rubric>

<red>Чⷭ҇</red>тна̀ пред̾ гдⷭ҇емъ сме́рть прпⷣбныхъ є҆гѡ̀.

<rubric class="inline">Сті́хъ:</rubric> <red>Ч</red>то̀ возда́мъ гдⷭ҇еви ѡ҆ всѣ́хъ, ꙗ҆̀же воздаде́ ми;

<rubric class="inline">А҆ллилꙋ́їа, гла́съ в҃:</rubric> <red>С</red>щ҃е́нницы твоѝ ѡ҆блекꙋ́тсѧ въ пра́вдꙋ, и҆ прпⷣбнїи твоѝ возра́дꙋютсѧ.

<rubric class="inline">Прича́стенъ:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ, пра̑вымъ подоба́етъ похвала̀.

{/fold}

{fold-h2:Слꙋ́жба прпⷣбномꙋ́ченикѡвъ ѻ҆́бща.}

<rubric>Прокі́менъ, гла́съ и҃:</rubric>

<red>В</red>осхва́лѧтсѧ прпⷣбнїи во сла́вѣ, и҆ возра́дꙋютсѧ на ло́жахъ свои́хъ.

<rubric class="inline">Сті́хъ:</rubric> <red>В</red>оспо́йте гдⷭ҇еви пѣ́снь но́вꙋ, ꙗ҆́кѡ ди̑вна сотворѝ гдⷭ҇ь.

<rubric class="inline">А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀.

<rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀.

<rubric class="inline">Прича́стенъ:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ, пра̑вымъ подоба́етъ похвала̀.

{/fold}

{fold-h2:Слꙋ́жба ст҃ы́хъ мꙋ́ченицъ ѻ҆́бща.}

<rubric>Прокі́менъ, гла́съ д҃:</rubric>

<red>Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ.

<rubric class="inline">Сті́хъ:</rubric> <red>В</red>ъ цр҃квахъ бл҃гослови́те бг҃а, гдⷭ҇а ѿ и҆стѡ́чникъ і҆и҃левыхъ.

<rubric class="inline">А҆ллилꙋ́їа, гла́съ а҃:</rubric> <red>Т</red>ерпѧ̀ потерпѣ́хъ гдⷭ҇а, и҆ внѧ́тъ мѝ, ѹ҆слы́ша мл҃твꙋ мою̀.

<rubric class="inline">Прича́стенъ:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ, пра̑вымъ подоба́етъ похвала̀.

{/fold}

{fold-h2:Слꙋ́жба прпⷣбныхъ же́нъ ѻ҆́бща.}

<rubric>Прокі́менъ, гла́съ д҃:</rubric>

<red>Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ.

<rubric class="inline">Сті́хъ:</rubric> <red>В</red>ъ цр҃квахъ бл҃гослови́те бг҃а, гдⷭ҇а ѿ и҆стѡ́чникъ і҆и҃левыхъ.

<rubric class="inline">А҆ллилꙋ́їа, гла́съ а҃:</rubric> <red>Т</red>ерпѧ̀ потерпѣ́хъ гдⷭ҇а, и҆ внѧ́тъ мѝ, и҆ ѹ҆слы́ша мл҃твꙋ мою̀.

<rubric class="inline">Прича́стенъ:</rubric> <red>В</red>ъ па́мѧть вѣ́чнꙋю бꙋ́детъ првⷣникъ, ѿ слꙋ́ха ѕла̀ не ѹ҆бои́тсѧ.

{/fold}

{fold-h2:Слꙋ́жба и҆сповѣ́дникѡвъ.}

<rubric>Прокі́менъ, гла́съ и҃:</rubric>

<red>В</red>осхва́лѧтсѧ прпⷣбнїи во сла́вѣ, и҆ возра́дꙋютсѧ на ло́жахъ свои́хъ.

<rubric class="inline">Сті́хъ:</rubric> <red>В</red>оспо́йте гдⷭ҇еви пѣ́снь но́вꙋ, хвале́нїе є҆гѡ̀ въ цр҃кви прпⷣбныхъ.

<rubric class="inline">А҆ллилꙋ́їа, гла́съ ѕ҃:</rubric> <red>Б</red>л҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀.

<rubric class="inline">Сті́хъ:</rubric> <red>С</red>и́льно на землѝ бꙋ́детъ сѣ́мѧ є҆гѡ̀.

<rubric class="inline">Прича́стенъ:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ, пра̑вымъ подоба́етъ похвала̀.

{/fold}

{fold-h2:Слꙋ́жба безме́здникѡвъ.}

<rubric>Прокі́менъ, гла́съ д҃:</rubric>

<red>С</red>т҃ы̑мъ, и҆̀же сꙋ́ть на землѝ є҆гѡ̀, ѹ҆дивѝ гдⷭ҇ь всѧ̑ хотѣ̑нїѧ своѧ̑ въ ни́хъ.

<rubric class="inline">Сті́хъ:</rubric> <red>П</red>редзрѣ́хъ гдⷭ҇а предо мно́ю вы́нꙋ, ꙗ҆́кѡ ѡ҆деснꙋ́ю менѐ є҆́сть, да не подви́жꙋсѧ.

<rubric class="inline">А҆ллилꙋ́їа, гла́съ в҃:</rubric> <red>С</red>ѐ что̀ добро̀, и҆лѝ что̀ красно̀, но є҆́же жи́ти бра́тїи вкꙋ́пѣ.

<rubric class="inline">Прича́стенъ:</rubric> <red>Р</red>а́дꙋйтесѧ првⷣнїи ѡ҆ гдⷭ҇ѣ, пра̑вымъ подоба́етъ похвала̀.

{/fold}

{fold-h2:Слꙋ́жба за ѹ҆со́пшихъ.}

<rubric>Прокі́менъ, гла́съ ѕ҃:</rubric>

<red>Д</red>ꙋ́шы и҆́хъ во бл҃ги́хъ водворѧ́тсѧ.

<rubric class="inline">Сті́хъ:</rubric> <red>К</red>ъ тебѣ̀ гдⷭ҇и воздвиго́хъ дꙋ́шꙋ мою̀: бж҃е мо́й, на тѧ̀ ѹ҆пова́хъ, да не постыжꙋ́сѧ во вѣ́къ.

<rubric class="inline">А҆ллилꙋ́їа, гла́съ и҃:</rubric> <red>Б</red>л҃же́ни, ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.

<rubric class="inline">Прича́стенъ:</rubric> <red>Б</red>л҃же́ни, ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.

{/fold}
