---
title: "Прокі́мены па́схи"
navigation:
  key: service-service-15
  title: "Прокі́мены па́схи"
  parent: service-service
  order: 15
type: "service"
---

# Прокі́мены па́схи.

{fold-rubric:Во ст҃ꙋ́ю и҆ вели́кꙋю недѣ́лю па́схи}

<rubric>На лїтꙋргі́и, вмѣ́стѡ трист҃а́гѡ:</rubric>

<red>Є҆</red>ли́цы во хрⷭ҇та̀ крⷭ҇ти́стесѧ, во хрⷭ҇та̀ ѡ҆блеко́стесѧ, а҆ллилꙋ́їа.

<rubric>Прокі́менъ, гла́съ и҃:</rubric>

<red>С</red>е́й де́нь є҆го́же сотворѝ гдⷭ҇ь, возра́дꙋемсѧ и҆ возвесели́мсѧ во́нь.

<rubric class="inline">Сті́хъ:</rubric> <red>И҆</red>сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀.

<rubric class="inline">А҆ллилꙋ́їа, гла́съ д҃:</rubric> <red>Т</red>ы̀ воскр҃съ, ѹ҆ще́дриши сїѡ́на.

<rubric class="inline">Сті́хъ:</rubric> <red>Г</red>дⷭ҇ь съ нб҃сѐ на зе́млю призрѣ̀.

<rubric class="inline">Прича́стенъ:</rubric> <red>Т</red>ѣ́ло хрⷭ҇то́во прїими́те, и҆сто́чника безсме́ртнагѡ вкꙋси́те. <red>А҆</red>ллилꙋ́їа, <rubric class="inline">три́жды.</rubric>

{/fold}

{fold-rubric:Въ тꙋ́же недѣ́лю ве́чера прокі́менъ, гла́съ з҃:}

<red>К</red>то̀ бг҃ъ ве́лїй, ꙗ҆́кѡ бг҃ъ на́шъ; ты̀ є҆сѝ бг҃ъ творѧ́й чꙋдеса̀.

<rubric class="inline">Сті́хъ а҃:</rubric> <red>С</red>каза́лъ є҆сѝ въ лю́дехъ си́лꙋ твою̀.

<rubric class="inline">Сті́хъ в҃:</rubric> <red>Р</red>ѣ́хъ: ны́нѣ нача́хъ, сїѧ̀ и҆змѣ́на десни́цы вы́шнѧгѡ.

<rubric class="inline">Сті́хъ г҃:</rubric> <red>П</red>омѧнꙋ́хъ дѣла̀ гдⷭ҇нѧ, ꙗ҆́кѡ помѧнꙋ̀ ѿ нача́ла чꙋдеса̀ твоѧ̑.

<rubric class="inline">И҆ па́ки:</rubric> <red>К</red>то̀ бг҃ъ ве́лїй, ꙗ҆́кѡ бг҃ъ на́шъ:

{/fold}

{fold-rubric:Въ понедѣ́льникъ свѣ́тлыѧ седми́цы, на лїтꙋргі́и прокі́менъ, гла́съ и҃:}

<red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.

<rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.

<rubric class="inline">А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̑ гдⷭ҇и.

<rubric class="inline">Сті́хъ:</rubric> <red>Б</red>г҃ъ прославлѧ́емь въ совѣ́тѣ ст҃ы́хъ.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

{/fold}

{fold-rubric:Въ то́йже понедѣ́льникъ ве́чера, прокі́менъ вели́кїй, гла́съ з҃:}

<red>Б</red>г҃ъ на́шъ на нб҃сѝ и҆ на землѝ, всѧ̑ є҆ли̑ка восхотѣ̀, сотворѝ.

<rubric class="inline">Сті́хъ:</rubric> <red>В</red>о и҆схо́дѣ і҆и҃левѣ ѿ є҆гѵ́пта, до́мꙋ і҆а́кѡвлѧ и҆з̾ люде́й ва̑рваръ, бы́сть і҆ꙋде́а ст҃ы́нѧ є҆гѡ̀.

<rubric class="inline">Сті́хъ:</rubric> <red>М</red>о́ре ви́дѣ и҆ побѣжѐ, і҆ѻрда́нъ возврати́сѧ вспѧ́ть.

<rubric class="inline">Сті́хъ:</rubric> <red>Ч</red>то́ ти є҆́сть мо́ре, ꙗ҆́кѡ побѣ́гло є҆сѝ; и҆ тебѣ̀ і҆ѻрда́не, ꙗ҆́кѡ возврати́лсѧ є҆сѝ вспѧ́ть;

<rubric class="inline">И҆ па́ки:</rubric> <red>Б</red>г҃ъ на́шъ на нб҃сѝ и҆ на землѝ:

{/fold}

{fold-rubric:Во вто́рникъ свѣ́тлыѧ седми́цы.}

<rubric>На лїтꙋргі́и прокі́менъ, гла́съ г҃. Пѣ́снь бцⷣы:</rubric>

<red>В</red>ели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ.

<rubric class="inline">Сті́хъ:</rubric> <red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ѹ҆бл҃жа́тъ мѧ̀ всѝ ро́ди.

<rubric class="inline">А҆ллилꙋ́їа, гла́съ и҃:</rubric> <red>В</red>оскрⷭ҇нѝ гдⷭ҇и въ поко́й тво́й, ты̀ и҆ кївѡ́тъ ст҃ы́ни твоеѧ̀.

<rubric class="inline">Сті́хъ:</rubric> <red>К</red>лѧ́тсѧ гдⷭ҇ь дв҃дꙋ и҆́стиною, и҆ не ѿве́ржетсѧ є҆ѧ̀.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

{/fold}

{fold-rubric:Въ то́йже де́нь ве́чера прокі́менъ, гла́съ и҃:}

<red>Г</red>ла́сомъ мои́мъ ко гдⷭ҇ꙋ воззва́хъ, гла́сомъ мои́мъ къ бг҃ꙋ, и҆ внѧ́тъ мѝ.

<rubric class="inline">Сті́хъ а҃:</rubric> <red>В</red>ъ де́нь ско́рби моеѧ̀ бг҃а взыска́хъ:

<rubric class="inline">Сті́хъ в҃:</rubric> <red>Ѿ</red>ве́ржесѧ ѹ҆тѣ́шитисѧ дꙋша̀ моѧ̀.

<rubric class="inline">Сті́хъ г҃:</rubric> <red>Б</red>ж҃е, во ст҃ѣ́мъ пꙋ́ть тво́й.

<rubric class="inline">И҆ па́ки:</rubric> <red>Г</red>ла́сомъ мои́мъ ко гдⷭ҇ꙋ воззва́хъ:

{/fold}

{fold-rubric:Въ сре́дꙋ свѣ́тлыѧ седми́цы, на лїтꙋргі́и прокі́менъ, гла́съ ѕ҃:}

<red>П</red>омѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ.

<rubric class="inline">Сті́хъ:</rubric> <red>С</red>лы́ши дщѝ, и҆ ви́ждь, и҆ приклонѝ ѹ҆́хо твоѐ.

<rubric class="inline">А҆ллилꙋ́їа, гла́съ г҃:</rubric> <red>В</red>ели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ.

<rubric class="inline">Сті́хъ:</rubric> <red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ѹ҆бл҃жа́тъ мѧ̀ всѝ ро́ди.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

{/fold}

{fold-rubric:Въ то́йже де́нь ве́чера, прокі́менъ вели́кїй, гла́съ з҃:}

<red>В</red>нꙋшѝ бж҃е мл҃твꙋ мою̀, и҆ не пре́зри моле́нїѧ моегѡ̀.

<rubric class="inline">Сті́хъ:</rubric> <red>В</red>онми́ ми, и҆ ѹ҆слы́ши мѧ̀.

<rubric class="inline">Сті́хъ:</rubric> <red>Ꙗ҆́</red>кѡ ѹ҆клони́ша на мѧ̀ беззако́нїе.

<rubric class="inline">Сті́хъ:</rubric> <red>А҆́</red>зъ къ бг҃ꙋ воззва́хъ, и҆ гдⷭ҇ь ѹ҆слы́ша мѧ̀, ве́черъ и҆ заꙋ́тра и҆ полꙋ́дне.

<rubric class="inline">И҆ па́ки:</rubric> <red>В</red>нꙋшѝ бж҃е, мл҃твꙋ мою̀:

{/fold}

{fold-rubric:Въ четверто́къ свѣ́тлыѧ седми́цы, на лїтꙋргі́и прокі́менъ, гла́съ г҃:}

<red>П</red>о́йте бг҃ꙋ на́шемꙋ, по́йте, по́йте цр҃е́ви на́шемꙋ, по́йте.

<rubric class="inline">Сті́хъ:</rubric> <red>В</red>сѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованїѧ.

<rubric class="inline">А҆ллилꙋ́їа, гла́съ д҃:</rubric> <red>Н</red>алѧцы̀, ѹ҆спѣва́й и҆ црⷭ҇твꙋй и҆́стины ра́ди, и҆ кро́тости и҆ пра́вды.

<rubric class="inline">Сті́хъ:</rubric> <red>В</red>озлюби́лъ є҆сѝ пра́вдꙋ, и҆ возненави́дѣлъ є҆сѝ беззако́нїе.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

{/fold}

{fold-rubric:Въ то́йже де́нь ве́чера, прокі́менъ вели́кїй, гла́съ з҃:}

<red>В</red>озлюблю́ тѧ гдⷭ҇и, крѣ́посте моѧ̀, гдⷭ҇ь ѹ҆твержде́нїе моѐ, и҆ прибѣ́жище моѐ, и҆ и҆зба́витель мо́й.

<rubric class="inline">Сті́хъ:</rubric> <red>Б</red>г҃ъ мо́й, помо́щникъ мо́й, и҆ ѹ҆пова́ю на него̀.

<rubric class="inline">Сті́хъ:</rubric> <red>Х</red>валѧ̀ призовꙋ̀ гдⷭ҇а, и҆ ѿ вра̑гъ мои́хъ сп҃сꙋ́сѧ.

<rubric class="inline">Сті́хъ:</rubric> <red>Ѹ҆</red>слы́ша ѿ хра́ма ст҃а́гѡ своегѡ̀ гла́съ мо́й.

<rubric class="inline">И҆ па́ки:</rubric> <red>В</red>озлюблю́ тѧ гдⷭ҇и, крѣ́посте моѧ̀:

{/fold}

{fold-rubric:Въ пѧто́къ свѣ́тлыѧ седми́цы, на лїтꙋргі́и прокі́менъ, гла́съ и҃:}

<red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ гл҃го́лы и҆́хъ.

<rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.

<rubric class="inline">А҆ллилꙋ́їа, гла́съ а҃:</rubric> <red>И҆</red>сповѣ́дѧтъ нб҃са̀ чꙋдеса̀ твоѧ̑ гдⷭ҇и.

<rubric class="inline">Сті́хъ:</rubric> <red>Б</red>г҃ъ прославлѧ́емь въ совѣ́тѣ ст҃ы́хъ.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

{/fold}

{fold-rubric:Въ то́йже де́нь ве́чера, прокі́менъ вели́кїй, гла́съ и҃:}

<red>Д</red>а́лъ є҆сѝ достоѧ́нїе боѧ́щымсѧ тебѐ гдⷭ҇и.

<rubric class="inline">Сті́хъ а҃:</rubric> <red>Ѿ</red> конє́цъ землѝ къ тебѣ̀ воззва́хъ.

<rubric class="inline">Сті́хъ в҃:</rubric> <red>П</red>окры́юсѧ въ кро́вѣ кри́лъ твои́хъ.

<rubric class="inline">Сті́хъ г҃:</rubric> <red>Т</red>а́кѡ воспою̀ и҆́мени твоемꙋ̀ во вѣ́ки.

<rubric class="inline">И҆ па́ки:</rubric> <red>Д</red>а́лъ є҆сѝ достоѧ́нїе:

{/fold}

{fold-rubric:Въ сꙋббѡ́тꙋ свѣ́тлыѧ седми́цы, на лїтꙋргі́и прокі́менъ, гла́съ г҃:}

<red>Г</red>дⷭ҇ь просвѣще́нїе моѐ, и҆ сп҃си́тель мо́й, когѡ̀ ѹ҆бою́сѧ;

<rubric class="inline">Сті́хъ:</rubric> <red>Г</red>дⷭ҇ь защи́титель живота̀ моегѡ̀, ѿ когѡ̀ ѹ҆страшꙋ́сѧ;

<rubric class="inline">А҆ллилꙋ́їа, гла́съ є҃:</rubric> <red>Г</red>дⷭ҇ь воцр҃и́сѧ, въ лѣ́потꙋ ѡ҆блече́сѧ, ѡ҆блече́сѧ гдⷭ҇ь въ си́лꙋ и҆ препоѧ́сасѧ.

<rubric class="inline">Сті́хъ:</rubric> <red>И҆́</red>бо ѹ҆твердѝ вселе́ннꙋю, ꙗ҆́же не подви́житсѧ.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

{/fold}

{fold-rubric:Недѣ́лѧ в҃ по па́сцѣ, ѡ҆ ѳѡмѣ̀.}

<rubric>На ѹ҆́трени прокі́менъ, гла́съ д҃:</rubric>

<red>П</red>охвалѝ і҆ерⷭ҇ли́ме гдⷭ҇а, хвалѝ бг҃а твоего̀ сїѡ́не.

<rubric class="inline">Сті́хъ:</rubric> <red>Ꙗ҆́</red>кѡ ѹ҆крѣпѝ верєѝ вра́тъ твои́хъ, бл҃гословѝ сы́ны твоѧ̑ въ тебѣ̀.

<rubric>На лїтꙋргі́и прокі́менъ, гла́съ г҃:</rubric>

<red>В</red>е́лїй гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀.

<rubric class="inline">Сті́хъ:</rubric> <red>Х</red>вали́те гдⷭ҇а, ꙗ҆́кѡ бл҃гъ ѱало́мъ, бг҃ови на́шемꙋ да ѹ҆слади́тсѧ хвале́нїе.

<rubric class="inline">А҆ллилꙋ́їа, гла́съ и҃:</rubric> <red>П</red>рїиди́те, возра́дꙋемсѧ гдⷭ҇еви, воскли́кнемъ бг҃ꙋ сп҃си́телю на́шемꙋ.

<rubric class="inline">Сті́хъ:</rubric> <red>Ꙗ҆́</red>кѡ бг҃ъ ве́лїй гдⷭ҇ь, и҆ цр҃ь ве́лїй по все́й землѝ.

<rubric class="inline">Прича́стенъ:</rubric> <red>П</red>охвалѝ і҆ерⷭ҇ли́ме гдⷭ҇а, хвалѝ бг҃а твоего̀ сїѡ́не.

{/fold}

{fold-rubric:Въ тꙋ́же недѣ́лю ве́чера прокі́менъ, гла́съ з҃:}

<red>К</red>то̀ бг҃ъ ве́лїй, ꙗ҆́кѡ бг҃ъ на́шъ; ты̀ є҆сѝ бг҃ъ творѧ́й чꙋдеса̀.

<rubric class="inline">Сті́хъ а҃:</rubric> <red>С</red>каза́лъ є҆сѝ въ лю́дехъ си́лꙋ твою̀.

<rubric class="inline">Сті́хъ в҃:</rubric> <red>Р</red>ѣ́хъ: ны́нѣ нача́хъ, сїѧ̀ и҆змѣ́на десни́цы вы́шнѧгѡ.

<rubric class="inline">Сті́хъ г҃:</rubric> <red>П</red>омѧнꙋ́хъ дѣла̀ гдⷭ҇нѧ, ꙗ҆́кѡ помѧнꙋ̀ ѿ нача́ла чꙋдеса̀ твоѧ̑.

<rubric class="inline">И҆ па́ки:</rubric> <red>К</red>то̀ бг҃ъ ве́лїй, ꙗ҆́кѡ бг҃ъ на́шъ:

{/fold}

{fold-rubric:Въ сꙋббѡ́тꙋ на лїтꙋргі́и прокі́менъ, и҆ а҆ллилꙋ́їа, и҆ прича́стенъ преше́дшагѡ пра́здника, є҆го́же и҆ ѿдае́мъ.}

<rubric>Прокі́менъ, гла́съ г҃:</rubric>

<red>В</red>е́лїй гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀.

<rubric class="inline">Сті́хъ:</rubric> <red>Х</red>вали́те гдⷭ҇а, ꙗ҆́кѡ бл҃гъ ѱало́мъ, бг҃ови на́шемꙋ да ѹ҆слади́тсѧ хвале́нїе.

<rubric class="inline">А҆ллилꙋ́їа, гла́съ и҃:</rubric> <red>П</red>рїиди́те, возра́дꙋемсѧ гдⷭ҇еви, воскли́кнемъ бг҃ꙋ сп҃си́телю на́шемꙋ.

<rubric class="inline">Сті́хъ:</rubric> <red>Ꙗ҆́</red>кѡ бг҃ъ ве́лїй гдⷭ҇ь, и҆ цр҃ь ве́лїй по все́й землѝ.

<rubric class="inline">Прича́стенъ:</rubric> <red>П</red>охвалѝ і҆ерⷭ҇ли́ме гдⷭ҇а, хвалѝ бг҃а твоего̀ сїѡ́не.

{/fold}

{fold-rubric:Недѣ́лѧ г҃ по па́сцѣ, ꙗ҆́же ѡ҆ мѷроно́сицахъ.}

<rubric>На ѹ҆́трени прокі́менъ, гла́съ в҃:</rubric>

<red>В</red>оста́ни гдⷭ҇и бж҃е мо́й, повелѣ́нїемъ, и҆́мже заповѣ́далъ є҆сѝ, и҆ со́нмъ люде́й ѡ҆бы́детъ тѧ̀.

<rubric class="inline">Сті́хъ:</rubric> <red>Г</red>дⷭ҇и бж҃е мо́й, на тѧ̀ ѹ҆пова́хъ, сп҃си́ мѧ ѿ всѣ́хъ гонѧ́щихъ мѧ̀, и҆ и҆зба́ви мѧ̀.

<rubric>На лїтꙋргі́и прокі́менъ, гла́съ ѕ҃:</rubric>

<red>С</red>п҃сѝ гдⷭ҇и лю́ди твоѧ̑, и҆ бл҃гословѝ достоѧ́нїе твоѐ.

<rubric class="inline">Сті́хъ:</rubric> <red>К</red>ъ тебѣ̀ гдⷭ҇и воззовꙋ̀, бж҃е мо́й, да не премолчи́ши ѿ менѐ.

<rubric class="inline">А҆ллилꙋ́їа, гла́съ и҃:</rubric> <red>Б</red>л҃говоли́лъ є҆сѝ гдⷭ҇и, зе́млю твою̀, возврати́лъ є҆сѝ плѣ́нъ і҆а́кѡвль.

<rubric class="inline">Сті́хъ:</rubric> <red>М</red>и́лость и҆ и҆́стина срѣто́стѣсѧ, пра́вда и҆ ми́ръ ѡ҆блобыза́стасѧ.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

<rubric class="inline">Дрꙋгі́й:</rubric> <red>Х</red>вали́те гдⷭ҇а съ небе́съ:

{/fold}

<rubric>Въ сꙋббѡ́тꙋ прокі́менъ, а҆ллилꙋ́їа, и҆ прича́стенъ пра́здника.</rubric>



{fold-rubric:Недѣ́лѧ д҃ по па́сцѣ, ѡ҆ разсла́бленномъ.}

<rubric>На ѹ҆́трени прокі́менъ, гла́съ г҃:</rubric>

<red>Р</red>цы́те во ꙗ҆зы́цѣхъ, ꙗ҆́кѡ гдⷭ҇ь воцр҃и́сѧ: и҆́бо и҆спра́ви вселе́ннꙋю, ꙗ҆́же не подви́житсѧ.

<rubric class="inline">Сті́хъ:</rubric> <red>В</red>оспо́йте гдⷭ҇еви пѣ́снь но́вꙋ, воспо́йте гдⷭ҇еви всѧ̀ землѧ̀.

<rubric>На лїтꙋргі́и прокі́менъ, гла́съ а҃:</rubric>

<red>Б</red>ꙋ́ди гдⷭ҇и, млⷭ҇ть твоѧ̀ на на́съ, ꙗ҆́коже ѹ҆пова́хомъ на тѧ̀.

<rubric class="inline">Сті́хъ:</rubric> <red>Р</red>а́дꙋйтесѧ пра́веднїи ѡ҆ гдⷭ҇ѣ, пра̑вымъ подоба́етъ похвала̀.

<rubric class="inline">А҆ллилꙋ́їа, гла́съ є҃:</rubric> <red>М</red>и́лѡсти твоѧ̑ гдⷭ҇и, во вѣ́къ воспою̀, въ ро́дъ и҆ ро́дъ.

<rubric class="inline">Сті́хъ:</rubric> <red>З</red>анѐ ре́клъ є҆сѝ: въ вѣ́къ млⷭ҇ть сози́ждетсѧ.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

<rubric class="inline">Дрꙋгі́й:</rubric> <incipit><red>Х</red>вали́те гдⷭ҇а съ нб҃съ:</incipit>

{/fold}

{fold-rubric:Въ сре́дꙋ преполове́нїѧ, прокі́менъ, гла́съ г҃:}

<red>В</red>е́лїй гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀.

<rubric class="inline">Сті́хъ:</rubric> <red>Х</red>вали́те гдⷭ҇а, ꙗ҆́кѡ бл҃гъ ѱало́мъ, бг҃ови на́шемꙋ да ѹ҆слади́тсѧ хвале́нїе.

<rubric class="inline">А҆ллилꙋ́їа, гла́съ а҃:</rubric> <red>П</red>омѧнѝ со́нмъ тво́й, є҆го́же стѧжа́лъ є҆сѝ и҆спе́рва.

<rubric class="inline">Сті́хъ:</rubric> <red>Б</red>г҃ъ же цр҃ь на́шъ пре́жде вѣ́ка, содѣ́ла сп҃се́нїе посредѣ̀ землѝ.

<rubric class="inline">Прича́стенъ:</rubric> <red>Ꙗ҆</red>ды́й мою̀ пло́ть, и҆ пїѧ́й мою̀ кро́вь, во мнѣ̀ пребыва́етъ, и҆ а҆́зъ въ не́мъ, речѐ гдⷭ҇ь.

{/fold}

{fold-rubric:Въ сꙋббѡ́тꙋ на лїтꙋргі́и прокі́менъ, и҆ а҆ллилꙋ́їа, и҆ прича́стенъ пра́здника.}

{/fold}

{fold-rubric:Недѣ́лѧ є҃ по па́сцѣ, ѡ҆ самарѧны́нѣ.}

<rubric>На ѹ҆́трени прокі́менъ, гла́съ д҃:</rubric>

<red>В</red>оскреснѝ гдⷭ҇и, помозѝ на́мъ, и҆ и҆зба́ви на́съ и҆́мене твоегѡ̀ ра́ди.

<rubric class="inline">Сті́хъ:</rubric> <red>Б</red>ж҃е, ѹ҆ши́ма на́шима ѹ҆слы́шахомъ, и҆ ѻ҆ц҃ы̀ на́ши возвѣсти́ша на́мъ.

<rubric>На лїтꙋргі́и прокі́менъ, гла́съ г҃:</rubric>

<red>П</red>о́йте бг҃ꙋ на́шемꙋ, по́йте, по́йте цр҃е́ви на́шемꙋ, по́йте.

<rubric class="inline">Сті́хъ:</rubric> <red>В</red>сѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованїѧ.

<rubric class="inline">А҆ллилꙋ́їа, гла́съ д҃:</rubric> <red>Н</red>алѧцы̀, ѹ҆спѣва́й и҆ црⷭ҇твꙋй и҆́стины ра́ди, и҆ кро́тости и҆ пра́вды.

<rubric class="inline">Сті́хъ:</rubric> <red>В</red>озлюби́лъ є҆сѝ пра́вдꙋ, и҆ возненави́дѣлъ є҆сѝ беззако́нїе.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

<rubric class="inline">Дрꙋгі́й:</rubric> <red>Х</red>вали́те гдⷭ҇а съ небе́съ:

{/fold}

{fold-rubric:Недѣ́лѧ ѕ҃ по па́сцѣ, ѡ҆ слѣпо́мъ.}

<rubric>На ѹ҆́трени прокі́менъ, гла́съ є҃:</rubric>

<red>В</red>оскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀, ꙗ҆́кѡ ты̀ црⷭ҇твꙋеши во вѣ́ки.

<rubric class="inline">Сті́хъ:</rubric> <red>И҆</red>сповѣ́мсѧ тебѣ̀ гдⷭ҇и, всѣ́мъ се́рдцемъ мои́мъ, повѣ́мъ всѧ̑ чꙋдеса̀ твоѧ̑.

<rubric>На лїтꙋргі́и прокі́менъ, гла́съ и҃:</rubric>

<red>П</red>омоли́тесѧ и҆ воздади́те гдⷭ҇еви бг҃ꙋ на́шемꙋ.

<rubric class="inline">Сті́хъ:</rubric> <red>В</red>ѣ́домъ во і҆ꙋде́и бг҃ъ, во і҆и҃ли ве́лїе и҆́мѧ є҆гѡ̀.

<rubric class="inline">А҆ллилꙋ́їа, гла́съ и҃:</rubric> <red>П</red>ри́зри на мѧ̀, и҆ поми́лꙋй мѧ̀.

<rubric class="inline">Сті́хъ:</rubric> <red>С</red>тѡпы̀ моѧ̑ напра́ви по словесѝ твоемꙋ̀.

<rubric class="inline">Прича́стенъ:</rubric> <incipit><red>Т</red>ѣ́ло хрⷭ҇то́во прїими́те:</incipit>

<rubric class="inline">Дрꙋгі́й:</rubric> <red>Х</red>вали́те гдⷭ҇а съ небе́съ: А҆ллилꙋ́їа, три́жды.

{/fold}

<rubric>Въ сре́дꙋ на лїтꙋргі́и всѐ послѣ́дованїе па́схи: а҆пⷭ҇лъ же и҆ є҆ѵⷢ҇лїе днѐ.</rubric>



{fold-rubric:Въ четверто́къ ѕ҃-ѧ недѣ́ли, вознесе́нїе гдⷭ҇не.}

<rubric>На ѹ҆́трени прокі́менъ, гла́съ д҃:</rubric>

<red>В</red>зы́де бг҃ъ въ воскликнове́нїи, гдⷭ҇ь во гла́сѣ трꙋ́бнѣмъ.

<rubric class="inline">Сті́хъ:</rubric> <red>В</red>сѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованїѧ.

<rubric>На лїтꙋргі́и, трист҃о́е. Прокі́менъ, гла́съ з҃:</rubric>

<red>В</red>ознеси́сѧ на небеса̀ бж҃е, и҆ по все́й землѝ сла́ва твоѧ̀.

<rubric class="inline">Сті́хъ:</rubric> <red>Г</red>ото́во се́рдце моѐ бж҃е, гото́во се́рдце моѐ, воспою̀ и҆ пою̀ во сла́вѣ мое́й.

<rubric class="inline">А҆ллилꙋ́їа, гла́съ в҃:</rubric> <red>В</red>зы́де бг҃ъ въ воскликнове́нїи, гдⷭ҇ь во гла́сѣ трꙋ́бнѣмъ.

<rubric class="inline">Сті́хъ:</rubric> <red>В</red>сѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованїѧ.

<rubric class="inline">Прича́стенъ:</rubric> <red>В</red>зы́де бг҃ъ въ воскликнове́нїи, гдⷭ҇ь во гла́сѣ трꙋ́бнѣмъ.

{/fold}

{fold-rubric:Въ то́йже четверто́къ ве́чера, прокі́менъ, гла́съ з҃:}

<red>Б</red>г҃ъ на́шъ на нб҃сѝ и҆ на землѝ, всѧ̑ є҆ли̑ка восхотѣ̀, сотворѝ.

<rubric class="inline">Сті́хъ:</rubric> <red>В</red>о и҆схо́дѣ і҆и҃левѣ ѿ є҆гѵ́пта, до́мꙋ і҆а́кѡвлѧ и҆з̾ люде́й ва̑рваръ, бы́сть і҆ꙋде́а ст҃ы́нѧ є҆гѡ̀.

<rubric class="inline">Сті́хъ:</rubric> <red>М</red>о́ре ви́дѣ и҆ побѣжѐ, і҆ѻрда́нъ возврати́сѧ вспѧ́ть.

<rubric class="inline">Сті́хъ:</rubric> <red>Ч</red>то́ ти є҆́сть мо́ре, ꙗ҆́кѡ побѣ́гло є҆сѝ; и҆ тебѣ̀ і҆ѻрда́не, ꙗ҆́кѡ возврати́лсѧ є҆сѝ вспѧ́ть;

<rubric class="inline">И҆ па́ки:</rubric> <red>Б</red>г҃ъ на́шъ на нб҃сѝ и҆ на землѝ:

{/fold}

{fold-rubric:Недѣ́лѧ з҃ по па́сцѣ ст҃ы́хъ ѻ҆ц҃ъ.}

<rubric>На ѹ҆́трени прокі́менъ, гла́съ ѕ҃:</rubric>

<red>Г</red>дⷭ҇и, воздви́гни си́лꙋ твою̀, и҆ прїидѝ во є҆́же сп҃стѝ на́съ.

<rubric class="inline">Сті́хъ:</rubric> <red>П</red>асы́й і҆и҃лѧ вонмѝ, наставлѧ́ѧй ꙗ҆́кѡ ѻ҆вча̀ і҆ѡ́сифа.

<rubric>На лїтꙋргі́и прокі́менъ, гла́съ д҃, пѣ́снь ѻ҆ц҃є́въ:</rubric>

<red>Б</red>л҃гослове́нъ є҆сѝ гдⷭ҇и бж҃е ѻ҆тє́цъ на́шихъ, и҆ хва́льно и҆ просла́влено и҆́мѧ твоѐ во вѣ́ки.

<rubric class="inline">Сті́хъ:</rubric> <red>Ꙗ҆́</red>кѡ првⷣнъ є҆сѝ ѡ҆ всѣ́хъ, ꙗ҆̀же сотвори́лъ є҆сѝ на́мъ.

<rubric class="inline">А҆ллилꙋ́їа, гла́съ а҃:</rubric> <red>Б</red>г҃ъ богѡ́въ гдⷭ҇ь глаго́ла, и҆ призва̀ зе́млю ѿ востѡ́къ со́лнца до за̑падъ.

<rubric class="inline">Сті́хъ:</rubric> <red>С</red>обери́те є҆мꙋ̀ прпⷣбныѧ є҆гѡ̀, завѣща́ющыѧ завѣ́тъ є҆гѡ̀ ѡ҆ же́ртвахъ.

<rubric class="inline">Прича́стенъ:</rubric> <incipit><red>Х</red>вали́те гдⷭ҇а съ нб҃съ:</incipit>

<rubric class="inline">Дрꙋгі́й:</rubric> <red>Р</red>а́дꙋйтесѧ:

{/fold}

{fold-rubric:Въ сꙋббѡ́тꙋ, прокі́менъ є҆ди́нъ, гла́съ ѕ҃:}

<incipit><red>Д</red>ꙋ́шы и҆́хъ во бл҃ги́хъ водворѧ́тсѧ:</incipit>

<rubric class="inline">Сті́хъ:</rubric> <red>К</red>ъ тебѣ̀ гдⷭ҇и, воздвиго́хъ дꙋ́шꙋ мою̀, бж҃е мо́й.

<rubric class="inline">А҆ллилꙋ́їа, гла́съ ѕ҃:</rubric> <red>Б</red>л҃же́ни, ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.

<rubric class="inline">Сті́хъ:</rubric> <red>Д</red>ꙋ́шы и҆́хъ во бл҃ги́хъ водворѧ́тсѧ.

<rubric class="inline">Прича́стенъ:</rubric> <red>Б</red>л҃же́ни, ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆̀хъ въ ро́дъ и҆ ро́дъ.

{/fold}

{fold-rubric:Въ недѣ́лю и҃-ю на ѹ҆́трени прокі́менъ, гла́съ д҃:}

<red>Д</red>х҃ъ тво́й бл҃гі́й наста́витъ мѧ̀ на зе́млю пра́вꙋ.

<rubric class="inline">Сті́хъ:</rubric> <red>Г</red>дⷭ҇и, ѹ҆слы́ши мл҃твꙋ мою̀, внꙋшѝ моле́нїе моѐ.

<rubric>На лїтꙋргі́и:</rubric>

<rubric class="inline">Вмѣ́стѡ трист҃а́гѡ:</rubric> <red>Є҆</red>ли́цы во хрⷭ҇та̀:

<rubric>Прокі́менъ, гла́съ и҃:</rubric>

<red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.

<rubric class="inline">Сті́хъ:</rubric> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.

<rubric class="inline">А҆ллилꙋ́їа, гла́съ а҃:</rubric> <red>С</red>ло́вомъ гдⷭ҇нимъ нб҃са̀ ѹ҆тверди́шасѧ, и҆ дх҃омъ ѹ҆́стъ є҆гѡ̀ всѧ̀ си́ла и҆́хъ.

<rubric class="inline">Сті́хъ:</rubric> <red>С</red>ъ нб҃сѐ призрѣ̀ гдⷭ҇ь, ви́дѣ всѧ̑ сы́ны человѣ́чєскїѧ.

<rubric class="inline">Прича́стенъ:</rubric> <red>Д</red>х҃ъ тво́й бл҃гі́й наста́витъ мѧ̀ на зе́млю пра́вꙋ.

{/fold}

{fold-rubric:Въ тꙋ́же недѣ́лю ве́чера, прокі́менъ, гла́съ з҃:}

<red>К</red>то̀ бг҃ъ ве́лїй, ꙗ҆́кѡ бг҃ъ на́шъ; ты̀ є҆сѝ бг҃ъ творѧ́й чꙋдеса̀.

<rubric class="inline">Сті́хъ а҃:</rubric> <red>С</red>каза́лъ є҆сѝ въ лю́дехъ си́лꙋ твою̀.

<rubric class="inline">Сті́хъ в҃:</rubric> <red>Р</red>ѣ́хъ: ны́нѣ нача́хъ, сїѧ̀ и҆змѣ́на десни́цы вы́шнѧгѡ.

<rubric class="inline">Сті́хъ г҃:</rubric> <red>П</red>омѧнꙋ́хъ дѣла̀ гдⷭ҇нѧ, ꙗ҆́кѡ помѧнꙋ̀ ѿ нача́ла чꙋдеса̀ твоѧ̑.

<rubric class="inline">И҆ па́ки:</rubric> <red>К</red>то̀ бг҃ъ ве́лїй, ꙗ҆́кѡ бг҃ъ на́шъ:

{/fold}

{fold-rubric:Въ понедѣ́льникъ ст҃а́гѡ дх҃а, на лїтꙋргі́и трист҃о́е, прокі́менъ, гла́съ ѕ҃:}

<red>С</red>п҃сѝ гдⷭ҇и, лю́ди твоѧ̑, и҆ бл҃гословѝ достоѧ́нїе твоѐ.

<rubric class="inline">Сті́хъ:</rubric> <red>К</red>ъ тебѣ̀ гдⷭ҇и, воззовꙋ̀: бж҃е мо́й, да не премолчи́ши ѿ менѐ.

<rubric class="inline">А҆ллилꙋ́їа, гла́съ в҃:</rubric> <red>П</red>оми́лꙋй мѧ̀ бж҃е, по вели́цѣй млⷭ҇ти твое́й.

<rubric class="inline">Сті́хъ:</rubric> <red>Н</red>е ѿве́ржи менѐ ѿ лица̀ твоегѡ̀, и҆ дх҃а твоегѡ̀ ст҃а́гѡ не ѿимѝ ѿ менѐ.

<rubric class="inline">Прича́стенъ:</rubric> <red>Д</red>х҃ъ тво́й бл҃гі́й наста́витъ мѧ̀ на зе́млю пра́вꙋ.

{/fold}

<rubric>Въ сꙋббѡ́тꙋ на лїтꙋргі́и прокі́менъ, а҆ллилꙋ́їа и҆ прича́стенъ пра́здникꙋ.</rubric>



{fold-rubric:Недѣ́лѧ а҃-ѧ, всѣ́хъ ст҃ы́хъ.}

<rubric>На ѹ҆́трени прокі́менъ, гла́съ и҃:</rubric>

<red>В</red>оцр҃и́тсѧ гдⷭ҇ь во вѣ́къ: бг҃ъ тво́й сїѡ́не, въ ро́дъ и҆ ро́дъ.

<rubric class="inline">Сті́хъ:</rubric> <red>Х</red>валѝ дꙋшѐ моѧ̀ гдⷭ҇а, восхвалю̀ гдⷭ҇а въ животѣ̀ мое́мъ.

<rubric>На лїтꙋргі́и прокі́менъ, гла́съ и҃:</rubric>

<red>П</red>омоли́тесѧ и҆ воздади́те гдⷭ҇еви бг҃ꙋ на́шемꙋ.

<rubric>И҆ ст҃ы̑мъ, гла́съ д҃:</rubric>

<incipit><red>Д</red>и́венъ бг҃ъ во ст҃ы́хъ свои́хъ:</incipit>

<rubric class="inline">А҆ллилꙋ́їа, гла́съ д҃:</rubric> <red>В</red>оззва́ша пра́веднїи, и҆ гдⷭ҇ь ѹ҆слы́ша и҆́хъ.

<rubric class="inline">Сті́хъ:</rubric> <red>М</red>но́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь.

<rubric class="inline">Прича́стенъ:</rubric> <incipit><red>Х</red>вали́те гдⷭ҇а съ нб҃съ:</incipit>

<rubric class="inline">Дрꙋгі́й:</rubric> <red>Р</red>а́дꙋйтесѧ пра́веднїи ѡ҆ гдⷭ҇ѣ:

{/fold}
