---
title: "Послѣ́дованїе ѹ҆́трени"
navigation:
  key: service-service-2
  title: "Послѣ́дованїе ѹ҆́трени"
  parent: service-service
  order: 2
type: "service"
---

# Послѣ́дованїе ѹ҆́трени.

{fold-rubric:А҆́ще ѹ҆́бѡ є҆́сть вели́каѧ четыредесѧ́тница, по є҆́же бл҃гослови́ти і҆ере́ю, начина́емъ:}

<incipit><red>Трист҃о́е.</red></incipit> <incipit><red>П</red>рест҃а́ѧ трⷪ҇це:</incipit> <incipit><red>Ѻ҆́</red>ч҃е на́шъ:</incipit> <incipit><red>Ꙗ҆́</red>кѡ твоѐ є҆́сть црⷭ҇тво:</incipit> <red>Г</red>дⷭ҇и поми́лꙋй, <rubric class="inline">в҃і.</rubric> <incipit><red>П</red>рїиди́те поклони́мсѧ:</incipit> <rubric class="inline">три́жды.</rubric> <rubric class="inline">И҆ два̀ ѱалма̑:</rubric>

{/fold}

<rubric>А҆́ще же нѝ, по бл҃гослове́нїи:</rubric>

<incipit><red>П</red>рїиди́те поклони́мсѧ:</incipit> <rubric class="inline">Три́жды.</rubric> <rubric class="inline">И҆ ѱалмы̀:</rubric> <red>Ѹ҆</red>слы́шитъ тѧ̀ гдⷭ҇ь: <rubric class="inline">и҆</rubric> <red>Г</red>дⷭ҇и, си́лою твое́ю: <red>С</red>ла́ва, и҆ ны́нѣ: <incipit><red>Трист҃о́е.</red></incipit> <incipit><red>Ѻ҆́</red>ч҃е на́шъ:</incipit> <incipit><red>Ꙗ҆́</red>кѡ твоѐ є҆́сть црⷭ҇тво:</incipit>

<rubric class="inline">Та́же, тропарѝ:</rubric> <incipit><red>С</red>пасѝ, гдⷭ҇и, лю́ди твоѧ̑:</incipit> <rubric class="inline">Сла́ва:</rubric> <red>В</red>ознесы́йсѧ на крⷭ҇тъ: <rubric class="inline">И҆ ны́нѣ:</rubric> <red>П</red>редста́тельство стра́шное:

{fold-rubric:Та́же глаго́летъ і҆ере́й:}

<red>П</red>оми́лꙋй на́съ бж҃е, по вели́цѣй млⷭ҇ти твое́й, мо́лимъ ти сѧ, ѹ҆слы́ши, и҆ поми́лꙋй.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ вели́комъ господи́нѣ и҆ ѻ҆тцѣ̀ на́шемъ ст҃ѣ́йшемъ патрїа́рхѣ <red>и҆́мⷬ҇къ</red>, и҆ ѡ҆ господи́нѣ на́шемъ преѡсщ҃е́ннѣйшемъ митрополі́тѣ <red>[</red><rubric class="inline">и҆лѝ:</rubric> а҆рхїепі́скопѣ, <rubric class="inline">и҆лѝ:</rubric> є҆пі́скопѣ<red>]</red> <red>и҆́мⷬ҇къ</red>, и҆ все́й во хрⷭ҇тѣ̀ бра́тїи на́шей.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ бг҃охрани́мѣй странѣ̀ на́шей, властѣ́хъ и҆ во́инствѣ є҆ѧ̀, да ти́хое и҆ безмо́лвное житїѐ поживе́мъ во всѧ́комъ бл҃гоче́стїи и҆ чистотѣ̀.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ за всю̀ бра́тїю, и҆ за всѧ̑ хрⷭ҇тїа́ны.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Возгла́съ:</rubric>

<red>Ꙗ҆́</red>кѡ млⷭ҇тивъ и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

<rubric class="inline">И҆ а҆́бїе глаго́летъ:</rubric> <red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric>І҆ере́й же возглаша́етъ:</rubric>

<red>С</red>ла́ва ст҃ѣ́й, и҆ є҆диносꙋ́щнѣй, и҆ животворѧ́щей, и҆ нераздѣ́льнѣй трⷪ҇цѣ, всегда̀, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

<rubric>Та́же глаго́лемъ шестоѱа́лмїе, со всѧ́кимъ внима́нїемъ и҆ стра́хомъ бж҃їимъ, ꙗ҆́кѡ самомꙋ̀ собесѣ́дꙋюще хрⷭ҇тꙋ̀ бг҃ꙋ на́шемꙋ неви́димѡ, и҆ молѧ́ще ѡ҆ грѣсѣ́хъ на́шихъ.</rubric>

{fold-rubric:По трїе́хъ же ѱалмѣ́хъ і҆ере́й глаго́летъ мл҃твы ѹ҆́трєннїѧ, стоѧ́й непокрове́нъ пред̾ ст҃ы́ми дверьмѝ.}

## Мл҃тва а҃.

<versal>Б</versal>л҃годари́мъ тѧ̀, гдⷭ҇и бж҃е на́шъ, возста́вившаго на́съ ѿ ло́жей на́шихъ, и҆ вложи́вшаго во ѹ҆ста̀ на̑ша сло́во хвале́нїѧ, є҆́же покланѧ́тисѧ и҆ призыва́ти и҆́мѧ твоѐ ст҃о́е: и҆ мо́лимсѧ твои́мъ щедро́тамъ, ꙗ҆̀же всегда̀ ѹ҆потреблѧ́лъ є҆сѝ ѡ҆ на́шей жи́зни: и҆ ны́нѣ послѝ по́мощь твою̀ на предстоѧ́щыѧ пред̾ лице́мъ ст҃ы́ѧ сла́вы твоеѧ̀ и҆ ѡ҆жида́ющыѧ ѿ тебѐ бога́тыѧ млⷭ҇ти: и҆ да́ждь и҆̀мъ, со стра́хомъ и҆ любо́вїю всегда̀ тебѣ̀ слꙋжа́щымъ, хвали́ти неисповѣди́мꙋю твою̀ бл҃гость.

<red>Ꙗ҆́</red>кѡ подоба́етъ тебѣ̀ всѧ́каѧ сла́ва, че́сть и҆ поклоне́нїе, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва в҃.

<versal data-diacritics="true">Ѿ</versal> но́щи ѹ҆́тренюетъ дꙋ́хъ на́шъ къ тебѣ̀ бж҃е на́шъ, занѐ свѣ́тъ повелѣ̑нїѧ твоѧ̑ на землѝ. Пра́вдꙋ и҆ ст҃ы́ню соверша́ти во стра́сѣ твое́мъ вразꙋмѝ ны̀: тебе́ бо сла́вимъ, вои́стиннꙋ сꙋ́щаго бг҃а на́шего. Приклонѝ ѹ҆́хо твоѐ и҆ ѹ҆слы́ши ны̀, и҆ помѧнѝ гдⷭ҇и, сꙋ́щыѧ и҆ молѧ́щыѧсѧ съ на́ми всѧ̑ по и҆́мени, и҆ сп҃сѝ ѧ҆̀ си́лою твое́ю, бл҃гословѝ лю́ди твоѧ̑, и҆ ѡ҆ст҃ѝ достоѧ́нїе твоѐ: ми́ръ мі́рови твоемꙋ̀ да́рꙋй, цр҃квамъ твои́мъ, сщ҃е́нникѡмъ, и҆ всѣ̑мъ лю́демъ твои̑мъ.

<red>Ꙗ҆́</red>кѡ бл҃гослови́сѧ и҆ просла́висѧ всечⷭ҇тно́е и҆ великолѣ́пое и҆́мѧ твоѐ, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва г҃.

<versal data-diacritics="true">Ѿ</versal> но́щи ѹ҆́тренюетъ дꙋ́хъ на́шъ къ тебѣ̀ бж҃е, занѐ свѣ́тъ повелѣ̑нїѧ твоѧ̑. Наꙋчѝ на́съ бж҃е, пра́вдѣ твое́й, за́повѣдемъ твои̑мъ и҆ ѡ҆правда́нїємъ твои̑мъ: просвѣтѝ ѻ҆́чи мы́слей на́шихъ, да не когда̀ ѹ҆́снемъ во грѣсѣ́хъ въ сме́рть: ѿженѝ всѧ́кїй мра́къ ѿ серде́цъ на́шихъ: да́рꙋй на́мъ сл҃нце пра́вды, и҆ ненавѣ́тнꙋ жи́знь на́шꙋ соблюдѝ печа́тїю ст҃а́гѡ твоегѡ̀ дх҃а: и҆спра́ви стѡпы̀ на́шѧ на пꙋ́ть ми́ра: да́ждь на́мъ ви́дѣти ѹ҆́тро и҆ де́нь въ ра́дованїи, да тебѣ̀ ѹ҆́трєннїѧ возсыла́емъ моли̑твы.

<red>Ꙗ҆́</red>кѡ твоѧ̀ держа́ва, и҆ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва д҃.

<versal>В</versal>лⷣко бж҃е ст҃ы́й и҆ непостижи́мый, рекі́й и҆з̾ тьмы̀ свѣ́тꙋ возсїѧ́ти, ѹ҆поко́ивый на́съ въ нощнѣ́мъ снѣ̀, и҆ возста́вивый ко славосло́вїю и҆ мольбѣ̀ твоеѧ̀ бл҃гости: ѹ҆молѧ́емь ѿ своегѡ̀ тѝ бл҃гоꙋтро́бїѧ, прїимѝ на́съ и҆ ны́нѣ покланѧ́ющихсѧ тебѣ̀ и҆ по си́лѣ бл҃годарѧ́щихъ тѧ̀: и҆ да́рꙋй на́мъ всѧ̑, ꙗ҆̀же ко сп҃се́нїю, прошє́нїѧ. Покажи́ ны сы́ны свѣ́та и҆ днѐ, и҆ наслѣ́дники вѣ́чныхъ твои́хъ бла̑гъ. Помѧнѝ гдⷭ҇и, во мно́жествѣ щедро́тъ твои́хъ, и҆ всѧ̑ лю́ди твоѧ̑, сꙋ́щыѧ и҆ молѧ́щыѧсѧ съ на́ми, и҆ всю̀ бра́тїю на́шꙋ, ꙗ҆̀же на землѝ, на мо́ри, на всѧ́комъ мѣ́стѣ влⷣчествїѧ твоегѡ̀, тре́бꙋющихъ твоегѡ̀ чл҃колю́бїѧ и҆ по́мощи, и҆ всѣ̑мъ пода́й вели́кꙋю твою̀ млⷭ҇ть: да сп҃се́ни дꙋше́ю же и҆ тѣ́ломъ всегда̀ пребыва́юще, со дерзнове́нїемъ сла́вимъ чꙋ́дное и҆ бл҃гослове́нное и҆́мѧ твоѐ.

<red>Ꙗ҆́</red>кѡ бг҃ъ млⷭ҇ти, щедро́тъ и҆ чл҃колю́бїѧ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва є҃.

<versal>Б</versal>л҃ги́хъ сокро́вище, и҆сто́чниче прⷭ҇нотекꙋ́щїй, ѻ҆́ч҃е ст҃ы́й, чꙋдотво́рче, всеси́льне и҆ вседержи́телю, всѝ тебѣ̀ покланѧ́емсѧ и҆ тебѣ̀ мо́лимсѧ, твоѧ̑ млⷭ҇ти и҆ твоѧ̑ щедрѡ́ты призыва́юще на по́мощь и҆ застꙋпле́нїе на́шегѡ смире́нїѧ. Помѧнѝ гдⷭ҇и, твоѧ̑ рабы̑: прїимѝ всѣ́хъ на́съ ѹ҆́трєннѧѧ молє́нїѧ, ꙗ҆́кѡ кади́ло пред̾ тобо́ю, и҆ да ни є҆ди́наго ѿ на́съ неискꙋ́сна сотвори́ши, но всѧ̑ ны̀ снабдѝ щедро́тами твои́ми. Помѧнѝ гдⷭ҇и, бдѧ́щыѧ и҆ пою́щыѧ во сла́вꙋ твою̀, и҆ є҆диноро́днагѡ твоегѡ̀ сн҃а и҆ бг҃а на́шегѡ, и҆ ст҃а́гѡ твоегѡ̀ дх҃а: и҆ бꙋ́ди тѣ̑мъ помо́щникъ и҆ застꙋ́пникъ, прїимѝ и҆́хъ мѡльбы̀ въ пренбⷭ҇ный и҆ мы́сленный тво́й же́ртвенникъ.

<red>Ꙗ҆́</red>кѡ ты̀ є҆сѝ бг҃ъ на́шъ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва ѕ҃.

<versal>Б</versal>л҃годари́мъ тѧ̀, гдⷭ҇и бж҃е сп҃се́нїй на́шихъ, ꙗ҆́кѡ всѧ̑ твори́ши во бл҃годѣ́тельство жи́зни на́шеѧ, да всегда̀ къ тебѣ̀ взира́емъ сп҃сꙋ и҆ бл҃годѣ́телю дꙋ́шъ на́шихъ: ꙗ҆́кѡ препоко́илъ є҆сѝ на́съ въ мимоше́дшее но́щи число̀, и҆ воздви́глъ є҆сѝ ны̀ ѿ лѡ́жъ на́шихъ, и҆ поста́вилъ є҆сѝ въ поклоне́нїе чⷭ҇тна́гѡ и҆́мене твоегѡ̀. Тѣ́мже мо́лимъ тѧ̀, гдⷭ҇и: да́ждь на́мъ бл҃года́ть и҆ си́лꙋ, да сподо́бимсѧ пѣ́ти тебѣ̀ разꙋ́мнѡ и҆ моли́тисѧ непреста́ннѡ, во стра́сѣ и҆ тре́петѣ своѐ сп҃се́нїе содѣ́ловающе, застꙋпле́нїемъ хрⷭ҇та̀ твоегѡ̀. Помѧнѝ гдⷭ҇и, и҆ въ нощѝ къ тебѣ̀ вопїю́щыѧ, ѹ҆слы́ши ѧ҆̀ и҆ поми́лꙋй, и҆ сокрꙋшѝ под̾ но́зѣ и҆́хъ неви̑димыѧ и҆ бори́тєльныѧ врагѝ.

<red>Т</red>ы́ бо є҆сѝ цр҃ь ми́ра, и҆ сп҃съ дꙋ́шъ на́шихъ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва з҃.

<versal>Б</versal>ж҃е и҆ ѻ҆́ч҃е гдⷭ҇а на́шегѡ і҆и҃са хрⷭ҇та̀, возста́вивый ны̀ ѿ ло́жей на́шихъ и҆ собра́вый ны̀ въ ча́съ мл҃твы, да́ждь на́мъ бл҃годать во ѿверзе́нїе ѹ҆́стъ на́шихъ, и҆ прїимѝ на̑ша по си́лѣ бл҃годарє́нїѧ, и҆ наꙋчи́ ны ѡ҆правда́нїємъ твои̑мъ: занѐ помоли́тисѧ, ꙗ҆́коже подоба́етъ, не вѣ́мы, а҆́ще не ты̀ гдⷭ҇и, ст҃ы́мъ твои́мъ дх҃омъ наста́виши ны̀. Тѣ́мже мо́лимсѧ тебѣ̀: а҆́ще что̀ согрѣши́хомъ да́же до настоѧ́щагѡ часа̀, сло́вомъ, и҆лѝ дѣ́ломъ, и҆лѝ помышле́нїемъ, во́лею и҆лѝ нево́лею, ѡ҆сла́би, ѡ҆ста́ви, простѝ: а҆́ще бо беззакѡ́нїѧ на́зриши гдⷭ҇и, гдⷭ҇и, кто̀ постои́тъ; ꙗ҆́кѡ ѹ҆ тебѐ и҆збавле́нїе є҆́сть: ты̀ є҆сѝ є҆ди́нъ ст҃ы́й, помо́щникъ держа́вный, защи́титель жи́зни на́шеѧ, и҆ ѡ҆ тебѣ̀ пѣ́нїе на́ше всегда̀.

<red>Б</red>ꙋ́ди держа́ва црⷭ҇твїѧ твоегѡ̀ бл҃гослове́на и҆ препросла́влена, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва и҃.

<versal>Г</versal>дⷭ҇и бж҃е на́шъ, со́нное ѹ҆ны́нїе ѿгна́вый ѿ на́съ и҆ сопризва́вый ны̀ зва́нїемъ ст҃ы́мъ, є҆́же и҆ въ нощѝ воздѣва́ти рꙋ́ки на́шѧ, и҆ и҆сповѣ́датисѧ тебѣ̀ ѡ҆ сꙋдьба́хъ пра́вды твоеѧ̀: прїимѝ мѡльбы̀ на́шѧ, молє́нїѧ, и҆сповѣ̑данїѧ, нощны̑ѧ слꙋ̑жбы. И҆ да́рꙋй на́мъ бж҃е, вѣ́рꙋ непосты́днꙋ, наде́ждꙋ и҆звѣ́стнꙋ, любо́вь нелицемѣ́рнꙋ: бл҃гословѝ на́шѧ вхо́ды и҆ и҆схо́ды, дѣѧ̑нїѧ, дѣла̀, словеса̀, помышлє́нїѧ: и҆ да́ждь на́мъ пости́гнꙋти въ нача́ло днѐ, хва́лѧщымъ, пою́щымъ, бл҃гословѧ́щымъ твоеѧ̀ неизрече́нныѧ бл҃госты́ни бл҃гость.

<red>Ꙗ҆́</red>кѡ бл҃гослови́сѧ всест҃о́е и҆́мѧ твоѐ, и҆ просла́висѧ црⷭ҇тво твоѐ, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва ѳ҃.

<versal>В</versal>озсїѧ́й въ сердца́хъ на́шихъ, чл҃колю́бче влⷣко, твоегѡ̀ бг҃оразꙋ́мїѧ нетлѣ́нный свѣ́тъ, и҆ мы́слєнныѧ на́шѧ ѿве́рзи ѻ҆́чи во є҆ѵⷢ҇льскихъ твои́хъ проповѣ́данїй разꙋмѣ́нїе: вложѝ въ на́съ и҆ стра́хъ бл҃же́нныхъ твои́хъ за́повѣдей, да плотскі̑ѧ по́хѡти всѧ̑ попра́вше, дꙋхо́вное жи́тельство про́йдемъ, всѧ̑, ꙗ҆̀же ко бл҃гоꙋгожде́нїю твоемꙋ̀, и҆ мꙋ́дрствꙋюще и҆ дѣ́юще.

<red>Т</red>ы́ бо є҆сѝ ѡ҆сщ҃е́нїе и҆ просвѣще́нїе дꙋ́шъ и҆ тѣле́съ на́шихъ, хрⷭ҇тѐ бж҃е, и҆ тебѣ̀ сла́вꙋ возсыла́емъ, со безнача́льнымъ твои́мъ ѻ҆ц҃е́мъ, и҆ всест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва і҃.

<versal>Г</versal>дⷭ҇и бж҃е на́шъ, покаѧ́нїемъ ѡ҆ставле́нїе человѣ́кѡмъ дарова́вый, и҆ во ѡ҆́бразъ на́мъ позна́нїѧ грѣхѡ́въ и҆ и҆сповѣ́данїѧ, прⷪ҇ро́ка дв҃да покаѧ́нїе къ проще́нїю показа́вый: са́мъ влⷣко, во мнѡ́гаѧ ны̀ и҆ вели̑каѧ па́дшыѧ согрѣшє́нїѧ, поми́лꙋй по вели́цѣй млⷭ҇ти твое́й, и҆ по мно́жествꙋ щедро́тъ твои́хъ ѡ҆чи́сти беззакѡ́нїѧ на̑ша: ꙗ҆́кѡ тебѣ̀ согрѣши́хомъ гдⷭ҇и, и҆ безвѣ̑стнаѧ и҆ та̑йнаѧ се́рдца человѣ́ческагѡ вѣ́дꙋщемꙋ, и҆ є҆ди́номꙋ и҆мꙋ́щемꙋ вла́сть ѡ҆ставлѧ́ти грѣхѝ. Се́рдце же чи́сто созда́въ въ на́съ, и҆ дх҃омъ влⷣчнимъ ѹ҆тверди́въ на́съ, и҆ ра́дость сп҃се́нїѧ твоегѡ̀ сказа́въ на́мъ, не ѿри́ни на́съ ѿ лица̀ твоегѡ̀: но бл҃говолѝ ꙗ҆́кѡ бл҃гъ и҆ чл҃колю́бецъ, да́же до послѣ́днѧгѡ на́шегѡ и҆здыха́нїѧ, приноси́ти тебѣ̀ же́ртвꙋ пра́вды, и҆ возноше́нїе во ст҃ы́хъ твои́хъ же́ртвенницѣхъ.

<red>М</red>лⷭ҇тїю и҆ щедро́тами и҆ чл҃колю́бїемъ є҆диноро́днагѡ твоегѡ̀ сн҃а, съ ни́мже бл҃гослове́нъ є҆сѝ, со всест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва а҃і.

<versal>Б</versal>ж҃е, бж҃е на́шъ, ѹ҆́мныѧ и҆ словє́сныѧ соста́вивый си̑лы твое́ю во́лею, тѧ̀ мо́лимъ, и҆ тебѣ̀ ми́ли дѣ́емсѧ: прїимѝ на́ше по си́лѣ славосло́вїе, со всѣ́ми созда́нїи твои́ми, и҆ бога́тыми твоеѧ̀ бл҃гости возда́ждь дарова́ньми: ꙗ҆́кѡ тебѣ̀ преклонѧ́етсѧ всѧ́кое колѣ́но нбⷭ҇ныхъ, и҆ земны́хъ, и҆ преиспо́днихъ, и҆ всѧ́кое дыха́нїе и҆ созда́нїе пое́тъ непостижи́мꙋю твою̀ сла́вꙋ: є҆ди́нъ бо є҆сѝ бг҃ъ и҆́стинный и҆ многомлⷭ҇тивый.

<red>Ꙗ҆́</red>кѡ тѧ̀ хва́лѧтъ всѧ̑ си̑лы нбⷭ҇ныѧ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва в҃і.

<versal>Х</versal>ва́лимъ, пое́мъ, бл҃гослови́мъ, и҆ бл҃годари́мъ тѧ̀, бж҃е ѻ҆тє́ъ на́шихъ, ꙗ҆́кѡ преве́лъ є҆сѝ сѣ́нь нощнꙋ́ю, и҆ показа́лъ є҆сѝ на́мъ па́ки свѣ́тъ дневны́й. Но мо́лимъ твою̀ бл҃гость: ѡ҆чи́сти грѣхѝ на́шѧ, и҆ прїимѝ моле́нїе на́ше вели́кимъ твои́мъ бл҃гоꙋтро́бїемъ, ꙗ҆́кѡ къ тебѣ̀ прибѣга́емъ млⷭ҇тивомꙋ и҆ всеси́льномꙋ бг҃ꙋ. Возсїѧ́й въ сердца́хъ на́шихъ и҆́стинное сл҃нце пра́вды твоеѧ̀, просвѣтѝ ѹ҆́мъ на́шъ, и҆ чꙋ̑вства всѧ̑ соблюдѝ, да ꙗ҆́кѡ во днѝ бл҃гоѡбра́знѡ ходѧ́ще пꙋте́мъ за́повѣдей твои́хъ, дости́гнемъ въ жи́знь вѣ́чнꙋю: ꙗ҆́кѡ ѹ҆ тебѐ є҆́сть и҆сто́чникъ жи́зни: и҆ въ наслажде́нїи бы́ти сподо́бимсѧ непристꙋ́пнагѡ твоегѡ̀ свѣ́та.

<red>Ꙗ҆́</red>кѡ ты̀ є҆сѝ бг҃ъ на́шъ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

{/fold}

{fold-rubric:Та́же і҆ере́й, и҆лѝ дїа́конъ, глаго́летъ вели́кꙋю є҆ктенїю̀:}

<red>М</red>и́ромъ гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> свы́шнѣмъ ми́рѣ, и҆ сп҃се́нїи дꙋ́шъ на́шихъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> ми́рѣ всегѡ̀ мі́ра, бл҃гостоѧ́нїи ст҃ы́хъ бж҃їихъ цр҃кве́й, и҆ соедине́нїи всѣ́хъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> ст҃ѣ́мъ хра́мѣ се́мъ, и҆ съ вѣ́рою, бл҃гоговѣ́нїемъ и҆ стра́хомъ бж҃їимъ входѧ́щихъ во́нь, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> вели́комъ господи́нѣ и҆ ѻ҆тцѣ̀ на́шемъ ст҃ѣ́йшемъ патрїа́рхѣ <red>и҆́мⷬ҇къ</red>, и҆ ѡ҆ господи́нѣ на́шемъ преѡсщ҃е́ннѣйшемъ митрополі́тѣ <red>[</red><rubric class="inline">и҆лѝ:</rubric> а҆рхїепі́скопѣ, <rubric class="inline">и҆лѝ:</rubric> є҆пі́скопѣ<red>]</red> <red>и҆́мⷬ҇къ</red>, чⷭ҇тнѣ́мъ пресвѵ́терствѣ, во хрⷭ҇тѣ̀ дїа́конствѣ, ѡ҆ все́мъ при́чтѣ и҆ лю́дехъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> бг҃охрани́мѣй странѣ̀ на́шей, властѣ́хъ и҆ во́инствѣ є҆ѧ̀, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> гра́дѣ се́мъ <red>[</red><rubric class="inline">и҆лѝ:</rubric> ѡ҆ ве́си се́й, <rubric class="inline">и҆лѝ:</rubric> ѡ҆ ст҃ѣ́й ѡ҆би́тели се́й,<red>]</red> всѧ́комъ гра́дѣ, странѣ̀, и҆ вѣ́рою живꙋ́щихъ въ ни́хъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> бл҃горастворе́нїи воздꙋ́хѡвъ, ѡ҆ и҆з̾ѻби́лїи плодѡ́въ земны́хъ, и҆ вре́менѣхъ ми́рныхъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> пла́вающихъ, пꙋтеше́ствꙋющихъ, недꙋ́гꙋющихъ, стра́ждꙋщихъ, плѣне́нныхъ, и҆ ѡ҆ сп҃се́нїи и҆́хъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> и҆зба́витисѧ на́мъ ѿ всѧ́кїѧ ско́рби, гнѣ́ва и҆ нꙋ́жды, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>З</red>астꙋпѝ, сп҃сѝ, поми́лꙋй и҆ сохранѝ на́съ бж҃е, твое́ю бл҃года́тїю.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>П</red>рест҃ꙋ́ю, пречⷭ҇тꙋю, пребл҃гослове́ннꙋю, сла́внꙋю влⷣчцꙋ на́шꙋ бцⷣꙋ и҆ приснодв҃ꙋ мр҃і́ю, со всѣ́ми ст҃ы́ми помѧнꙋ́вше, са́ми себѐ, и҆ дрꙋ́гъ дрꙋ́га, и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ.

<rubric class="inline">Ли́къ:</rubric> <red>Т</red>ебѣ̀ гдⷭ҇и.

<rubric>Возглаше́нїе:</rubric>

<red>Ꙗ҆́</red>кѡ подоба́етъ тебѣ̀ всѧ́каѧ сла́ва, че́сть, и҆ поклоне́нїе, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

<rubric>И҆ начина́ютъ пѣ́ти, по гла́сꙋ тропарѧ̀ днѐ:</rubric>

<red>Б</red>г҃ъ гдⷭ҇ь и҆ ꙗ҆ви́сѧ на́мъ, бл҃гослове́нъ грѧды́й во и҆́мѧ гдⷭ҇не.

<rubric class="inline">Сті́хъ:</rubric> <red>И҆</red>сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀.

<rubric class="inline">Сті́хъ:</rubric> <red>Ѡ҆</red>быше́дше ѡ҆быдо́ша мѧ̀, и҆ и҆́менемъ гдⷭ҇нимъ противлѧ́хсѧ и҆̀мъ.

<rubric class="inline">Сті́хъ:</rubric> <red>Н</red>е ѹ҆мрꙋ̀, но жи́въ бꙋ́дꙋ, и҆ повѣ́мъ дѣла̀ гдⷭ҇нѧ.

<rubric class="inline">Сті́хъ:</rubric> <red>К</red>а́мень є҆го́же небрего́ша зи́ждꙋщїи, се́й бы́сть во главꙋ̀ ѹ҆́гла: ѿ гдⷭ҇а бы́сть се́й, и҆ є҆́сть ди́венъ во ѻ҆чесѣ́хъ на́шихъ.



<rubric>Пое́тсѧ же <incipit><red>Б</red>г҃ъ гдⷭ҇ь:</incipit> четы́режды. Та́же, глаго́летсѧ тропа́рь слꙋчи́вшїйсѧ, два́жды, и҆ бг҃оро́диченъ въ то́йже гла́съ. И҆ а҆́ще слꙋча́тсѧ два̀ тропарѧ̑, всегда̀ пе́рвый глаго́летсѧ два́жды, та́же вторы́й, и҆ бг҃оро́диченъ. Пое́мꙋ же <incipit><red>Б</red>г҃ъ гдⷭ҇ь,</incipit> ѿхо́дитъ канѡна́рхъ, и҆ стои́тъ посредѣ̀ хра́ма ѿкрове́нъ, и҆ глаго́летъ ти́хѡ вышепи̑санныѧ стїхѝ. Стои́тъ же та́мѡ, до́ндеже начнꙋ́тъ бг҃оро́диченъ. Та́же покланѧ́етсѧ на не́мже стои́тъ мѣ́стѣ. И҆ ѡ҆брати́всѧ покланѧ́етсѧ ликѡ́мъ, и҆ ѿхо́дитъ. Си́це твори́тъ, и҆ є҆гда̀ є҆́сть а҆ллилꙋ́їа.</rubric>

{fold-rubric:А҆́ще є҆́сть а҆ллилꙋ́їа, и҆лѝ вели́каѧ четыредесѧ́тница,}

<rubric>по є҆ктенїѝ пое́мъ а҆ллилꙋ́їа, четы́режды, въ слꙋчи́вшїйсѧ гла́съ ѻ҆смогла́сника. Стїхи́ же глаго́лемъ сїѧ̑:</rubric>

<rubric class="inline">Сті́хъ а҃:</rubric> <red>Ѿ</red> но́щи ѹ҆́тренюетъ дꙋ́хъ мо́й къ тебѣ̀ бж҃е, занѐ свѣ́тъ повелѣ̑нїѧ твоѧ̑ на землѝ.

<rubric class="inline">Сті́хъ в҃:</rubric> <red>П</red>ра́вдѣ наꙋчи́тесѧ живꙋ́щїи на землѝ.

<rubric class="inline">Сті́хъ г҃:</rubric> <red>З</red>а́висть прїи́метъ лю́ди ненака̑занныѧ.

<rubric class="inline">Сті́хъ д҃:</rubric> <red>П</red>риложѝ и҆̀мъ ѕла̀ гдⷭ҇и, приложѝ ѕла̀ сла̑внымъ землѝ.

{/fold}

<rubric>И҆ тро́ичны гла́са. Посе́мъ же ѡ҆бы́чное стїхосло́вїе.</rubric>

{fold-rubric:По и҆сполне́нїи же стїхосло́вїѧ, твори́тъ дїа́конъ, и҆лѝ сщ҃е́нникъ, ма́лꙋю є҆ктенїю̀:}

<red>П</red>а́ки и҆ па́ки ми́ромъ гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>З</red>астꙋпѝ, сп҃сѝ, поми́лꙋй и҆ сохранѝ на́съ бж҃е, твое́ю бл҃года́тїю.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>П</red>рест҃ꙋ́ю, пречⷭ҇тꙋю, пребл҃гослове́ннꙋю, сла́внꙋю влⷣчцꙋ на́шꙋ бцⷣꙋ и҆ приснодв҃ꙋ мр҃і́ю со всѣ́ми ст҃ы́ми помѧнꙋ́вше, са́ми себѐ, и҆ дрꙋ́гъ дрꙋ́га, и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ.

<rubric class="inline">Ли́къ:</rubric> <red>Т</red>ебѣ̀ гдⷭ҇и.

<rubric class="inline">Возглаше́нїе:</rubric> <red>Ꙗ҆́</red>кѡ твоѧ̀ держа́ва, и҆ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

<rubric>По в҃-мъ стїхосло́вїи:</rubric>

<red>П</red>а́ки и҆ па́ки:

<rubric class="inline">Возглаше́нїе:</rubric> <red>Ꙗ҆́</red>кѡ бл҃гъ и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric>По непоро́чнахъ, и҆ по: </rubric>

<incipit><red>Б</red>л҃гослове́нъ є҆сѝ гдⷭ҇и:</incipit>

<rubric class="inline">Сщ҃е́нникъ возглаша́етъ:</rubric> <red>Ꙗ҆́</red>кѡ бл҃гослови́сѧ и҆́мѧ твоѐ, и҆ просла́висѧ црⷭ҇тво твоѐ, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ.

<rubric>Ѵ҆пакоѝ. Степє́нны гла́са. Прокі́менъ воскре́сенъ.</rubric>

<rubric class="inline">Дїа́конъ:</rubric> <red>Г</red>дⷭ҇ꙋ помо́лимсѧ.

<rubric class="inline">Сщ҃е́нникъ возглаша́етъ:</rubric> <red>Ꙗ҆́</red>кѡ ст҃ъ є҆сѝ бж҃е на́шъ, и҆ во ст҃ы́хъ почива́еши, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

<rubric class="inline">Дїа́конъ:</rubric> <red>В</red>сѧ́кое дыха́нїе да хва́литъ гдⷭ҇а.

<rubric class="inline">Сті́хъ:</rubric> <red>Х</red>вали́те бг҃а во ст҃ы́хъ є҆гѡ̀, хвали́те є҆го̀ во ѹ҆тверже́нїи си́лы є҆гѡ̀.

<rubric>И҆ посе́мъ возглаша́етъ дїа́конъ:</rubric>



<red>И҆</red> ѡ҆ сподо́битисѧ на́мъ слы́шанїю ст҃а́гѡ є҆ѵⷢ҇лїа, гдⷭ҇а бг҃а мо́лимъ.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<rubric class="inline">Дїа́конъ:</rubric> <red>П</red>ремꙋ́дрость, про́сти, ѹ҆слы́шимъ ст҃а́гѡ є҆ѵⷢ҇лїа.

<rubric class="inline">Сщ҃е́нникъ:</rubric> <red>М</red>и́ръ всѣ̑мъ.

<rubric class="inline">Лю́дїе:</rubric> <red>И҆</red> дꙋ́хови твоемꙋ̀.

<rubric class="inline">И҆ а҆́бїе:</rubric> <rubric class="inline">Ѿ</rubric> <red>и҆́мⷬ҇къ</red> ст҃а́гѡ є҆ѵⷢ҇лїа чте́нїе.

<rubric class="inline">Ли́къ:</rubric> <red>С</red>ла́ва тебѣ̀ гдⷭ҇и, сла́ва тебѣ̀.

<rubric class="inline">Дїа́конъ:</rubric> <red>В</red>о́нмемъ.

<rubric>И҆ глаго́летъ ѹ҆́треннее є҆ѵⷢ҇лїе, а҆́ще слꙋчи́тсѧ недѣ́лѧ.</rubric>

<rubric class="inline">Та́же:</rubric> <incipit><red>В</red>оскрⷭ҇нїе хрⷭ҇то́во:</incipit>

<rubric>И҆ н҃-й ѱало́мъ.</rubric>

<rubric>По цѣлова́нїи же є҆ѵⷢ҇лїа, глаго́летъ дїа́конъ:</rubric>

<red>С</red>п҃сѝ бж҃е лю́ди твоѧ̑, и҆ бл҃гословѝ достоѧ́нїе твоѐ: <rubric class="inline">и҆ прѡ́чаѧ ꙗ҆́коже въ лїті́и написа́сѧ.</rubric>

<rubric>Та́же глаго́летъ сщ҃е́нникъ возгла́снѡ:</rubric>

<red>М</red>лⷭ҇тїю и҆ щедро́тами и҆ чл҃колю́бїемъ є҆диноро́днагѡ твоегѡ̀ сн҃а, съ ни́мже бл҃гослове́нъ є҆сѝ, со прест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<rubric>И҆ начина́емъ канѡ́ны: воскре́сенъ, крⷭ҇товоскре́сенъ, бцⷣы, и҆ мине́и. </rubric>

{fold-rubric:По г҃-й пѣ́сни твори́тъ дїа́конъ, и҆лѝ сщ҃е́нникъ, ма́лꙋю є҆ктенїю̀:}

<red>П</red>а́ки и҆ па́ки:

<incipit><red>З</red>астꙋпѝ, сп҃сѝ:</incipit>

<incipit><red>П</red>рест҃ꙋ́ю, пречⷭ҇тꙋю:</incipit>

<rubric class="inline">Возглаше́нїе:</rubric> <red>Ꙗ҆́</red>кѡ ты̀ є҆сѝ бг҃ъ на́шъ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

{/fold}

<rubric>Та́же сѣда́ленъ мине́и. </rubric>

{fold-rubric:По ѕ҃-й пѣ́сни є҆ктенїа̀:}

<red>П</red>а́ки и҆ па́ки:

<incipit><red>З</red>астꙋпѝ, сп҃сѝ:</incipit>

<incipit><red>П</red>рест҃ꙋ́ю, пречⷭ҇тꙋю:</incipit>

<rubric class="inline">Возглаше́нїе:</rubric> <red>Т</red>ы́ бо є҆сѝ цр҃ь ми́ра, и҆ сп҃съ дꙋ́шъ на́шихъ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

{/fold}

<rubric>Конда́къ, и҆ і҆́косъ. И҆ чте́нїе въ сїнаѯа́рїи.</rubric>

{fold-rubric:По ѳ҃-й пѣ́сни, а҆́ще ѹ҆́бѡ нѣ́сть недѣ́лѧ:}

<incipit><red>Д</red>осто́йно є҆́сть:</incipit>

{/fold}

{fold-rubric:А҆́ще же є҆́сть недѣ́лѧ, по і҆рмосѣ̀ є҆ктенїа̀:}

<red>П</red>а́ки и҆ па́ки:

<incipit><red>З</red>астꙋпѝ, сп҃сѝ:</incipit>

<incipit><red>П</red>рест҃ꙋ́ю, пречⷭ҇тꙋю:</incipit>

<rubric class="inline">Возглаше́нїе:</rubric> <red>Ꙗ҆́</red>кѡ тѧ̀ хва́лѧтъ всѧ̑ си̑лы нбⷭ҇ныѧ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

{/fold}

<rubric class="inline">Та́же:</rubric> <red>С</red>т҃ъ гдⷭ҇ь бг҃ъ на́шъ.

<rubric>Воскрⷭ҇ный є҆ѯапостїла́рїй, и҆ ст҃а́гѡ, а҆́ще пра́зднꙋетсѧ. На хвали́техъ стїхи̑ры воскрⷭ҇ны д҃: и҆ а҆нато́лїевы д҃. Глаго́лемъ и҆ стїха̑ два̀:</rubric>

<rubric class="inline">Сті́хъ а҃:</rubric> <red>В</red>оскрⷭ҇нѝ гдⷭ҇и бж҃е мо́й:

<rubric class="inline">Сті́хъ в҃:</rubric> <red>И҆</red>сповѣ́мсѧ тебѣ̀ гдⷭ҇и:

<rubric>Сла́ва, стїхи́ра є҆ѵⷢ҇льскаѧ рѧдова́ѧ.</rubric>

<rubric class="inline">И҆ ны́нѣ:</rubric> <incipit><red>П</red>ребл҃гослове́нна є҆сѝ:</incipit>

<rubric>Славосло́вїе вели́кое. Глаго́лемъ же и҆ тропарѝ по ѡ҆бы́чаю.</rubric>

{fold-rubric:Та́же глаго́летъ дїа́конъ, и҆лѝ і҆ере́й, є҆ктенїю̀:}

<red>П</red>оми́лꙋй на́съ бж҃е, по вели́цѣй млⷭ҇ти твое́й, мо́лимъ ти сѧ, ѹ҆слы́ши и҆ поми́лꙋй.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ вели́комъ господи́нѣ и҆ ѻ҆тцѣ̀ на́шемъ ст҃ѣ́йшемъ патрїа́рхѣ <red>и҆́мⷬ҇къ</red>, и҆ ѡ҆ господи́нѣ на́шемъ преѡсщ҃е́ннѣйшемъ митрополі́тѣ <red>[</red><rubric class="inline">и҆лѝ:</rubric> а҆рхїепі́скопѣ, <rubric class="inline">и҆лѝ:</rubric> є҆пі́скопѣ<red>]</red> <red>и҆́мⷬ҇къ</red>, и҆ все́й во хрⷭ҇тѣ̀ бра́тїи на́шей.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ бг҃охрани́мѣй странѣ̀ на́шей, властѣ́хъ и҆ во́инствѣ є҆ѧ̀, да ти́хое и҆ безмо́лвное житїѐ поживе́мъ во всѧ́комъ бл҃гоче́стїи и҆ чистотѣ̀.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ бл҃же́нныхъ и҆ приснопа́мѧтныхъ созда́телехъ ст҃а́гѡ хра́ма сегѡ̀ <red>[</red><rubric class="inline">а҆́ще во ѡ҆би́тели:</rubric> ст҃ы́ѧ ѡ҆би́тели сеѧ̀,<red>]</red> и҆ ѡ҆ всѣ́хъ преждепочи́вшихъ ѻ҆тцѣ́хъ и҆ бра́тїѧхъ, здѣ̀ лежа́щихъ и҆ повсю́дꙋ, правосла́вныхъ.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ млⷭ҇ти, жи́зни, ми́рѣ, здра́вїи, сп҃се́нїи, посѣще́нїи, проще́нїи и҆ ѡ҆ставле́нїи грѣхѡ́въ рабѡ́въ бж҃їихъ, бра́тїи ст҃а́гѡ хра́ма сегѡ̀ <red>[</red><rubric class="inline">а҆́ще во ѡ҆би́тели:</rubric> ст҃ы́ѧ ѡ҆би́тели сеѧ̀<red>]</red>.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ плодоносѧ́щихъ и҆ добродѣ́ющихъ во ст҃ѣ́мъ и҆ всечⷭ҇тнѣ́мъ хра́мѣ се́мъ, трꙋжда́ющихсѧ, пою́щихъ и҆ предстоѧ́щихъ лю́дехъ, ѡ҆жида́ющихъ ѿ тебѐ вели́кїѧ и҆ бога́тыѧ млⷭ҇ти.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Возглаша́етъ сщ҃е́нникъ: </rubric>

<red>Ꙗ҆́</red>кѡ млⷭ҇тивъ и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

{fold-rubric:Та́же дїа́конъ, и҆лѝ і҆ере́й:}

<red>И҆</red>спо́лнимъ ѹ҆́треннюю моли́твꙋ на́шꙋ гдⷭ҇еви.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>З</red>астꙋпѝ, сп҃сѝ, поми́лꙋй и҆ сохранѝ на́съ бж҃е, твое́ю бл҃года́тїю.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Д</red>нѐ всегѡ̀ соверше́нна, ст҃а, ми́рна и҆ безгрѣ́шна, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>А҆́</red>гг҃ла ми́рна, вѣ́рна наста́вника, храни́телѧ дꙋ́шъ и҆ тѣле́съ на́шихъ, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>П</red>роще́нїѧ и҆ ѡ҆ставле́нїѧ грѣхѡ́въ и҆ прегрѣше́нїй на́шихъ, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>Д</red>о́брыхъ и҆ поле́зныхъ дꙋша́мъ на́шымъ, и҆ ми́ра мі́рови, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>П</red>ро́чее вре́мѧ живота̀ на́шегѡ въ ми́рѣ и҆ покаѧ́нїи сконча́ти, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>Х</red>рⷭ҇тїа́нскїѧ кончи́ны живота̀ на́шегѡ, безболѣ́знены, непосты́дны, ми́рны и҆ до́брагѡ ѿвѣ́та на стра́шнѣмъ сꙋди́щи хрⷭ҇то́вѣ про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>П</red>рест҃ꙋ́ю, пречⷭ҇тꙋю, пребл҃гослове́ннꙋю, сла́внꙋю влⷣчцꙋ на́шꙋ бцⷣꙋ и҆ приснодв҃ꙋ мр҃і́ю со всѣ́ми ст҃ы́ми помѧнꙋ́вше са́ми себѐ, и҆ дрꙋ́гъ дрꙋ́га, и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ.

<rubric class="inline">Ли́къ:</rubric> <red>Т</red>ебѣ̀ гдⷭ҇и.

<rubric>Возглаша́етъ і҆ере́й: </rubric>

<red>Ꙗ҆́</red>кѡ бг҃ъ млⷭ҇ти и҆ щедро́тъ и҆ чл҃колю́бїѧ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

<red>М</red>и́ръ всѣ̑мъ.

<rubric class="inline">Лю́дїе:</rubric> <red>И҆</red> дꙋ́хови твоемꙋ̀.

<rubric class="inline">Дїа́конъ:</rubric> <red>Г</red>лавы̑ на́шѧ гдⷭ҇еви прикло́нимъ.

<rubric>И҆ сщ҃е́нникъ глаго́летъ мл҃твꙋ сїю̀ та́йнѡ:</rubric>

<versal>Г</versal>дⷭ҇и ст҃ы́й, въ вы́шнихъ живы́й, и҆ на смирє́нныѧ призира́ѧй, и҆ всеви́дѧщимъ ѻ҆́комъ твои́мъ призира́ѧй на всю̀ тва́рь: тебѣ̀ приклони́хомъ вы́ю се́рдца и҆ тѣлесѐ, и҆ мо́лимсѧ тебѣ̀: прострѝ рꙋ́кꙋ твою̀ неви́димꙋю ѿ ст҃а́гѡ жили́ща твоегѡ̀, и҆ бл҃гословѝ всѧ̑ ны̀. И҆ а҆́ще что̀ согрѣши́хомъ, во́лею и҆лѝ нево́лею, ꙗ҆́кѡ бл҃гъ и҆ чл҃колю́бецъ бг҃ъ простѝ, да́рꙋѧ на́мъ мі̑рнаѧ и҆ премі̑рнаѧ бл҃га̑ѧ твоѧ̑.

<rubric class="inline">Возглаша́етъ:</rubric> <red>Т</red>вое́ бо є҆́сть є҆́же ми́ловати и҆ сп҃са́ти ны̀ бж҃е на́шъ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

<rubric class="inline">Дїа́конъ:</rubric> <red>П</red>ремꙋ́дрость.

<rubric class="inline">Ли́къ:</rubric> <red>Б</red>л҃гословѝ.

<rubric class="inline">Сщ҃е́нникъ:</rubric> <red>С</red>ы́й бл҃гослове́нъ хрⷭ҇то́съ бг҃ъ на́шъ, всегда̀, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь. <red>Ѹ҆</red>твердѝ бж҃е, и҆ ст҃ꙋ́ю правосла́внꙋю вѣ́рꙋ, правосла́вныхъ хрⷭ҇тїа́нъ, во вѣ́къ вѣ́ка.

<rubric class="inline">Сщ҃е́нникъ:</rubric> <red>П</red>рест҃а́ѧ бцⷣе, сп҃сѝ на́съ.

<rubric class="inline">Ли́къ:</rubric> <incipit><red>Чⷭ҇</red>тнѣ́йшꙋю херꙋві̑мъ:</incipit>

<rubric class="inline">Сщ҃е́нникъ:</rubric> <red>С</red>ла́ва тебѣ̀ хрⷭ҇тѐ бж҃е, ѹ҆пова́нїе на́ше, сла́ва тебѣ̀.

<rubric class="inline">Ли́къ:</rubric> <red>С</red>ла́ва, и҆ ны́нѣ: <red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric>Сщ҃е́нникъ твори́тъ ѿпꙋ́стъ, въ недѣ́лю:</rubric>

<red>В</red>оскр҃сы́й и҆з̾ ме́ртвыхъ, хрⷭ҇то́съ и҆́стинный бг҃ъ на́шъ, мл҃твами пречⷭ҇тыѧ своеѧ̀ мт҃ре, ст҃ы́хъ сла́вныхъ и҆ всехва́льныхъ а҆пⷭ҇лъ, <rubric class="inline">(и҆ ст҃а́гѡ є҆гѡ́же є҆́сть хра́мъ, и҆ ст҃а́гѡ є҆гѡ́же є҆́сть де́нь)</rubric>, ст҃ы́хъ и҆ првⷣныхъ бг҃оѻтє́цъ і҆ѡакі́ма и҆ а҆́нны, и҆ всѣ́хъ ст҃ы́хъ, поми́лꙋетъ и҆ сп҃се́тъ на́съ, ꙗ҆́кѡ бл҃гъ и҆ чл҃колю́бецъ.

<rubric>Та́же, многолѣ́тїе.</rubric>



{fold-rubric:Въ про́чыѧ же дни̑,}

<rubric>кромѣ̀ пра́зднства, предпра́зднства же и҆ попра́зднства, и҆ сꙋббѡ́тъ, по каѳі́смахъ є҆ктені́й не быва́етъ. По каѳі́смахъ же, н҃-й ѱало́мъ, и҆ канѡ́ны. По г҃-й пѣ́сни, и҆ по ѕ҃-й, и҆ по Досто́йно є҆́сть, є҆ктенїа̀ ма́лаѧ.</rubric>

<rubric class="inline">По</rubric> <red>С</red>ла́ва въ вы́шнихъ:

<rubric class="inline">И҆</rubric> <red>С</red>подо́би гдⷭ҇и, въ де́нь се́й:

<rubric class="inline">Є҆ктенїа̀:</rubric> <red>И҆</red>спо́лнимъ ѹ҆́треннюю мл҃твꙋ на́шꙋ:

<rubric>И҆ стїхи̑ры на стїхо́внѣ. По Трист҃о́мъ и҆ тропарѣ́хъ, є҆ктенїа̀:</rubric>

<incipit><red>П</red>оми́лꙋй на́съ бж҃е:</incipit>

<rubric class="inline">По возгла́сѣ же:</rubric> <red>П</red>ремꙋ́дрость.

<rubric class="inline">Ли́къ:</rubric> <red>Б</red>л҃гословѝ.

<rubric class="inline">І҆ере́й:</rubric> <red>С</red>ы́й бл҃гослове́нъ:

<rubric class="inline">И҆ ли́къ:</rubric> <incipit><red>Ѹ҆</red>твердѝ бж҃е:</incipit> <rubric class="inline">и҆ прѡ́чаѧ.</rubric>

{/fold}

<rubric>И҆ чте́цъ глаго́летъ ча́съ а҃-й:</rubric>

<incipit><red>П</red>рїиди́те, поклони́мсѧ:</incipit>

<rubric>И҆ ѱалмы̀. </rubric>

<rubric class="inline">По Чⷭ҇</rubric>тнѣ́йшꙋю херꙋві̑мъ:

<rubric class="inline">Возгла́съ:</rubric> <red>Б</red>ж҃е ѹ҆ще́дри ны̀, и҆ бл҃гослови́ ны, просвѣтѝ лицѐ твоѐ на ны̀, и҆ поми́лꙋй ны̀.

<rubric>По мл҃твѣ же:</rubric>

<versal>Х</versal>рⷭ҇тѐ свѣ́те и҆́стинный, просвѣща́ѧй и҆ ѡ҆сщ҃а́ѧй всѧ́каго человѣ́ка грѧдꙋ́щаго въ мі́ръ, да зна́менаетсѧ на на́съ свѣ́тъ лица̀ твоегѡ̀, да въ не́мъ ѹ҆́зримъ свѣ́тъ непристꙋ́пный: и҆ и҆спра́ви стѡпы̀ на́шѧ къ дѣ́ланїю за́повѣдей твои́хъ, мл҃твами пречⷭ҇тыѧ твоеѧ̀ мт҃ре, и҆ всѣ́хъ твои́хъ ст҃ы́хъ, а҆ми́нь.

<rubric class="inline">І҆ере́й:</rubric> <red>С</red>ла́ва тебѣ̀ хрⷭ҇тѐ бж҃е, ѹ҆пова́нїе на́ше, сла́ва тебѣ̀.

<rubric class="inline">Ли́къ:</rubric> <red>С</red>ла́ва, и҆ ны́нѣ:

<rubric>И҆ ѿпꙋ́стъ твори́тъ і҆ере́й по ѡ҆бы́чаю, и҆ ст҃а́го днѐ въ не́мъ помина́етъ. И҆ по ѿпꙋ́стѣ ли́къ пое́тъ многолѣ́тїе.</rubric>
