---
title: "Послѣ́дованїе вече́рни"
navigation:
  key: service-service-1
  title: "Послѣ́дованїе вече́рни"
  parent: service-service
  order: 1
type: "service"
---

# Послѣ́дованїе вече́рни.

<rubric>Прише́дъ і҆ере́й во хра́мъ ст҃ы́й и҆ наложи́въ на себѐ є҆пїтрахи́ль, стоѧ̀ пред̾ црⷭ҇кими враты̀, глаго́летъ:</rubric>

<red>Б</red>л҃гослове́нъ бг҃ъ на́шъ всегда̀, ны́нѣ и҆ при́снѡ, и҆ во вѣ́ки вѣкѡ́въ.

<rubric>И҆ ѹ҆чине́нный чте́цъ глаго́летъ:</rubric>

<red>А҆</red>ми́нь. <red>С</red>ла́ва тебѣ̀, бж҃е на́шъ, сла́ва тебѣ̀. <incipit><red>Ц</red>р҃ю̀ нбⷭ҇ный:</incipit> <incipit><red>Трист҃о́е.</red></incipit> <incipit><red>П</red>рест҃а́ѧ трⷪ҇це:</incipit> <incipit><red>Ѻ҆́</red>ч҃е на́шъ:</incipit>

<rubric class="inline">Возгла́съ:</rubric> <red>Ꙗ҆́</red>кѡ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Чте́цъ:</rubric> <red>А҆</red>ми́нь. <red>Г</red>дⷭ҇и поми́лꙋй, <rubric class="inline">в҃і.</rubric>

<red>С</red>ла́ва, и҆ ны́нѣ: <incipit><red>П</red>рїиди́те, поклони́мсѧ:</incipit> <rubric class="inline">Три́жды.</rubric>

<rubric>И҆ ѳ҃-й ча́съ.</rubric>

<rubric>По не́мже ѿпꙋ́ста не быва́етъ, но глаго́летъ і҆ере́й нача́ло:</rubric>

<incipit><red>Б</red>л҃гослове́нъ бг҃ъ на́шъ:</incipit>

<rubric class="inline">Чте́цъ:</rubric> <red>А҆</red>ми́нь. <incipit><red>П</red>рїиди́те, поклони́мсѧ:</incipit>

<rubric class="inline">И҆ ѱало́мъ р҃г:</rubric> <red>Б</red>л҃гословѝ дꙋшѐ моѧ̀ гдⷭ҇а, гдⷭ҇и бж҃е мо́й:

{fold-rubric:І҆ере́й же, пред̾ ст҃ы́ми две́рьми ста́въ ѿкрове́нною главо́ю, глаго́летъ моли̑твы свѣти̑льничныѧ.}

## Мл҃тва а҃.

<versal>Г</versal>дⷭ҇и ще́дрый и҆ млⷭ҇тивый, долготерпѣли́ве и҆ многомлⷭ҇тиве, внꙋшѝ мл҃твꙋ на́шꙋ, и҆ вонмѝ гла́сꙋ моле́нїѧ на́шегѡ: сотворѝ съ на́ми зна́менїе во бл҃го, наста́ви на́съ на пꙋ́ть тво́й, є҆́же ходи́ти во и҆́стинѣ твое́й, возвеселѝ сердца̀ на̑ша, во є҆́же боѧ́тисѧ и҆́мене твоегѡ̀ ст҃а́гѡ: занѐ ве́лїй є҆сѝ ты̀ и҆ творѧ́й чꙋдеса̀, ты̀ є҆сѝ бг҃ъ є҆ди́нъ, и҆ нѣ́сть подо́бенъ тебѣ̀ въ бо́зѣхъ, гдⷭ҇и: си́ленъ въ млⷭ҇ти и҆ бл҃гъ въ крѣ́пости, во є҆́же помога́ти, и҆ ѹ҆тѣша́ти, и҆ сп҃са́ти всѧ̑ ѹ҆пова́ющыѧ во и҆́мѧ ст҃о́е твоѐ.

<red>Ꙗ҆́</red>кѡ подоба́етъ тебѣ̀ всѧ́каѧ сла́ва, че́сть и҆ поклоне́нїе, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва в҃.

<versal>Г</versal>дⷭ҇и, да не ꙗ҆́ростїю твое́ю ѡ҆бличи́ши на́съ, нижѐ гнѣ́вомъ твои́мъ нака́жеши на́съ: но сотворѝ съ на́ми по млⷭ҇ти твое́й, врачꙋ̀ и҆ и҆сцѣли́телю дꙋ́шъ на́шихъ. Наста́ви на́съ ко приста́нищꙋ хотѣ́нїѧ твоегѡ̀, просвѣтѝ ѻ҆́чи серде́цъ на́шихъ въ позна́нїе твоеѧ̀ и҆́стины: и҆ да́рꙋй на́мъ про́чее настоѧ́щагѡ днѐ ми́рное и҆ безгрѣ́шное, и҆ всѐ вре́мѧ живота̀ на́шегѡ мл҃твами ст҃ы́ѧ бцⷣы и҆ всѣ́хъ ст҃ы́хъ.

<red>Ꙗ҆́</red>кѡ твоѧ̀ держа́ва, и҆ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва г҃.

<versal>Г</versal>дⷭ҇и бж҃е на́шъ, помѧнѝ на́съ грѣ́шныхъ и҆ непотре́бныхъ ра̑бъ твои́хъ, внегда̀ призыва́ти на́мъ ст҃о́е и҆́мѧ твоѐ, и҆ не посрамѝ на́съ ѿ ча́ѧнїѧ млⷭ҇ти твоеѧ̀: но да́рꙋй на́мъ гдⷭ҇и, всѧ̑ ꙗ҆̀же ко сп҃се́нїю прошє́нїѧ, и҆ сподо́би на́съ люби́ти и҆ боѧ́тисѧ тебѐ ѿ всегѡ̀ се́рдца на́шегѡ, и҆ твори́ти во всѣ́хъ во́лю твою̀.

<red>Ꙗ҆́</red>кѡ бл҃гъ и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва д҃.

<versal>Н</versal>емо́лчными пѣ́сньми и҆ непреста́нными славословле́ньми ѿ ст҃ы́хъ си́лъ воспѣва́емый, и҆спо́лни ѹ҆ста̀ на̑ша хвале́нїѧ твоегѡ̀, є҆́же пода́ти вели́чествїе и҆́мени твоемꙋ̀ ст҃о́мꙋ: и҆ да́ждь на́мъ ѹ҆ча́стїе и҆ наслѣ́дїе со всѣ́ми боѧ́щимисѧ тебѐ и҆́стиною, и҆ хранѧ́щими за́пѡвѣди твоѧ̑, мл҃твами ст҃ы́ѧ бцⷣы и҆ всѣ́хъ ст҃ы́хъ твои́хъ.

<red>Ꙗ҆́</red>кѡ подоба́етъ тебѣ̀ всѧ́каѧ сла́ва, че́сть и҆ поклоне́нїе, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва є҃.

<versal>Г</versal>дⷭ҇и, гдⷭ҇и, пречⷭ҇тою твое́ю дла́нїю содержа́й всѧ́чєскаѧ, долготерпѧ́й на всѣ́хъ на́съ, и҆ ка́ѧйсѧ ѡ҆ ѕло́бахъ на́шихъ, помѧнѝ щедрѡ́ты твоѧ̑ и҆ млⷭ҇ть твою̀: посѣти́ ны твое́ю бл҃гостїю, и҆ да́ждь на́мъ и҆збѣжа́ти и҆ про́чее настоѧ́щагѡ днѐ, твое́ю бл҃года́тїю, ѿ разли́чныхъ ко́зней лꙋка́вагѡ, и҆ ненавѣ́тнꙋ жи́знь на́шꙋ соблюдѝ бл҃года́тїю всест҃а́гѡ твоегѡ̀ дх҃а.

<red>М</red>лⷭ҇тїю и҆ чл҃колю́бїемъ є҆диноро́днагѡ твоегѡ̀ сн҃а, съ ни́мже бл҃гослове́нъ є҆сѝ, со всест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва ѕ҃.

<versal>Б</versal>ж҃е вели́кїй и҆ ди́вный, неисповѣди́мою бл҃гостїю и҆ бога́тымъ про́мысломъ ѹ҆правлѧ́ѧй всѧ́чєскаѧ: и҆ мїрска̑ѧ на́мъ бл҃га̑ѧ дарова́вый, и҆ спорꙋчи́вый на́мъ ѡ҆бѣща́нное црⷭ҇тво дарова́нными бл҃ги́ми: пꙋтесотвори́вый на́мъ и҆ днѐ преше́дшꙋю ча́сть ѿ всѧ́кагѡ ѹ҆клони́тисѧ ѕла̀: да́рꙋй на́мъ и҆ про́чее непоро́чнѡ соверши́ти пред̾ ст҃о́ю сла́вою твое́ю, пѣ́ти тѧ̀ є҆ди́наго бл҃га́го и҆ чл҃колюби́ваго бг҃а на́шего.

<red>Ꙗ҆́</red>кѡ ты̀ є҆сѝ бг҃ъ на́шъ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

## Мл҃тва з҃.

<versal>Б</versal>ж҃е вели́кїй и҆ вы́шнїй, є҆ди́нъ и҆мѣ́ѧй безсме́ртїе, во свѣ́тѣ живы́й непристꙋ́пнѣмъ, всю̀ тва́рь премⷣростїю созда́вый, раздѣли́вый междꙋ̀ свѣ́томъ и҆ междꙋ̀ тьмо́ю, и҆ со́лнце положи́вый во ѡ҆́бласть днѐ, лꙋнꙋ́ же и҆ ѕвѣ́зды во ѡ҆бласть но́щи, сподо́бивый на́съ грѣ́шныхъ и҆ въ настоѧ́щїй ча́съ предвари́ти лицѐ твоѐ и҆сповѣ́данїемъ, и҆ вече́рнее тебѣ̀ славосло́вїе принестѝ: са́мъ чл҃колю́бче, и҆спра́ви моли́твꙋ на́шꙋ ꙗ҆́кѡ кади́ло пред̾ тобо́ю, и҆ прїимѝ ю҆̀ въ воню̀ бл҃гоꙋха́нїѧ: пода́ждь же на́мъ настоѧ́щїй ве́черъ, и҆ приходѧ́щꙋю но́щь ми́рнꙋ: ѡ҆блецы́ ны во ѡ҆рꙋ́жїе свѣ́та, и҆зба́ви ны̀ ѿ стра́ха нощна́гѡ и҆ всѧ́кїѧ ве́щи во тьмѣ̀ преходѧ́щїѧ: и҆ да́ждь со́нъ, є҆го́же во ѹ҆покое́нїе не́мощи на́шей дарова́лъ є҆сѝ, всѧ́кагѡ мечта́нїѧ дїа́волѧ ѿчꙋжде́нный. Є҆́й, влⷣко, бл҃ги́хъ пода́телю, да и҆ на ло́жахъ на́шихъ ѹ҆милѧ́ющесѧ, помина́емъ въ нощѝ и҆́мѧ твоѐ, и҆ поꙋче́нїемъ твои́хъ за́повѣдей просвѣща́еми, въ ра́дости дꙋше́внѣй воста́немъ къ славосло́вїю твоеѧ̀ бл҃гости, молє́нїѧ и҆ моли̑твы твоемꙋ̀ бл҃гоꙋтро́бїю приносѧ́ще ѡ҆ свои́хъ согрѣше́нїихъ и҆ всѣ́хъ люде́й твои́хъ, ꙗ҆̀же, мл҃твами ст҃ы́ѧ бцⷣы, млⷭ҇тїю посѣтѝ.

<red>Ꙗ҆́</red>кѡ бл҃гъ и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

{/fold}

{fold-rubric:И҆спо́лньшꙋсѧ же предначина́тельномꙋ ѱалмꙋ̀, глаго́летъ сщ҃е́нникъ, и҆лѝ дїа́конъ, а҆́ще є҆́сть, и҆зше́дъ сѣ́верною страно́ю и҆ ста́въ на ѡ҆бы́чнѣмъ мѣ́стѣ а҆мвѡ́на, є҆ктенїю̀ сїю̀:}

<red>М</red>и́ромъ гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> свы́шнѣмъ ми́рѣ, и҆ сп҃се́нїи дꙋ́шъ на́шихъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> ми́рѣ всегѡ̀ мі́ра, бл҃гостоѧ́нїи ст҃ы́хъ бж҃їихъ цр҃кве́й, и҆ соедине́нїи всѣ́хъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> ст҃ѣ́мъ хра́мѣ се́мъ, и҆ съ вѣ́рою, бл҃гоговѣ́нїемъ и҆ стра́хомъ бж҃їимъ входѧ́щихъ во́нь, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> вели́комъ господи́нѣ и҆ ѻ҆тцѣ̀ на́шемъ ст҃ѣ́йшемъ патрїа́рхѣ <red>и҆́мⷬ҇къ</red>, и҆ ѡ҆ господи́нѣ на́шемъ преѡсщ҃е́ннѣйшемъ митрополі́тѣ <red>[</red><rubric class="inline">и҆лѝ:</rubric> а҆рхїепі́скопѣ, <rubric class="inline">и҆лѝ:</rubric> є҆пі́скопѣ<red>]</red> <red>и҆́мⷬ҇къ</red>, чⷭ҇тнѣ́мъ пресвѵ́терствѣ, во хрⷭ҇тѣ̀ дїа́конствѣ, ѡ҆ все́мъ при́чтѣ и҆ лю́дехъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> бг҃охрани́мѣй странѣ̀ на́шей, властѣ́хъ и҆ во́инствѣ є҆ѧ̀, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> гра́дѣ се́мъ <red>[</red><rubric class="inline">и҆лѝ:</rubric> ѡ҆ ве́си се́й, <rubric class="inline">и҆лѝ:</rubric> ѡ҆ ст҃ѣ́й ѡ҆би́тели се́й<red>]</red>, всѧ́комъ гра́дѣ, странѣ̀, и҆ вѣ́рою живꙋ́щихъ въ ни́хъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> бл҃горастворе́нїи воздꙋ́хѡвъ, ѡ҆ и҆з̾ѻби́лїи плодѡ́въ земны́хъ, и҆ вре́менѣхъ ми́рныхъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> пла́вающихъ, пꙋтеше́ствꙋющихъ, недꙋ́гꙋющихъ, стра́ждꙋщихъ, плѣне́нныхъ, и҆ ѡ҆ сп҃се́нїи и҆́хъ, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Ѡ҆</red> и҆зба́витисѧ на́мъ ѿ всѧ́кїѧ ско́рби, гнѣ́ва и҆ нꙋ́жды, гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>З</red>астꙋпѝ, сп҃сѝ, поми́лꙋй и҆ сохранѝ на́съ бж҃е, твое́ю бл҃года́тїю.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>П</red>рест҃ꙋ́ю, пречⷭ҇тꙋю, пребл҃гослове́ннꙋю, сла́внꙋю влⷣчцꙋ на́шꙋ бцⷣꙋ и҆ приснодв҃ꙋ мр҃і́ю, со всѣ́ми ст҃ы́ми помѧнꙋ́вше, са́ми себѐ, и҆ дрꙋ́гъ дрꙋ́га, и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ.

<rubric class="inline">Ли́къ:</rubric> <red>Т</red>ебѣ̀ гдⷭ҇и.

<rubric>Возглаше́нїе:</rubric>

<red>Ꙗ҆́</red>кѡ подоба́етъ тебѣ̀ всѧ́каѧ сла́ва, че́сть, и҆ поклоне́нїе, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

<rubric>Та́же каѳі́смꙋ.</rubric>

{fold-rubric:И҆ по каѳі́смѣ и҆зше́дъ дїа́конъ сѣ́верною две́рїю, глаго́летъ ма́лꙋю є҆ктенїю̀:}

<red>П</red>а́ки и҆ па́ки ми́ромъ гдⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>З</red>астꙋпѝ, сп҃сѝ, поми́лꙋй и҆ сохранѝ на́съ бж҃е, твое́ю бл҃года́тїю.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>П</red>рест҃ꙋ́ю, пречⷭ҇тꙋю, пребл҃гослове́ннꙋю, сла́внꙋю влⷣчцꙋ на́шꙋ бцⷣꙋ и҆ приснодв҃ꙋ мр҃і́ю со всѣ́ми ст҃ы́ми помѧнꙋ́вше, са́ми себѐ, и҆ дрꙋ́гъ дрꙋ́га, и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ.

<rubric class="inline">Ли́къ:</rubric> <red>Т</red>ебѣ̀ гдⷭ҇и.

<rubric class="inline">Возглаша́етъ сщ҃е́нникъ:</rubric> <red>Ꙗ҆́</red>кѡ твоѧ̀ держа́ва, и҆ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

<rubric class="inline">Та́же:</rubric> <red>Г</red>дⷭ҇и воззва́хъ: <rubric class="inline">пое́тсѧ на гла́съ стїхи́ръ.</rubric> <rubric class="inline">Та́же стїхи̑ры.</rubric> <rubric class="inline">Сла́ва, и҆ ны́нѣ:</rubric>

## Мл҃тва вхо́да:

<versal>В</versal>е́черъ, и҆ заꙋ́тра, и҆ полꙋ́дне, хва́лимъ, бл҃гослови́мъ, бл҃годари́мъ и҆ мо́лимсѧ тебѣ̀, влⷣко всѣ́хъ: и҆спра́ви моли́твꙋ на́шꙋ ꙗ҆́кѡ кади́ло пред̾ тобо́ю, и҆ не ѹ҆клонѝ серде́цъ на́шихъ въ словеса̀ и҆лѝ въ помышлє́нїѧ лꙋка́вствїѧ: но и҆зба́ви на́съ ѿ всѣ́хъ ловѧ́щихъ дꙋ́шы на́шѧ, ꙗ҆́кѡ къ тебѣ̀ гдⷭ҇и, гдⷭ҇и, ѻ҆́чи на́ши, и҆ на тѧ̀ ѹ҆пова́хомъ, да не посрами́ши на́съ, бж҃е на́шъ.

<red>Ꙗ҆́</red>кѡ подоба́етъ тебѣ̀ всѧ́каѧ сла́ва, че́сть и҆ поклоне́нїе, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<rubric>Та́же бл҃гословлѧ́етъ вхо́дъ.</rubric>

<rubric class="inline">И҆ возглаша́етъ дїа́конъ:</rubric> <red>П</red>ремꙋ́дрость, про́сти.

<rubric class="inline">Ли́къ же:</rubric> <red>С</red>вѣ́те ти́хїй ст҃ы́ѧ сла́вы, безсме́ртнагѡ, ѻ҆ц҃а̀ нбⷭ҇нагѡ, ст҃а́гѡ бл҃же́ннагѡ, і҆и҃се хрⷭ҇тѐ: прише́дше на за́падъ со́лнца, ви́дѣвше свѣ́тъ вече́рнїй, пое́мъ ѻ҆ц҃а̀, сн҃а и҆ ст҃а́го дх҃а, бг҃а. Досто́инъ є҆сѝ во всѧ̑ времена̀ пѣ́тъ бы́ти гла́сы прпⷣбными, сн҃е бж҃їй, живо́тъ даѧ́й: тѣ́мже мі́ръ тѧ̀ сла́витъ.

{fold-rubric:По вхо́дѣ же, положи́въ ѡ҆бы́чный покло́нъ, дїа́конъ, а҆́ще же нѣ́сть, сщ҃е́нникъ, глаго́летъ прокі́менъ днѐ.}

[[fold-rubric:Въ недѣ́лю ве́чера, гла́съ и҃:]]

<red>С</red>ѐ ны́нѣ бл҃гослови́те гдⷭ҇а, всѝ рабѝ гдⷭ҇ни.

<rubric class="inline">Сті́хъ:</rubric> <red>С</red>тоѧ́щїи во хра́мѣ гдⷭ҇ни, во дво́рѣхъ до́мꙋ бг҃а на́шегѡ.

[[/fold]]

[[fold-rubric:Въ понедѣ́льникъ ве́чера, гла́съ д҃:]]

<red>Г</red>дⷭ҇ь ѹ҆слы́шитъ мѧ̀, внегда̀ воззва́ти мѝ къ немꙋ̀.

<rubric class="inline">Сті́хъ:</rubric> <red>В</red>негда̀ призва́ти мѝ, ѹ҆слы́ша мѧ̀ бг҃ъ пра́вды моеѧ̀.

[[/fold]]

[[fold-rubric:Во вто́рникъ ве́чера, гла́съ а҃:]]

<red>М</red>лⷭ҇ть твоѧ̀ гдⷭ҇и, пожене́тъ мѧ̀ всѧ̑ дни̑ живота̀ моегѡ̀.

<rubric class="inline">Сті́хъ:</rubric> <red>Г</red>дⷭ҇ь пасе́тъ мѧ̀, и҆ ничто́же мѧ̀ лиши́тъ: на мѣ́стѣ ѕла́чнѣ, та́мѡ всели́ мѧ.

[[/fold]]

[[fold-rubric:Въ сре́дꙋ ве́чера, гла́съ є҃:]]

<red>Б</red>ж҃е, во и҆́мѧ твоѐ сп҃си́ мѧ, и҆ въ си́лѣ твое́й сꙋди́ ми.

<rubric class="inline">Сті́хъ:</rubric> <red>Б</red>ж҃е, ѹ҆слы́ши моли́твꙋ мою̀, внꙋшѝ глаго́лы ѹ҆́стъ мои́хъ.

[[/fold]]

[[fold-rubric:Въ четверто́къ ве́чера, гла́съ ѕ҃:]]

<red>П</red>о́мощь моѧ̀ ѿ гдⷭ҇а, сотво́ршагѡ нб҃о и҆ зе́млю.

<rubric class="inline">Сті́хъ:</rubric> <red>В</red>озведо́хъ ѻ҆́чи моѝ въ го́ры, ѿню́дꙋже прїи́детъ по́мощь моѧ̀.

[[/fold]]

[[fold-rubric:Въ пѧто́къ ве́чера, гла́съ з҃:]]

<red>Б</red>ж҃е, застꙋ́пникъ мо́й є҆сѝ ты̀, и҆ млⷭ҇ть твоѧ̀ предвари́тъ мѧ̀.

<rubric class="inline">Сті́хъ:</rubric> <red>И҆</red>зми́ мѧ ѿ вра̑гъ мои́хъ бж҃е, и҆ ѿ востаю́щихъ на мѧ̀ и҆зба́ви мѧ̀.

[[/fold]]

[[fold-rubric:А҆́ще же є҆́сть сꙋббѡ́та ве́чера, гла́съ ѕ҃:]]

<red>Г</red>дⷭ҇ь воцр҃и́сѧ, въ лѣ́потꙋ ѡ҆блече́сѧ.

<rubric class="inline">Сті́хъ:</rubric> <red>Ѡ҆</red>блече́сѧ гдⷭ҇ь въ си́лꙋ, и҆ препоѧ́сасѧ.

<rubric class="inline">Сті́хъ:</rubric> <red>И҆́</red>бо ѹ҆твердѝ вселе́ннꙋю, ꙗ҆́же не подви́житсѧ.

<rubric class="inline">Сті́хъ:</rubric> <red>Д</red>о́мꙋ твоемꙋ̀ подоба́етъ ст҃ы́нѧ гдⷭ҇и, въ долготꙋ̀ дні́й.

[[/fold]]

{/fold}

<rubric>Ѡ҆бра́щьсѧ же сщ҃е́нникъ къ за́падꙋ, согбє́нѣ и҆мѣ́ѧй рꙋ́цѣ, стои́тъ ѡ҆жида́ѧй и҆сполне́нїѧ прокі́мена: та́же покланѧ́етсѧ и҆ ѿхо́дитъ на мѣ́сто своѐ.</rubric>

{fold-rubric:По прокі́мнѣ же, глаго́летъ дїа́конъ, а҆́ще є҆́сть, и҆зше́дъ сѣ́верною страно́ю (і҆ере́й же внꙋ́трь ѻ҆лтарѧ̀ стои́тъ пред̾ ст҃о́ю трапе́зою):}

<red>Р</red>це́мъ всѝ ѿ всеѧ̀ дꙋшѝ, и҆ ѿ всегѡ̀ помышле́нїѧ на́шегѡ рце́мъ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>Г</red>дⷭ҇и вседержи́телю, бж҃е ѻ҆тє́ъ на́шихъ, мо́лимъ ти сѧ, ѹ҆слы́ши и҆ поми́лꙋй.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>П</red>оми́лꙋй на́съ бж҃е, по вели́цѣй млⷭ҇ти твое́й, мо́лимъ ти сѧ, ѹ҆слы́ши и҆ поми́лꙋй.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ вели́комъ господи́нѣ и҆ ѻ҆тцѣ̀ на́шемъ ст҃ѣ́йшемъ патрїа́рхѣ <red>и҆́мⷬ҇къ</red>, и҆ ѡ҆ господи́нѣ на́шемъ преѡсщ҃е́ннѣйшемъ митрополі́тѣ <red>[</red><rubric class="inline">и҆лѝ:</rubric> а҆рхїепі́скопѣ, <rubric class="inline">и҆лѝ:</rubric> є҆пі́скопѣ<red>]</red> <red>и҆́мⷬ҇къ</red>, и҆ все́й во хрⷭ҇тѣ̀ бра́тїи на́шей.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ бг҃охрани́мѣй странѣ̀ на́шей, властѣ́хъ и҆ во́инствѣ є҆ѧ̀, да ти́хое и҆ безмо́лвное житїѐ поживе́мъ во всѧ́комъ бл҃гоче́стїи и҆ чистотѣ̀.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ бл҃же́нныхъ и҆ приснопа́мѧтныхъ созда́телехъ ст҃а́гѡ хра́ма сегѡ̀ <red>[</red><rubric class="inline">а҆́ще во ѡ҆би́тели:</rubric> ст҃ы́ѧ ѡ҆би́тели сеѧ̀,<red>]</red> и҆ ѡ҆ всѣ́хъ преждепочи́вшихъ ѻ҆тцѣ́хъ и҆ бра́тїѧхъ, здѣ̀ лежа́щихъ и҆ повсю́дꙋ, правосла́вныхъ.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ млⷭ҇ти, жи́зни, ми́рѣ, здра́вїи, сп҃се́нїи, посѣще́нїи, проще́нїи и҆ ѡ҆ставле́нїи грѣхѡ́въ рабѡ́въ бж҃їихъ, бра́тїи ст҃а́гѡ хра́ма сегѡ̀ <red>[</red><rubric class="inline">а҆́ще во ѡ҆би́тели:</rubric> ст҃ы́ѧ ѡ҆би́тели сеѧ̀<red>]</red>.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ плодоносѧ́щихъ и҆ добродѣ́ющихъ во ст҃ѣ́мъ и҆ всечⷭ҇тнѣ́мъ хра́мѣ се́мъ, трꙋжда́ющихсѧ, пою́щихъ и҆ предстоѧ́щихъ лю́дехъ, ѡ҆жида́ющихъ ѿ тебѐ вели́кїѧ и҆ бога́тыѧ млⷭ҇ти.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Возглаша́етъ сщ҃е́нникъ: </rubric>

<red>Ꙗ҆́</red>кѡ млⷭ҇тивъ и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

<rubric class="inline">Та́же:</rubric> <incipit><red>С</red>подо́би гдⷭ҇и, въ ве́черъ се́й:</incipit>

{fold-rubric:Є҆ктенїа̀ проси́тельнаѧ.}

<rubric class="inline">Дїа́конъ:</rubric> <red>И҆</red>спо́лнимъ вече́рнюю моли́твꙋ на́шꙋ гдⷭ҇еви.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>З</red>астꙋпѝ, сп҃сѝ, поми́лꙋй и҆ сохранѝ на́съ бж҃е, твое́ю бл҃года́тїю.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<red>В</red>е́чера всегѡ̀ соверше́нна, ст҃а, ми́рна и҆ безгрѣ́шна, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>А҆́</red>гг҃ла ми́рна, вѣ́рна наста́вника, храни́телѧ дꙋ́шъ и҆ тѣле́съ на́шихъ, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>П</red>роще́нїѧ и҆ ѡ҆ставле́нїѧ грѣхѡ́въ и҆ прегрѣше́нїй на́шихъ, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>Д</red>о́брыхъ и҆ поле́зныхъ дꙋша́мъ на́шымъ, и҆ ми́ра мі́рови, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>П</red>ро́чее вре́мѧ живота̀ на́шегѡ въ ми́рѣ и҆ покаѧ́нїи сконча́ти, ѹ҆ гдⷭ҇а про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>Х</red>рⷭ҇тїа́нскїѧ кончи́ны живота̀ на́шегѡ, безболѣ́знены, непосты́дны, ми́рны и҆ до́брагѡ ѿвѣ́та на стра́шнѣмъ сꙋди́щи хрⷭ҇то́вѣ про́симъ.

<rubric class="inline">Ли́къ:</rubric> <red>П</red>ода́й гдⷭ҇и.

<red>П</red>рест҃ꙋ́ю, пречⷭ҇тꙋю, пребл҃гослове́ннꙋю, сла́внꙋю влⷣчцꙋ на́шꙋ бцⷣꙋ и҆ приснодв҃ꙋ мр҃і́ю со всѣ́ми ст҃ы́ми помѧнꙋ́вше са́ми себѐ, и҆ дрꙋ́гъ дрꙋ́га, и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ.

<rubric class="inline">Ли́къ:</rubric> <red>Т</red>ебѣ̀ гдⷭ҇и.

<rubric>И҆ сщ҃е́нникъ возглаша́етъ: </rubric>

<red>Ꙗ҆́</red>кѡ бл҃гъ и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{/fold}

<rubric class="inline">Сщ҃е́нникъ:</rubric> <red>М</red>и́ръ всѣ̑мъ.

<rubric class="inline">Ли́къ:</rubric> <red>И҆</red> дꙋ́хови твоемꙋ̀.

<rubric class="inline">Дїа́конъ:</rubric> <red>Г</red>лавы̑ на́шѧ гдⷭ҇еви прикло́нимъ.

<rubric class="inline">Ли́къ:</rubric> <red>Т</red>ебѣ̀ гдⷭ҇и.

## Мл҃тва главопреклоне́нїѧ:

<versal>Г</versal>дⷭ҇и бж҃е на́шъ, приклони́вый нб҃са̀ и҆ соше́дый на сп҃се́нїе ро́да человѣ́ческагѡ, при́зри на рабы̑ твоѧ̑, и҆ на достоѧ́нїе твоѐ: тебѣ́ бо стра́шномꙋ и҆ чл҃колю́бцꙋ сꙋдїѝ, твоѝ рабѝ поклони́ша главы̑, своѧ̑ же покори́ша вы̑ѧ, не ѿ человѣ̑къ ѡ҆жида́юще по́мощи, но твоеѧ̀ просѧ́ще млⷭ҇ти, и҆ твоегѡ̀ ча́юще сп҃се́нїѧ: ꙗ҆̀же сохранѝ на всѧ́кое вре́мѧ, и҆ по настоѧ́щемъ ве́черѣ и҆ въ приходѧ́щꙋю но́щь, ѿ всѧ́кагѡ врага̀, ѿ всѧ́кагѡ проти́внагѡ дѣ́йства дїа́вольскагѡ, и҆ ѿ помышле́нїй сꙋ́етныхъ, и҆ воспомина́нїй лꙋка́выхъ.

<rubric class="inline">Та́же возглаша́етъ сщ҃е́нникъ:</rubric> <red>Б</red>ꙋ́ди держа́ва црⷭ҇твїѧ твоегѡ̀ бл҃гослове́на и҆ препросла́влена, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

{fold-rubric:Та́же и҆схо́димъ въ притво́ръ, пою́ще стїхи́рꙋ хра́ма и҆лѝ пра́здника, соверша́юще лїті́ю.}

<rubric>Сщ҃е́нникъ же и҆ дїа́конъ съ кади́льницею и҆схо́дѧтъ вкꙋ́пѣ сѣ́верною страно́ю, пред̾и́дꙋтъ же и҆̀мъ со двѣма̀ лампа́дома: ст҃ы̑мъ же две́ремъ затворє́нымъ сꙋ́щымъ.</rubric>

<rubric>Сла́ва, ст҃а́гѡ. И҆ ны́нѣ, бг҃оро́диченъ.</rubric>

<rubric>И҆ по си́хъ глаго́летъ дїа́конъ, (а҆́ще же нѣ́сть дїа́кона, сщ҃е́нникъ) мл҃твы сїѧ̑:</rubric>

<versal>С</versal>п҃сѝ бж҃е лю́ди твоѧ̑, и҆ бл҃гословѝ достоѧ́нїе твоѐ: посѣтѝ мі́ръ тво́й млⷭ҇тїю и҆ щедро́тами, возвы́си ро́гъ хрⷭ҇тїа́нъ правосла́вныхъ, и҆ низпослѝ на ны̀ млⷭ҇ти твоѧ̑ бога̑тыѧ, мл҃твами всепречⷭ҇тыѧ влⷣчцы на́шеѧ бцⷣы и҆ приснодв҃ы мр҃і́и: си́лою чⷭ҇тна́гѡ и҆ животворѧ́щагѡ крⷭ҇та̀: предста́тельствы чⷭ҇тны́хъ нбⷭ҇ныхъ си́лъ безпло́тныхъ: чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ і҆ѡа́нна: ст҃ы́хъ сла́вныхъ и҆ всехва́льныхъ а҆пⷭ҇лъ: и҆̀же во ст҃ы́хъ ѻ҆тє́цъ на́шихъ, и҆ вселе́нскихъ вели́кихъ ѹ҆чи́телей и҆ ст҃и́телей, васі́лїа вели́кагѡ, григо́рїа бг҃осло́ва и҆ і҆ѡа́нна златоꙋ́стагѡ: и҆́же во ст҃ы́хъ ѻ҆тца̀ на́шегѡ нїкола́а а҆рхїепⷭ҇кпа, мѵ́ръ лѷкі́йскихъ, чꙋдотво́рца: ст҃ы́хъ равноапⷭ҇льныхъ меѳо́дїа и҆ кѷрі́лла, ѹ҆чи́телей слове́нскихъ: ст҃ы́хъ равноапⷭ҇льныхъ вели́кагѡ кн҃зѧ влади́мїра и҆ вели́кїѧ кн҃ги́ни ѻ҆́льги: и҆̀же во ст҃ы́хъ ѻ҆тє́цъ на́шихъ, ст҃и́телѧ мїхаи́ла, пе́рвагѡ митрополі́та кі́евскагѡ: первост҃и́телей моско́вскихъ и҆ всеѧ̀ рꙋсѝ, петра̀, а҆леѯі́а, і҆ѡ́ны, мака́рїа, фїлі́ппа, і҆́ѡва, є҆рмоге́на и҆ тѵ́хѡна: митрополі́тѡвъ моско́вскихъ фїларе́та, і҆нноке́нтїа и҆ мака́рїа: ст҃и́телей <red>и҆́мⷬ҇къ</red> <rubric class="inline">(є҆пархїа́льныхъ)</rubric>: ст҃ы́хъ сла́вныхъ и҆ добропобѣ́дныхъ мч҃нкѡвъ: новомч҃нкѡвъ и҆ и҆сповѣ́дникѡвъ рѡссі́йскихъ влади́мїра, митрополі́та кі́евскагѡ: венїамі́на митрополі́та петрогра́дскагѡ: петра̀, митрополі́та крꙋти́цкагѡ: і҆ларїѡ́на, а҆рхїепⷭ҇кпа вере́йскагѡ: ст҃ы́хъ ца́рственныхъ стрⷭ҇тоте́рпцєвъ: прпⷣбномч҃нцъ вели́кїѧ кн҃ги́ни є҆лїсаве́ты и҆ и҆́нокини варва́ры: прпⷣбныхъ и҆ бг҃оно́сныхъ ѻ҆тє́цъ на́шихъ: прпⷣбныхъ се́ргїа ра́донежскагѡ и҆ серафі́ма саро́вскагѡ: прпⷣбныхъ ѻ҆тцє́въ ста́рцєвъ ѻ҆́птинскихъ: ст҃ы́хъ првⷣныхъ і҆ѡа́нна кроншта́дтскагѡ и҆ а҆леѯі́а моско́вскагѡ: ст҃ы́хъ бл҃же́нныхъ ѯе́нїи петербꙋ́ржскїѧ и҆ матрѡ́ны моско́вскїѧ, ст҃ы́хъ и҆ првⷣныхъ бг҃оѻтє́цъ і҆ѡакі́ма и҆ а҆́нны, и҆ ст҃а́гѡ <red>и҆́мⷬ҇къ</red> <rubric class="inline">(є҆гѡ́же є҆́сть хра́мъ и҆ є҆гѡ́же є҆́сть де́нь)</rubric>, и҆ всѣ́хъ ст҃ы́хъ: мо́лимъ тѧ̀ многомлⷭ҇тиве гдⷭ҇и, ѹ҆слы́ши на́съ грѣ́шныхъ молѧ́щихсѧ тебѣ̀, и҆ поми́лꙋй на́съ.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">м҃.</rubric>

<rubric class="inline">Дїа́конъ:</rubric> <red>Є҆</red>щѐ мо́лимсѧ ѡ҆ вели́комъ господи́нѣ и҆ ѻ҆тцѣ̀ на́шемъ ст҃ѣ́йшемъ патрїа́рхѣ <red>и҆́мⷬ҇къ</red>, и҆ ѡ҆ господи́нѣ на́шемъ преѡсщ҃е́ннѣйшемъ митрополі́тѣ <red>[</red><rubric class="inline">и҆лѝ:</rubric> а҆рхїепі́скопѣ, <rubric class="inline">и҆лѝ:</rubric> є҆пі́скопѣ<red>]</red> <red>и҆́мⷬ҇къ</red>, <red>[</red><rubric class="inline">а҆́ще же во ѡ҆би́тели:</rubric> и҆ ѡ҆ а҆рхїмандрі́тѣ, <rubric class="inline">и҆лѝ:</rubric> и҆гꙋ́мене на́шемъ <red>и҆́мⷬ҇къ</red>,<red>]</red> и҆ ѡ҆ все́мъ во хрⷭ҇тѣ̀ бра́тствѣ на́шемъ, и҆ ѡ҆ всѧ́кой дꙋшѝ хрⷭ҇тїа́нстѣй, скорбѧ́щей же и҆ ѡ҆ѕло́бленнѣй, млⷭ҇ти бж҃їѧ и҆ по́мощи тре́бꙋющей: ѡ҆ покрове́нїи гра́да сегѡ̀ и҆ живꙋ́щихъ въ не́мъ <red>[</red><rubric class="inline">и҆лѝ:</rubric> ве́си сеѧ̀ и҆ живꙋ́щихъ въ не́й: <rubric class="inline">и҆лѝ:</rubric> ст҃ы́ѧ ѡ҆би́тели сеѧ̀ и҆ живꙋ́щихъ въ не́й<red>]</red>: ѡ҆ ми́рѣ и҆ состоѧ́нїи всегѡ̀ мі́ра: ѡ҆ бл҃гостоѧ́нїи ст҃ы́хъ бж҃їихъ цр҃квей: ѡ҆ сп҃се́нїи и҆ по́мощи со тща́нїемъ и҆ стра́хомъ бж҃їимъ трꙋжда́ющихсѧ и҆ слꙋжа́щихъ ѻ҆тє́цъ и҆ бра́тїй на́шихъ: ѡ҆ ѡ҆ста́вльшихсѧ, и҆ во ѿше́ствїи сꙋ́щихъ: ѡ҆ и҆сцѣле́нїи въ не́мощехъ лежа́щихъ: ѡ҆ ѹ҆спе́нїи, ѡ҆сла́бѣ, бл҃же́нной па́мѧти, и҆ ѡ҆ ѡ҆ставле́нїи грѣхѡ́въ всѣ́хъ преждеѿше́дшихъ ѻ҆тє́цъ и҆ бра́тїй на́шихъ, здѣ̀ лежа́щихъ и҆ повсю́дꙋ, правосла́вныхъ: ѡ҆ и҆збавле́нїи плѣне́нныхъ, и҆ ѡ҆ бра́тїѧхъ на́шихъ во слꙋ́жбахъ сꙋ́щихъ, и҆ ѡ҆ всѣ́хъ слꙋжа́щихъ и҆ слꙋжи́вшихъ во ст҃ѣ́мъ хра́мѣ сем́ъ <red>[</red><rubric class="inline">а҆́ще во ѡ҆би́тели:</rubric> во ст҃ѣ́й ѻ҆би́тели се́й<red>]</red> рце́мъ.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">н҃.</rubric>

<red>Є҆</red>щѐ мо́лимсѧ ѡ҆ є҆́же сохрани́тисѧ гра́дꙋ семꙋ̀ <red>[</red><rubric class="inline">и҆лѝ:</rubric> ве́си се́й<red>]</red>, и҆ ст҃о́мꙋ хра́мꙋ семꙋ̀ <red>[</red><rubric class="inline">а҆́ще во ѡ҆би́тели:</rubric> ст҃ѣ́й ѻ҆би́тели се́й<red>]</red>, и҆ всѧ́комꙋ гра́дꙋ и҆ странѣ̀, ѿ гла́да, гꙋби́тельства, трꙋ́са, пото́па, ѻ҆гнѧ̀, меча̀, наше́ствїѧ и҆ноплеме́нникѡвъ, и҆ междоꙋсо́бныѧ бра́ни: ѡ҆ є҆́же млⷭ҇тивꙋ и҆ бл҃гоꙋвѣ́тливꙋ бы́ти бл҃го́мꙋ и҆ чл҃колюби́вомꙋ бг҃ꙋ на́шемꙋ, ѿврати́ти всѧ́кїй гнѣ́въ на ны̀ дви́жимый, и҆ и҆зба́вити ны̀ ѿ належа́щагѡ и҆ првⷣнагѡ своегѡ̀ преще́нїѧ, и҆ поми́ловати ны̀.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<red>Є҆</red>щѐ мо́лимсѧ, и҆ ѡ҆ є҆́же ѹ҆слы́шати гдⷭ҇ꙋ бг҃ꙋ гла́съ моле́нїѧ на́съ грѣ́шныхъ, и҆ поми́ловати на́съ.

<rubric class="inline">Ли́къ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Та́же помина́етъ, ꙗ҆̀же хо́щетъ, живы̑ѧ и҆ мє́ртвыѧ, та́йнѡ. Та́же:</rubric>

<red>Ѹ҆</red>слы́ши ны̀ бж҃е, сп҃си́телю на́шъ, ѹ҆пова́нїе всѣ́хъ концє́въ землѝ и҆ сꙋ́щихъ въ мо́ри дале́че, и҆ млⷭ҇тивъ, млⷭ҇тивъ бꙋ́ди влⷣко, ѡ҆ грѣсѣ́хъ на́шихъ, и҆ поми́лꙋй ны̀. Млⷭ҇тивъ бо и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ, ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

<rubric class="inline">Та́же глаго́летъ:</rubric> <red>М</red>и́ръ всѣ̑мъ.

<rubric class="inline">Дїа́конъ:</rubric> <red>Г</red>лавы̑ на́шѧ гдⷭ҇еви прикло́нимъ.

<rubric>И҆ всѣ̑мъ прикло́ншымъ главы̑, мо́литсѧ сщ҃е́нникъ велегла́снѡ:</rubric>

<versal>В</versal>лⷣко многомлⷭ҇тиве гдⷭ҇и, і҆и҃се хрⷭ҇тѐ бж҃е на́шъ, мл҃твами всепречⷭ҇тыѧ влⷣчцы на́шеѧ бцⷣы и҆ приснодв҃ы мр҃і́и: си́лою чⷭ҇тна́гѡ и҆ животворѧ́щагѡ крⷭ҇та̀: предста́тельствы чⷭ҇тны́хъ нбⷭ҇ныхъ си́лъ безпло́тныхъ: чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ і҆ѡа́нна: ст҃ы́хъ сла́вныхъ и҆ всехва́льныхъ а҆пⷭ҇лъ: ст҃ы́хъ сла́вныхъ и҆ добропобѣ́дныхъ мч҃нкѡвъ: прпⷣбныхъ и҆ бг҃оно́сныхъ ѻ҆тє́цъ на́шихъ: и҆̀же во ст҃ы́хъ ѻ҆тє́цъ на́шихъ и҆ вселе́нскихъ вели́кихъ ѹ҆чи́телей и҆ ст҃и́телей, васі́лїа вели́кагѡ, григо́рїа бг҃осло́ва и҆ і҆ѡа́нна златоꙋ́стагѡ: и҆́же во ст҃ы́хъ ѻ҆тца̀ на́шегѡ нїкола́а а҆рхїепⷭ҇кпа, мѵ́ръ лѷкі́йскихъ чꙋдотво́рца: ст҃ы́хъ равноапⷭ҇льныхъ меѳо́дїа и҆ кѷрі́лла, ѹ҆чи́телей слове́нскихъ: ст҃ы́хъ равноапⷭ҇льныхъ вели́кагѡ кн҃зѧ влади́мїра и҆ вели́кїѧ кнѧги́ни ѻ҆́льги: и҆̀же во ст҃ы́хъ ѻ҆тє́цъ на́шихъ, ст҃ителѧ мїхаи́ла, пе́рвагѡ митрополі́та кі́евскагѡ: первост҃и́телей моско́вскихъ и҆ всеѧ̀ рꙋсѝ, петра̀, а҆леѯі́а, і҆ѡ́ны, мака́рїа, фїлі́ппа, і҆́ѡва, є҆рмоге́на и҆ тѵ́хѡна: митрополі́товъ моско́вскихъ фїларе́та, и҆нноке́нтїа и҆ мака́рїа: ст҃и́телей <red>и҆́мⷬ҇къ</red> <rubric class="inline">(є҆пархїа́льныхъ)</rubric>: ст҃ы́хъ сла́вныхъ и҆ добропобѣ́дныхъ мꙋ́ченикѡвъ: новомч҃никѡвъ и҆ и҆сповѣ́дникѡвъ рѡссі́йскихъ влади́мїра, митрополі́та кі́евскагѡ: венїамі́на митрополі́та петрогра́дскагѡ: петра̀, митрополі́та крꙋти́цкагѡ: і҆ларїѡ́на, а҆рхїепⷭ҇кпа вере́йскагѡ: ст҃ы́хъ ца́рственныхъ стрⷭ҇тоте́рпцєвъ: прпⷣбномч҃нцъ вели́кїѧ кн҃ги́ни є҆лїсаве́ты и҆ и҆́нокини варва́ры: прпⷣбныхъ и҆ бг҃оно́сныхъ ѻ҆тє́цъ на́шихъ: прпⷣбныхъ се́ргїа ра́донежскагѡ и҆ серафі́ма саро́вскагѡ: прпⷣбныхъ ѻ҆тцє́въ ста́рцєвъ ѻ҆́птинскихъ: ст҃ы́хъ првⷣныхъ і҆ѡа́нна кроншта́дтскагѡ и҆ а҆леѯі́а моско́вскагѡ: ст҃ы́хъ бл҃же́нныхъ ѯе́нїи петербꙋ́ржскїѧ и҆ матрѡ́ны моско́вскїѧ, ст҃ы́хъ и҆ првⷣныхъ бг҃оѻтє́цъ і҆ѡакі́ма и҆ а҆́нны, и҆ ст҃а́гѡ <red>и҆́мⷬ҇къ</red> <rubric class="inline">(є҆гѡ́же є҆́сть хра́мъ и҆ є҆гѡ́же є҆́сть де́нь)</rubric>, и҆ всѣ́хъ ст҃ы́хъ твои́хъ, бл҃гопрїѧ́тнꙋ сотворѝ моли́твꙋ на́шꙋ, да́рꙋй на́мъ ѡ҆ставле́нїе прегрѣше́нїй на́шихъ, покры́й на́съ кро́вомъ крилꙋ̀ твоє́ю, ѿженѝ ѿ на́съ всѧ́каго врага̀ и҆ сꙋпоста́та, ѹ҆мирѝ на́шꙋ жи́знь, гдⷭ҇и: поми́лꙋй на́съ и҆ мі́ръ тво́й, и҆ сп҃сѝ дꙋ́шы на́шѧ, ꙗ҆́кѡ бл҃гъ и҆ чл҃колю́бецъ.</rubric>

<rubric class="inline">Та́же начина́емъ стїхи̑ры стїхо́вны, и҆ пою́ще вхо́димъ во хра́мъ.</rubric> Сла́ва, и҆ ны́нѣ, <rubric class="inline">Бг҃оро́диченъ.</rubric> <rubric class="inline">Та́же,</rubric> <incipit><red>Н</red>ы́нѣ ѿпꙋща́еши:</incipit> <incipit><red>Трист҃о́е.</red></incipit> <rubric class="inline">По</rubric> <incipit><red>Ѻ҆́</red>ч҃е на́шъ:</incipit>

<rubric class="inline">Возглаша́етъ сщ҃е́нникъ:</rubric> <red>Ꙗ҆́</red>кѡ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<rubric>И҆ мы̀ ѿпꙋсти́тельный тропа́рь:</rubric>

<incipit><red>Б</red>цⷣе дв҃о:</incipit> <rubric class="inline">Три́жды.</rubric>

<rubric>Предлага́ютсѧ же на ѹ҆гото́ванномъ столѣ̀ ра́ди бл҃гослове́нїѧ пѧ́ть хлѣ́бѡвъ, пшени́ца, и҆ два̀ сосꙋ̑да на сїѐ ѹ҆стро́єнныѧ: є҆ди́нъ и҆спо́лненъ вїна̀ ѿ плода̀ ло́знагѡ, дрꙋгі́й же є҆ле́а. Дїа́конъ же кади́тъ ѡ҆крестъ стола̀, и҆ настоѧ́телѧ то́кмѡ, и҆ і҆ере́а. І҆ере́й же, взе́мъ є҆ди́нъ хлѣ́бъ, зна́менꙋетъ и҆́мъ про́чыѧ хлѣ́бы, и҆ глаго́летъ мл҃твꙋ сїю̀ велегла́снѡ: (є҆гда̀ глаго́летъ: <incipit><red>С</red>а́мъ бл҃гословѝ:</incipit> тогда̀ десни́цею ѹ҆казꙋ́етъ на предложє́нныѧ хлѣ́бы, пшени́цꙋ, вїно̀ и҆ є҆ле́й):</rubric>

<red>Г</red>дⷭ҇и і҆и҃се хрⷭ҇тѐ бж҃е на́шъ, бл҃гослови́вый пѧ́ть хлѣ́бѡвъ и҆ пѧ́ть ты́сѧщъ насы́тивый, са́мъ бл҃гословѝ и҆ хлѣ́бы сїѧ̑, пшени́цꙋ, вїно̀ и҆ є҆ле́й: и҆ ѹ҆мно́жи сїѧ̑ во гра́дѣ се́мъ <red>[</red><rubric class="inline">и҆лѝ:</rubric> въ вѣ́си се́й, <rubric class="inline">и҆лѝ:</rubric> во ст҃ѣ́й ѡ҆би́тели се́й<red>]</red> и҆ во все́мъ мі́рѣ твое́мъ, и҆ вкꙋша́ющыѧ ѿ ни́хъ вѣ̑рныѧ ѡ҆ст҃ѝ. Ꙗ҆́кѡ ты̀ є҆сѝ бл҃гословлѧ́ѧй и҆ ѡ҆сщ҃а́ѧй всѧ́чєскаѧ, хрⷭ҇тѐ бж҃е на́шъ, и҆ тебѣ̀ сла́вꙋ возсыла́емъ, со безнача́льнымъ твои́мъ ѻ҆ц҃е́мъ, и҆ всест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

<rubric class="inline">И҆ по а҆ми́нѣ, а҆́бїе:</rubric> <red>Б</red>ꙋ́ди и҆́мѧ гдⷭ҇не бл҃гослове́но ѿны́нѣ и҆ до вѣ́ка. <rubric class="inline">Три́жды.</rubric>

<rubric class="inline">И҆ глаго́лемъ:</rubric> <incipit><red>Б</red>л҃гословлю̀ гдⷭ҇а на всѧ́кое вре́мѧ:</incipit> <rubric class="inline">да́же до:</rubric> не лиша́тсѧ всѧ́кагѡ бла́га.

<rubric>Сщ҃е́нникъ же ѿше́дъ стои́тъ пред̾ ст҃ы́ми две́рьми. По и҆сполне́нїи же ѱалма̀, сщ҃е́нникъ къ наро́дꙋ глаго́летъ:</rubric>

<red>Б</red>л҃гослове́нїе гдⷭ҇не на ва́съ, тогѡ̀ бл҃года́тїю и҆ чл҃колю́бїемъ, всегда̀, ны́нѣ и҆ при́снѡ, и҆ во вѣ́ки вѣкѡ́въ.

{/fold}

<rubric>И҆ а҆́бїе полага́етсѧ чте́нїе.</rubric>



<rubric>Вѣ́домо же бꙋ́ди, ꙗ҆́кѡ бл҃гослове́нный хлѣ́бъ є҆́сть помога́тельный ѿ всѧ́кихъ ѕѡ́лъ, а҆́ще съ вѣ́рою прїе́млетсѧ.</rubric>

<rubric>Ѹ҆вѣща́нїе: И҆ сїѐ тебѣ̀ вѣ́домо бꙋ́ди, ѽ і҆ере́е! И҆ блюдѝ, да сохрани́ши: є҆ле́й се́й бл҃гослове́нный второ́е да не бл҃гослови́ши, ни вїно̀, ни пшени́цꙋ, нижѐ хлѣ́бы на второ́мъ бдѣ́нїи: но а҆́ще вельмѝ ма́лѡ, нѡ́ваѧ не ѹ҆̀ бл҃гословє́ннаѧ представлѧ́й. Є҆ле́емъ же си́мъ, є҆го́же бл҃гослови́лъ є҆сѝ, на цѣлова́нїи ѡ҆́браза лю́ди зна́менай. Мо́жеши же и҆ въ бра́шнахъ снѣ́сти: вїно́ же и҆спи́ти со бл҃гоговѣ́нїемъ, ѻ҆ба́че ꙗ҆́коже бл҃гословє́ннаѧ. Хлѣ́бы же на раздаѧ́нїи дѡры̀ раздроби́въ раздава́й, и҆лѝ въ домꙋ̀ че́стнѡ на трапе́зѣ пре́жде ѻ҆́бщихъ бра́шенъ ꙗ҆́ждь: пшени́цꙋ же и҆лѝ сѣ́й, и҆лѝ со и҆но́ю и҆змелѝ, и҆ съ бл҃годаре́нїемъ и҆ждивѝ. Лїтꙋргиса́ти же си́ми хлѣ́бами, и҆лѝ вїно́мъ, да не дерзне́ши, по пра́вилꙋ номоканѡ́нномꙋ ѡ҆ сщ҃еннодѣ́йствїи.</rubric>

{% illustration "bars-headers-fullpage/line1" %}

{fold-rubric:Во и҆ны̑ѧ же днѝ, а҆́ще нѣ́сть пра́зднества комꙋ̀, твори́тсѧ на вече́рни си́це:}

<rubric>По вели́цѣй є҆ктенїѝ каѳі́сма рѧдова́ѧ. И҆ по каѳі́смѣ є҆ктенїа̀ ма́лаѧ.</rubric>

<rubric class="inline">И҆ на</rubric> <red>Г</red>дⷭ҇и воззва́хъ, <rubric class="inline">стїхи̑ры.</rubric>

<incipit><red>С</red>вѣ́те ти́хїй:</incipit>

<rubric>И҆ прокі́менъ днѐ: и҆лѝ, А҆ллилꙋ́їа.</rubric>

<rubric class="inline">Та́же,</rubric> <incipit><red>С</red>подо́би гдⷭ҇и, въ ве́черъ се́й:</incipit>

<rubric class="inline">И҆ є҆ктенїа̀:</rubric> <red>И҆</red>спо́лнимъ вече́рнюю моли́твꙋ на́шꙋ:

<rubric>И҆ на стїхо́внѣ стїхи̑ры:</rubric>

<rubric class="inline">И҆</rubric> <incipit><red>Н</red>ы́нѣ ѿпꙋща́еши:</incipit> <incipit><red>Трист҃о́е.</red></incipit> <rubric class="inline">И҆ тропарѝ по ѹ҆ста́вꙋ чи́на.</rubric>

<rubric class="inline">И҆ пото́мъ є҆ктенїа̀:</rubric> <incipit><red>П</red>оми́лꙋй на́съ бж҃е:</incipit>

<rubric>По возгла́сѣ же і҆ере́й глаго́летъ:</rubric>

<red>П</red>ремꙋ́дрость.

<rubric class="inline">Ли́къ же:</rubric> <red>Б</red>л҃гословѝ.

<rubric class="inline">І҆ере́й:</rubric> <red>С</red>ы́й бл҃гослове́нъ:

<rubric class="inline">Ли́къ:</rubric> <red>Ѹ҆</red>твердѝ бж҃е, ст҃ꙋ́ю правосла́внꙋю вѣ́рꙋ, правосла́вныхъ хрⷭ҇тїа́нъ, во вѣ́къ вѣ́ка.

<rubric class="inline">І҆ере́й:</rubric> <red>П</red>рест҃а́ѧ бцⷣе, сп҃сѝ на́съ.

<rubric class="inline">Ли́къ:</rubric> <incipit><red>Чⷭ҇</red>тнѣ́йшꙋю херꙋві̑мъ:</incipit>

<rubric class="inline">І҆ере́й:</rubric> <red>С</red>ла́ва тебѣ̀, хрⷭ҇тѐ бж҃е, ѹ҆пова́нїе на́ше, сла́ва тебѣ̀.

<rubric class="inline">Ли́къ:</rubric> <red>С</red>ла́ва, и҆ ны́нѣ:

<rubric>І҆ере́й же, ѡ҆брати́всѧ ѿ ст҃ы́хъ двере́й на за́падъ къ лю́демъ, глаго́летъ ѿпꙋ́стъ, и҆ помина́етъ ст҃а́го, є҆мꙋ́же слꙋ́жба пое́тсѧ. И҆ ли́къ пое́тъ многолѣ́тїе.</rubric>

{/fold}
