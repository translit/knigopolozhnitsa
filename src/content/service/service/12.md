---
title: "Чи́нъ бл҃гослове́нїѧ ко́лива"
navigation:
  key: service-service-12
  title: "Чи́нъ бл҃гослове́нїѧ ко́лива"
  parent: service-service
  order: 12
type: "service"
---

# Чи́нъ бл҃гослове́нїѧ ко́лива.

<rubric>(Сі́есть, кꙋтїѝ, и҆лѝ варе́ныѧ пшени́цы, съ ме́домъ смѣше́нныѧ, и҆ разли́чными сла́дкими ѻ҆вощмѝ ѹ҆кра́шенныѧ, и҆ въ че́сть и҆ па́мѧть гдⷭ҇скихъ пра́здникѡвъ, и҆лѝ ст҃ы́хъ бж҃їихъ, въ цр҃ковь приноси́мыѧ.)</rubric>



<rubric>Принесе́нꙋ бы́вшꙋ ко́ливꙋ въ цр҃ковь:</rubric>

<rubric>А҆́ще на вече́рни:</rubric>

<rubric class="inline">По</rubric> <incipit><red>Н</red>ы́нѣ ѿпꙋща́еши:</incipit> <incipit><red>Трист҃о́е.</red></incipit> <rubric class="inline">По</rubric> <incipit><red>Ѻ҆́</red>ч҃е на́шъ:</incipit>

<rubric>Тропа́рь. Сла́ва, и҆ ны́нѣ: бг҃оро́диченъ, по гла́сꙋ тропарѧ̀ ст҃а́гѡ.</rubric>

<rubric>А҆́ще же на лїтꙋргі́и: По заамвѡ́ннѣй мл҃твѣ, пое́тсѧ тропа́рь и҆ конда́къ ст҃а́гѡ.</rubric>

<rubric>Дїа́конъ покади́въ, глаго́летъ: </rubric>

<red>Г</red>дⷭ҇ꙋ помо́лимсѧ.

<rubric class="inline">Ли́къ:</rubric> <red>Г</red>дⷭ҇и поми́лꙋй.

<rubric>Сщ҃е́нникъ ста́въ над̾ ко́ливомъ, глаго́летъ мл҃твꙋ сїю̀:</rubric>

<versal>В</versal>сѧ̑ соверши́вый сло́вомъ твои́мъ гдⷭ҇и, и҆ повелѣ́вый землѝ многоразли̑чныѧ прозѧба́ти плоды̀, въ наслажде́нїе и҆ пи́щꙋ на́шꙋ: и҆́же сѣ́менми трѝ ѻ҆́троки и҆ данїи́ла, сꙋ́щыѧ въ вавѷлѡ́нѣ, сластнопита́нныхъ свѣ́тлшыѧ показа́вый: са́мъ всебл҃гі́й цр҃ю̀, и҆ сѣ́мена сїѧ̑ съ разли́чными плоды̀ бл҃гословѝ, и҆ ѿ ни́хъ вкꙋша́ющыѧ ѡ҆ст҃ѝ, ꙗ҆́кѡ въ сла́вꙋ твою̀, и҆ въ че́сть ст҃а́гѡ <red>и҆́мⷬ҇къ</red> сїѧ̑ предложи́шасѧ ѿ твои́хъ рабѡ́въ, и҆ въ па́мѧть во бл҃гочести́вѣй вѣ́рѣ сконча́вшихсѧ. Пода́ждь же бл҃же, бл҃гоꙋкраси́вшымъ сїѧ̑, и҆ па́мѧть соверша́ющымъ, всѧ̑ ꙗ҆̀же ко сп҃се́нїю прошє́нїѧ, и҆ вѣ́чныхъ твои́хъ бла̑гъ наслажде́нїе: мл҃твами пречⷭ҇тыѧ влⷣчцы на́шеѧ бцⷣы и҆ приснодв҃ы мр҃і́и, и҆ ст҃а́гѡ <red>и҆́мⷬ҇къ</red> є҆гѡ́же и҆ па́мѧть соверша́емъ, и҆ всѣ́хъ ст҃ы́хъ твои́хъ.

<red>Ꙗ҆́</red>кѡ ты̀ є҆сѝ бл҃гословлѧ́ѧй и҆ ѡ҆сщ҃а́ѧй всѧ́чєскаѧ бж҃е на́шъ, и҆ тебѣ̀ сла́вꙋ возсыла́емъ, безнача́льномꙋ ѻ҆ц҃ꙋ̀, со є҆диноро́днымъ твои́мъ сн҃омъ, и҆ прест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.



<rubric>И҆ а҆́ще на вече́рни, дїа́конъ:</rubric>

<red>П</red>ремꙋ́дрость.

<rubric class="inline">Ли́къ:</rubric> <red>Б</red>л҃гословѝ.

<rubric class="inline">Сщ҃е́нникъ:</rubric> <red>С</red>ы́й бл҃гослове́нъ:

<rubric>И҆ прѡ́чаѧ до ѿпꙋ́ста.</rubric>



<rubric>А҆́ще же на лїтꙋргі́и, пое́тъ ли́къ:</rubric>

<incipit><red>Б</red>ꙋ́ди и҆́мѧ гдⷭ҇не:</incipit> <rubric class="inline">Три́жды.</rubric>

<rubric class="inline">И҆ ѱало́мъ:</rubric> <incipit><red>Б</red>л҃гословлю̀ гдⷭ҇а на всѧ́кое вре́мѧ:</incipit>

<rubric>Разда́въ же а҆нті́дѡръ, твори́тъ ѡ҆бы́чный ѿпꙋ́стъ лїтꙋргі́и.</rubric>



<rubric>Чи́нъ над̾ кꙋтїе́ю въ па́мѧть ѹ҆со́пшихъ, на лїтꙋргі́и.</rubric>

<rubric>По заамвѡ́ннѣй мл҃твѣ рече́тсѧ:</rubric>

<incipit><red>Трист҃о́е.</red></incipit> <incipit><red>П</red>рест҃а́ѧ трⷪ҇це:</incipit> <incipit><red>Ѻ҆́</red>ч҃е на́шъ:</incipit>

<rubric>Сщ҃е́нникъ, возгла́съ. Та́же тропарѝ:</rubric>

<red>С</red>о дꙋ́хи првⷣныхъ:

<rubric class="inline">Та́же є҆ктенїа̀:</rubric> <incipit><red>П</red>оми́лꙋй на́съ бж҃е:</incipit> <rubric class="inline">и҆ про́чее.</rubric>

<rubric class="inline">И҆ мл҃тва:</rubric> <red>Б</red>ж҃е дх҃ѡ́въ:

<rubric class="inline">И҆ возгла́съ:</rubric> <red>Ꙗ҆́</red>кѡ ты̀ є҆сѝ воскрⷭ҇нїе: <rubric class="inline">и҆ прѡ́чаѧ. </rubric>

<rubric>Сїѧ̑ всѧ̑ зрѝ въ лі҆тꙋргї́и златоꙋ́стагѡ.</rubric>

<rubric class="inline">Та́же ли́къ:</rubric> <incipit><red>Б</red>ꙋ́ди и҆́мѧ гдⷭ҇не:</incipit>

<rubric>И҆ ѿпꙋ́стъ лїтꙋргі́и.</rubric>



<rubric>Чи́нъ над̾ кꙋтїе́ю въ па́мѧть ѹ҆со́пшихъ, ве́чера.</rubric>

<rubric>По ѿпꙋ́стѣ вече́рни, пре́жде повече́рїѧ, нача́ло сотвори́въ і҆ере́й.</rubric>

<rubric class="inline">Та́же рече́тсѧ:</rubric> <incipit><red>Т</red>рист҃о́е.</incipit> <incipit><red>П</red>рест҃а́ѧ трⷪ҇це:</incipit> <rubric class="inline">По</rubric> <incipit><red>Ѻ҆́</red>ч҃е на́шъ:</incipit>

<rubric>Сщ҃е́нникъ, возгла́съ.</rubric>

<rubric class="inline">Та́же ли́къ, тропарѝ:</rubric> <red>С</red>о дꙋ́хи првⷣныхъ:

<rubric class="inline">Та́же, є҆ктенїа̀:</rubric> <incipit><red>П</red>оми́лꙋй на́съ бж҃е:</incipit> <rubric class="inline">и҆ прѡ́чаѧ.</rubric>

<rubric class="inline">И҆ мл҃тва:</rubric> <red>Б</red>ж҃е дх҃ѡ́въ:

<rubric class="inline">И҆ возгла́съ:</rubric> <red>Ꙗ҆́</red>кѡ ты̀ є҆сѝ воскрⷭ҇нїе:

<rubric class="inline">Ли́къ:</rubric> <red>А҆</red>ми́нь.

<incipit><red>Чⷭ҇</red>тнѣ́йшꙋю херꙋві̑мъ:</incipit>

<red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric>И҆ ѿпꙋ́стъ.</rubric>
