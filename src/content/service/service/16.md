---
title: "Прокі́мны и҆ а҆ллилꙋ́їа воскре́сны, ѹ҆́треннїѧ и҆ лїтꙋргі́йныѧ, на ѻ҆́смь гласѡ́въ"
navigation:
  key: service-service-16
  title: "Прокі́мны и҆ а҆ллилꙋ́їа воскре́сны, ѹ҆́треннїѧ и҆ лїтꙋргі́йныѧ, на ѻ҆́смь гласѡ́въ"
  parent: service-service
  order: 16
type: "service"
---

# Прокі́мны и҆ а҆ллилꙋ́їа воскре́сны, ѹ҆́треннїѧ и҆ лїтꙋргі́йныѧ, на ѻ҆́смь гласѡ́въ.

{fold-h2:Гла́съ а҃.}

<rubric>На ѹ҆́трени прокі́менъ:</rubric>

<red>Н</red>ы́нѣ воскрⷭ҇нꙋ̀, гл҃го́летъ гдⷭ҇ь, положꙋ́сѧ во сп҃се́нїе, не ѡ҆биню́сѧ ѡ҆ не́мъ.

<rubric class="inline">Сті́хъ:</rubric> <red>С</red>ловеса̀ гдⷭ҇нѧ, словеса̀ чи́ста, сребро̀ разжже́но, и҆скꙋше́но землѝ, ѡ҆чище́но седмери́цею.

<rubric>На лїтꙋргі́и прокі́менъ:</rubric>

<red>Б</red>ꙋ́ди гдⷭ҇и, млⷭ҇ть твоѧ̀ на на́съ, ꙗ҆́коже ѹ҆пова́хомъ на тѧ̀.

<rubric class="inline">Сті́хъ:</rubric> <red>Р</red>а́дꙋйтесѧ пра́веднїи ѡ҆ гдⷭ҇ѣ, пра̑вымъ подоба́етъ похвала̀.

<rubric class="inline">А҆ллилꙋ́їа:</rubric> <red>Б</red>г҃ъ даѧ́й ѿмще́нїе мнѣ̀, и҆ покори́вый лю́ди под̾ мѧ̀.

<rubric class="inline">Сті́хъ:</rubric> <red>В</red>елича́ѧй сп҃сє́нїѧ цр҃е́ва, и҆ творѧ́й млⷭ҇ть хрⷭ҇тꙋ̀ своемꙋ̀ дв҃дꙋ, и҆ сѣ́мени є҆гѡ̀ до вѣ́ка.

{/fold}

{fold-h2:Гла́съ в҃.}

<rubric>На ѹ҆́трени прокі́менъ:</rubric>

<red>В</red>оста́ни гдⷭ҇и бж҃е мо́й, повелѣ́нїемъ, и҆́мже заповѣ́далъ є҆сѝ: и҆ со́нмъ люде́й ѡ҆бы́детъ тѧ̀.

<rubric class="inline">Сті́хъ:</rubric> <red>Г</red>дⷭ҇и бж҃е мо́й, на тѧ̀ ѹ҆пова́хъ: сп҃си́ мѧ.

<rubric>На лїтꙋргі́и прокі́менъ:</rubric>

<red>К</red>рѣ́пость моѧ̀ и҆ пѣ́нїе моѐ гдⷭ҇ь, и҆ бы́сть мнѣ̀ во сп҃се́нїе.

<rubric class="inline">Сті́хъ:</rubric> <red>Н</red>аказꙋ́ѧ наказа́ мѧ гдⷭ҇ь, сме́рти же не предаде́ мѧ.

<rubric class="inline">А҆ллилꙋ́їа:</rubric> <red>Ѹ҆</red>слы́шитъ тѧ̀ гдⷭ҇ь въ де́нь печа́ли, защи́титъ тѧ̀ и҆́мѧ бг҃а і҆а́кѡвлѧ.

<rubric class="inline">Сті́хъ:</rubric> <red>Г</red>дⷭ҇и, сп҃сѝ царѧ̀, и҆ ѹ҆слы́ши ны̀, во́ньже а҆́ще де́нь призове́мъ тѧ̀.

{/fold}

{fold-h2:Гла́съ г҃.}

<rubric>На ѹ҆́трени прокі́менъ:</rubric>

<red>Р</red>цы́те во ꙗ҆зы́цѣхъ, ꙗ҆́кѡ гдⷭ҇ь воцр҃и́сѧ: и҆́бо и҆спра́ви вселе́ннꙋю, ꙗ҆́же не подви́житсѧ.

<rubric class="inline">Сті́хъ:</rubric> <red>В</red>оспо́йте гдⷭ҇еви пѣ́снь но́вꙋ, воспо́йте гдⷭ҇еви всѧ̀ землѧ̀.

<rubric>На лїтꙋргі́и прокі́менъ:</rubric>

<red>П</red>о́йте бг҃ꙋ на́шемꙋ, по́йте: по́йте цр҃е́ви на́шемꙋ, по́йте.

<rubric class="inline">Сті́хъ:</rubric> <red>В</red>сѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованїѧ.

<rubric class="inline">А҆ллилꙋ́їа:</rubric> <red>Н</red>а тѧ̀ гдⷭ҇и ѹ҆пова́хъ, да не постыжꙋ́сѧ во вѣ́къ.

<rubric class="inline">Сті́хъ:</rubric> <red>Б</red>ꙋ́ди мѝ въ бг҃а защи́тителѧ, и҆ въ до́мъ прибѣ́жища, є҆́же сп҃сти́ мѧ.

{/fold}

{fold-h2:Гла́съ д҃.}

<rubric>На ѹ҆́трени прокі́менъ:</rubric>

<red>В</red>оскрⷭ҇нѝ гдⷭ҇и, помозѝ на́мъ: и҆ и҆зба́ви на́съ, и҆́мене твоегѡ̀ ра́ди.

<rubric class="inline">Сті́хъ:</rubric> <red>Б</red>ж҃е, ѹ҆ши́ма на́шима ѹ҆слы́шахомъ, и҆ ѻ҆тцы̀ на́ши возвѣсти́ша на́мъ.

<rubric>На лїтꙋргі́и прокі́менъ:</rubric>

<red>Ꙗ҆́</red>кѡ возвели́чишасѧ дѣла̀ твоѧ̑ гдⷭ҇и: всѧ̑ премꙋ́дростїю сотвори́лъ є҆сѝ.

<rubric class="inline">Сті́хъ:</rubric> <red>Б</red>л҃гословѝ дꙋшѐ моѧ̀ гдⷭ҇а: гдⷭ҇и, бж҃е мо́й, возвели́чилсѧ є҆сѝ ѕѣлѡ̀.

<rubric class="inline">А҆ллилꙋ́їа:</rubric> <red>Н</red>алѧцы̀, и҆ ѹ҆спѣва́й, и҆ ца́рствꙋй, и҆́стины ра́ди и҆ кро́тости и҆ пра́вды.

<rubric class="inline">Сті́хъ:</rubric> <red>В</red>озлюби́лъ є҆сѝ пра́вдꙋ, и҆ возненави́дѣлъ є҆сѝ беззако́нїе.

{/fold}

{fold-h2:Гла́съ є҃.}

<rubric>На ѹ҆́трени прокі́менъ:</rubric>

<red>В</red>оскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀, ꙗ҆́кѡ ты̀ црⷭ҇твꙋеши во вѣ́ки.

<rubric class="inline">Сті́хъ:</rubric> <red>И҆</red>сповѣ́мсѧ тебѣ̀ гдⷭ҇и, всѣ́мъ се́рдцемъ мои́мъ, повѣ́мъ всѧ̑ чꙋдеса̀ твоѧ̑.

<rubric>На лїтꙋргі́и прокі́менъ:</rubric>

<red>Т</red>ы̀ гдⷭ҇и, сохрани́ши ны̀, и҆ соблюде́ши ны̀ ѿ ро́да сегѡ̀, и҆ во вѣ́къ.

<rubric class="inline">Сті́хъ:</rubric> <red>С</red>паси́ мѧ гдⷭ҇и, ꙗ҆́кѡ ѡ҆скꙋдѣ̀ преподо́бный.

<rubric class="inline">А҆ллилꙋ́їа:</rubric> <red>М</red>и́лѡсти твоѧ̑ гдⷭ҇и, во вѣ́къ воспою̀, въ ро́дъ и҆ ро́дъ возвѣщꙋ̀ и҆́стинꙋ твою̀ ѹ҆сты̀ мои́ми.

<rubric class="inline">Сті́хъ:</rubric> <red>З</red>анѐ ре́клъ є҆сѝ: въ вѣ́къ млⷭ҇ть сози́ждетсѧ, на нб҃сѣ́хъ ѹ҆гото́витсѧ и҆́стина твоѧ̀.

{/fold}

{fold-h2:Гла́съ ѕ҃.}

<rubric>На ѹ҆́трени прокі́менъ:</rubric>

<red>Г</red>дⷭ҇и, воздви́гни си́лꙋ твою̀, и҆ прїидѝ во є҆́же сп҃стѝ на́съ.

<rubric class="inline">Сті́хъ:</rubric> <red>П</red>асы́й і҆и҃лѧ вонмѝ, наставлѧ́ѧй ꙗ҆́кѡ ѻ҆вча̀ і҆ѡ́сифа.

<rubric>На лїтꙋргі́и прокі́менъ:</rubric>

<red>С</red>п҃сѝ гдⷭ҇и лю́ди твоѧ̑, и҆ бл҃гословѝ достоѧ́нїе твоѐ.

<rubric class="inline">Сті́хъ:</rubric> <red>К</red>ъ тебѣ̀ гдⷭ҇и воззовꙋ̀, бж҃е мо́й, да не премолчи́ши ѿ менѐ.

<rubric class="inline">А҆ллилꙋ́їа:</rubric> <red>Ж</red>ивы́й въ по́мощи вы́шнѧгѡ, въ кро́вѣ бг҃а нбⷭ҇нагѡ водвори́тсѧ.

<rubric class="inline">Сті́хъ:</rubric> <red>Р</red>ече́тъ гдⷭ҇еви: застꙋ́пникъ мо́й є҆сѝ и҆ прибѣ́жище моѐ, бг҃ъ мо́й, и҆ ѹ҆пова́ю на него̀.

{/fold}

{fold-h2:Гла́съ з҃.}

<rubric>На ѹ҆́трени прокі́менъ:</rubric>

<red>В</red>оскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀, не забꙋ́ди ѹ҆бо́гихъ твои́хъ до конца̀.

<red>С</red>ті́хъ: И҆сповѣ́мсѧ тебѣ̀ гдⷭ҇и всѣ́мъ се́рдцемъ мои́мъ, повѣ́мъ всѧ̑ чꙋдеса̀ твоѧ̑.

<rubric>На лїтꙋргі́и прокі́менъ:</rubric>

<red>Г</red>дⷭ҇ь крѣ́пость лю́демъ свои̑мъ да́стъ, гдⷭ҇ь бл҃гослови́тъ лю́ди своѧ̑ ми́ромъ.

<rubric class="inline">Сті́хъ:</rubric> <red>П</red>ринеси́те гдⷭ҇еви сы́нове бж҃їи, принеси́те гдⷭ҇еви сы́ны ѻ҆́вни.

<rubric class="inline">А҆ллилꙋ́їа:</rubric> <red>Б</red>л҃го є҆́сть и҆сповѣ́датисѧ гдⷭ҇еви, и҆ пѣ́ти и҆́мени твоемꙋ̀ вы́шнїй.

<rubric class="inline">Сті́хъ:</rubric> <red>В</red>озвѣща́ти заꙋ́тра млⷭ҇ть твою̀, и҆ и҆́стинꙋ твою̀ на всѧ́кꙋ но́щь.

{/fold}

{fold-h2:Гла́съ и҃.}

<rubric>На ѹ҆́трени прокі́менъ:</rubric>

<red>В</red>оцари́тсѧ гдⷭ҇ь во вѣ́къ: бг҃ъ тво́й сїѡ́не въ ро́дъ и҆ ро́дъ.

<rubric class="inline">Сті́хъ:</rubric> <red>Х</red>валѝ дꙋшѐ моѧ̀ гдⷭ҇а, восхвалю̀ гдⷭ҇а въ животѣ̀ мое́мъ.

<rubric>На лїтꙋргі́и прокі́менъ:</rubric>

<red>П</red>омоли́тесѧ и҆ воздади́те гдⷭ҇еви бг҃ꙋ на́шемꙋ.

<rubric class="inline">Сті́хъ:</rubric> <red>В</red>ѣ́домъ во і҆ꙋде́и бг҃ъ, во і҆и҃ли ве́лїе и҆́мѧ є҆гѡ̀.

<rubric class="inline">А҆ллилꙋ́їа:</rubric> <red>П</red>рїиди́те возра́дꙋемсѧ гдⷭ҇еви, воскли́кнемъ бг҃ꙋ сп҃си́телю на́шемꙋ.

<rubric class="inline">Сті́хъ:</rubric> <red>П</red>редвари́мъ лицѐ є҆гѡ̀ во и҆сповѣ́данїи, и҆ во ѱалмѣ́хъ воскли́кнемъ є҆мꙋ̀.

{/fold}
