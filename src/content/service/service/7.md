---
title: "Ѿпꙋ́сты влⷣчнихъ пра́здниковъ глаго́лемїи въ вече́рню, во ѹ҆́треню, и҆ въ лїтꙋргі́ю по чи́нꙋ"
navigation:
  key: service-service-7
  title: "Ѿпꙋ́сты влⷣчнихъ пра́здниковъ глаго́лемїи въ вече́рню, во ѹ҆́треню, и҆ въ лїтꙋргі́ю по чи́нꙋ"
  parent: service-service
  order: 7
type: "service"
---

# Ѿпꙋ́сты влⷣчнихъ пра́здниковъ глаго́лемїи въ вече́рню, во ѹ҆́треню, и҆ въ лїтꙋргі́ю по чи́нꙋ.

<rubric>На ржⷭ҇тво̀ хрⷭ҇то́во:</rubric>

<red>И҆́</red>же въ верте́пѣ родивы́йсѧ, и҆ въ ꙗ҆́слехъ возлегі́й, на́шегѡ ра́ди сп҃се́нїѧ, хрⷭ҇то́съ и҆́стинный бг҃ъ на́шъ: <rubric class="inline">и҆ про́чее до конца̀.</rubric>



<rubric>На ѡ҆брѣ́занїе:</rubric>

<red>И҆́</red>же во ѻ҆смы́й де́нь пло́тїю ѡ҆брѣ́затисѧ и҆зво́ливый, на́шегѡ ра́ди сп҃се́нїѧ, хрⷭ҇то́съ и҆́стинный:



<rubric>На бг҃оѧвле́нїе:</rubric>

<red>И҆́</red>же во і҆ѻрда́нѣ крⷭ҇ти́тисѧ и҆зво́ливый ѿ і҆ѡа́нна, на́шегѡ ра́ди сп҃се́нїѧ, хрⷭ҇то́съ и҆́стинный:



<rubric>На срѣ́тенїе:</rubric>

<red>И҆́</red>же во ѡ҆б̾ѧ́тїихъ првⷣнагѡ сѷмеѡ́на носи́тисѧ и҆зво́ливый, на́шегѡ ра́ди сп҃се́нїѧ, хрⷭ҇то́съ и҆́стинный:



<rubric>На преѡбраже́нїе:</rubric>

<red>И҆́</red>же на горѣ̀ ѳавѡ́рстѣй преѡбрази́выйсѧ во сла́вѣ, пред̾ ст҃ы́ми свои́ми ѹ҆ч҃никѝ и҆ а҆пⷭ҇лы, хрⷭ҇то́съ и҆́стинный:



<rubric>Въ недѣ́лю цвѣтнꙋ́ю:</rubric>

<red>И҆́</red>же на жребѧ́ти ѻ҆́сли сѣ́сти и҆зво́ливый, на́шегѡ ра́ди сп҃се́нїѧ, хрⷭ҇то́съ и҆́стинный:



<rubric>Въ тꙋ́ же недѣ́лю ве́чера:</rubric>

<red>Г</red>рѧды́й гдⷭ҇ь на во́льнꙋю стрⷭ҇ть, на́шегѡ ра́ди сп҃се́нїѧ, хрⷭ҇то́съ и҆́стинный:



<rubric>Въ вели́кїй четверто́къ:</rubric>

<red>И҆́</red>же за превосходѧ́щꙋю бл҃гость пꙋ́ть добрѣ́йшїй смире́нїѧ показа́вый, внегда̀ ѹ҆мы́ти но́ги ѹ҆ч҃никѡ́въ, да́же и҆ до крⷭ҇та̀ и҆ погребе́нїѧ снизше́дый на́мъ, хрⷭ҇то́съ и҆́стинный:



<rubric>Во ѿпꙋ́стъ ст҃ы́хъ стрⷭ҇те́й:</rubric>

<red>И҆́</red>же ѡ҆плева̑нїѧ, и҆ бїє́нїѧ, и҆ заꙋшє́нїѧ, и҆ крⷭ҇тъ, и҆ смⷬ҇ть претерпѣ́вый за сп҃се́нїе мі́ра, хрⷭ҇то́съ и҆́стинный:



<rubric>Во ст҃ы́й и҆ вели́кїй пѧто́къ:</rubric>

<red>И҆́</red>же на́съ ра́ди человѣ́кѡвъ и҆ на́шегѡ ра́ди сп҃се́нїѧ стра̑шныѧ стрⷭ҇ти и҆ животворѧ́щїй крⷭ҇тъ, и҆ во́льное погребе́нїе пло́тїю и҆зво́ливый, хрⷭ҇то́съ и҆́стинный:



<rubric>Въ недѣ́лю па́схи, и҆ во всю̀ свѣ́тлꙋю седми́цꙋ:</rubric>

<red>Х</red>рⷭ҇то́съ воскр҃сы́й и҆з̾ ме́ртвыхъ, смⷬ҇тїю сме́рть попра́вый, и҆ сꙋ́щымъ во гробѣ́хъ живо́тъ дарова́вый, и҆́стинный бг҃ъ на́шъ:



<rubric>На вознесе́нїе:</rubric>

<red>И҆́</red>же во сла́вѣ вознесы́йсѧ ѿ на́съ на нб҃о, и҆ ѡ҆деснꙋ́ю сѣ́дый бг҃а и҆ ѻ҆ц҃а̀, хрⷭ҇то́съ и҆́стинный:



<rubric>Въ недѣ́лю пѧтдесѧ́тнꙋю:</rubric>

<red>И҆́</red>же въ видѣ́нїи ѻ҆́гненныхъ ѧ҆зы̑къ съ нб҃сѐ низпосла́вый прест҃а́го дх҃а на ст҃ы̑ѧ своѧ̑ ѹ҆ч҃никѝ и҆ а҆пⷭ҇лы, хрⷭ҇то́съ и҆́стинный:



<rubric>Въ тꙋ́ же недѣ́лю ве́чера:</rubric>

<red>И҆́</red>же ѿ ѻ҆́ч҃ихъ и҆ бжⷭ҇твенныхъ нѣ́дръ и҆стощи́вый себѐ, и҆ съ нб҃сѐ на зе́млю соше́дый, и҆ на́ше всѐ воспрїе́мый є҆стество̀, и҆ ѡ҆божи́вый є҆̀, по си́хъ же на нб҃са̀ па́ки возше́дый, и҆ ѡ҆деснꙋ́ю сѣды́й бг҃а и҆ ѻ҆ц҃а̀, бжⷭ҇твеннаго же и҆ ст҃а́го и҆ є҆диносꙋ́щнаго и҆ є҆диноси́льнаго и҆ є҆диносла́внаго и҆ сопрⷭ҇носꙋ́щнаго дх҃а низпосла́вый на ст҃ы̑ѧ своѧ̑ ѹ҆ч҃никѝ и҆ а҆пⷭ҇лы, и҆ си́мъ просвѣти́вый ѹ҆́бѡ и҆̀хъ, тѣ́ми же всю̀ вселе́ннꙋю, хрⷭ҇то́съ и҆́стинный бг҃ъ на́шъ, мл҃твами пречⷭ҇тыѧ и҆ пренепоро́чныѧ ст҃ы́ѧ своеѧ̀ мт҃ре, ст҃ы́хъ сла́вныхъ, прехва́льныхъ бг҃опроповѣ́дникѡвъ и҆ дх҃оно́сныхъ а҆пⷭ҇лѡвъ, и҆ всѣ́хъ ст҃ы́хъ, поми́лꙋетъ и҆ сп҃се́тъ на́съ, ꙗ҆́кѡ бл҃гъ и҆ чл҃колю́бецъ.
