---
title: "Моли́тва на благослове́нїе ва́їа"
navigation:
  key: service-ritualadd-43
  title: "Моли́тва на благослове́нїе ва́їа"
  parent: service-ritualadd
  order: 43
type: "service"
---

# Моли́тва на благослове́нїе ва́їа.

<rubric class="inline">Дїа́конъ:</rubric> <red>Г</red>дⷭ҇ꙋ помо́лимсѧ:

<rubric class="inline">Ли́къ:</rubric> <red>Г</red>дⷭ҇и, поми́лꙋй.

<rubric>І҆ере́й взе́мъ кади́ло, кади́тъ крестоѡбра́знѡ, глаго́лѧ моли́твꙋ на благослове́нїе ва́їа:</rubric>

<versal>Г</versal>дⷭ҇и бж҃е на́шъ, сѣдѧ́й на херꙋви́мѣхъ, возста́вивый си́лꙋ твоегѡ̀ сн҃а, гдⷭ҇а на́шегѡ і҆и҃са хрⷭ҇та̀, да сп҃се́тъ мі́ръ крⷭ҇то́мъ, и҆ погребе́нїемъ, и҆ воскрⷭ҇нїемъ свои́мъ: є҆го́же и҆ ны́нѣ прише́дша во і҆ерⷭ҇ли́мъ на во́льнꙋю стрⷭ҇ть, лю́дїе сѣдѧ́щїи во тьмѣ̀, и҆ сѣ́ни сме́ртнѣй, прїе́мше воскрⷭ҇нїѧ зна́мєнїѧ, вѣ̑тви древе́съ, и҆ ва̑їа фі̑нїкъ, воскрⷭ҇нїе зна́менꙋюще срѣто́ша. Са́мъ влⷣко и҆ на́съ по подража́нїю ѻ҆́нѣхъ, въ предпра́зднственный се́й де́нь, ва̑їа и҆ вѣ̑тви древе́съ въ рꙋка́хъ носѧ́щихъ соблюдѝ и҆ сохранѝ. Да ꙗ҆́коже ѻ҆́нїи наро́ди и҆ дѣ́ти ѡ҆са́нна тебѣ̀ приноша́хꙋ, и҆ мы̀ та́кожде въ пѣ́снехъ и҆ пѣ́нїихъ дꙋхо́вныхъ, животворѧ́щагѡ и҆ тридне́внагѡ воскрⷭ҇нїѧ дости́гнемъ, въ то́мже хрⷭ҇тѣ̀ і҆и҃сѣ гдⷭ҇ѣ на́шемъ: съ ни́мже бл҃гослове́нъ є҆сѝ, съ прест҃ы́мъ, и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.
