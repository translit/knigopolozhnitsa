---
title: "Послѣ́дованіе ѡ҆ неꙋдо́бѣ ѹча́щихсѧ"
navigation:
  key: service-ritualadd-23
  title: "Послѣ́дованіе ѡ҆ неꙋдо́бѣ ѹча́щихсѧ"
  parent: service-ritualadd
  order: 23
type: "service"
---

# Послѣ́дованіе ѡ҆ неꙋдо́бѣ ѹча́щихсѧ.

<rubric>Послѣ́дованїе всѐ: тропарѝ и҆ є҆ктєніѝ та̑ѧжде, ꙗ҆́коже въ послѣ́дованїи пред̾ нача́ломъ ѹ҆че́ні҆ѧ въ шко́лахъ.</rubric>

<rubric>По сꙋгꙋ́бѣй є҆ктенїѝ глаго́летъ свѧще́нникъ моли́твы над̾ главо́ю ѻ҆троча̀те:</rubric>

<versal>Г</versal>дⷭ҇и і҆и҃се хрⷭ҇тѐ бж҃е на́шъ, всели́выйсѧ въ сердца̀ двꙋна́десѧтихъ а҆пⷭ҇лѡвъ нелицемѣ́рнѡ, благода́тїю всест҃а́гѡ дх҃а, соше́дшагѡ въ ви́дѣ ѻ҆́гненныхъ ѧ҆зы̑къ, и҆ си́хъ ѹ҆стнѣ̀ ѿве́рзый, и҆ нача́ша глаго́лати и҆ны́ми ѧ҆зы́ки: са́мъ гдⷭ҇и і҆и҃се хрⷭ҇тѐ бж҃е на́шъ, низпослѝ того̀ дх҃а твоего̀ ст҃а́го, на ѻ҆троча̀ сїѐ <red>и҆́мⷬ҇къ</red>, и҆ насадѝ во ѹ҆шеса̀ се́рдца є҆гѡ̀ сщ҃є́ннаѧ писа̑нїѧ, ꙗ҆́же рꙋка̀ твоѧ̀ пречи́стаѧ на скрижа́лѣхъ начерта̀ законополо́жникꙋ мѡѷсе́ю, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<rubric>Моли́тва и҆на́ѧ. </rubric>

<red>Г</red>дⷭ҇ꙋ помо́лимсѧ.

<red>Г</red>дⷭ҇и, поми́лꙋй.

<versal>Г</versal>дⷭ҇и і҆и҃се хрⷭ҇тѐ бж҃е на́шъ, всели́выйсѧ и҆ просвѣти́вый сердца̀ два́десѧти четыре́хъ ста́рцевъ, и҆ ст҃ы́хъ твои́хъ ѹ҆ченикѡ́въ и҆ а҆пⷭ҇лѡвъ и҆ є҆ѵⷢ҇лі́стѡвъ твои́хъ, і҆ѡа́нна, матѳе́а, ма́рка и҆ лꙋкѝ, наꙋчи́вый и҆ просвѣти́вый ст҃а́го первомꙋ́ченика стефа́на: са́мъ и҆ ны́нѣ гдⷭ҇и, просвѣтѝ се́рдце раба̀ твоегѡ̀ <red>и҆́мⷬ҇къ</red>, моли́твами преблагослове́нныѧ влⷣчцы на́шеѧ бцⷣы, и҆ приснодѣ́вы мр҃і́и: си́лою честна́гѡ и҆ животворѧ́щагѡ креста̀, честна́гѡ, сла́внагѡ прⷪ҇ро́ка, предте́чи и҆ крести́телѧ і҆ѡа́нна: ст҃ы́хъ сла́вныхъ и҆ всехва́льныхъ а҆пⷭ҇лъ, ст҃а́гѡ а҆пⷭ҇ла матѳі́а, ст҃ы́хъ мꙋ́чєникъ, а҆га́пїа, проко́пїа и҆ фїлі́та, и҆ всѣ́хъ ст҃ы́хъ: ꙗ҆́кѡ ты̀ є҆сѝ просвѣще́нїе дꙋ́шъ и҆ тѣле́съ на́шихъ, и҆ тебѣ̀ сла́вꙋ возсыла́емъ, со безнача́льнымъ твои́мъ ѻ҆ц҃е́мъ, и҆ съ прест҃ы́мъ, и҆ благи́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<red>С</red>та́немъ до́брѣ, ста́немъ со стра́хомъ бж҃їимъ: <red>А҆</red>ми́нь.

<rubric>Та́же є҆ктенїа̀:</rubric>

<incipit><red>П</red>оми́лꙋй на́съ, бж҃е:</incipit>

<rubric>И҆ ѿпꙋ́стъ.</rubric>
