---
title: "Чи́нъ благослове́нїѧ и рѣ́занїѧ колача̀"
navigation:
  key: service-ritualadd-44
  title: "Чи́нъ благослове́нїѧ и рѣ́занїѧ колача̀"
  parent: service-ritualadd
  order: 44
type: "service"
---

# Чи́нъ благослове́нїѧ и рѣ́занїѧ колача̀.

<rubric>Сщ҃е́нникъ положи́въ на сѧ̀ є҆питрахи́ль начина́етъ ѡ҆бы́чнѡ:</rubric>

<incipit><red>Б</red>л҃гослове́нъ бг҃ъ на́шъ:</incipit>

<incipit><red>Трист҃о́е.</red></incipit> <rubric class="inline">По</rubric> <incipit><red>Ѻ҆́</red>ч҃е на́шъ:</incipit>

<rubric>Тропа́рь ст҃а́гѡ, сла́ва, и҆ ны́нѣ: конда́къ.</rubric>

<rubric>І҆ере́й, покади́въ предложе́нный хлѣ́бъ и҆ предстоѧ́щихъ, и҆ взе́мъ кола́чъ бл҃гословлѧ́етъ є҆го̀ три́жды крⷭ҇тоѡ́бразнѡ, глаго́лѧ:</rubric>

<red>Г</red>дⷭ҇и І҆и҃се Хрⷭ҇тѐ бж҃е на́шъ, бл҃гословѝ хлѣ́бъ и҆ вїно̀ сїѐ дх҃омъ твои́мъ ст҃ы́мъ, всегда̀ ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<rubric>Та́же глаго́летъ:</rubric>

<red>В</red>о сла́вꙋ и҆ че́сть ст҃а́гѡ <red>и҆́мⷬ҇къ</red>, прино́симъ тѝ сїѧ̀, гдⷭ҇и бж҃е, є҆гѡ́же моли́твами прїимѝ, всеще́дре, же́ртвꙋ сїю̀ въ пренебе́сный тво́й же́ртвенникъ.

<rubric>По се́мъ рѣ́жетъ є҆го̀, поѧ̀:</rubric>

<red>С</red>т҃і́и мꙋ́ченицы:

<red>С</red>ла́ва тебѣ̀, <incipit><red>Х</red>рⷭ҇тѐ бж҃е:</incipit> <incipit><red>И҆</red>са́ие ли́кꙋй:</incipit>

<rubric>Сконча́въ сїѧ̑, преломлѧ́етъ хлѣ́бъ на дво́е съ до́мꙋ влады́кою, составлѧ́етъ ѻ҆́бѣ полови́ны та́кѡ ꙗ҆́кѡ бы́ло бы̀ є҆гѡ̀ лицѐ внѣ́ꙋдꙋ, прелива́ютъ вїно́мъ и҆ цѣлꙋ́ютъ є҆го̀ три́жды, та́же сщ҃е́нникъ домꙋвлады́кꙋ цѣлꙋ́етъ во ѹ҆ста̀, се́й же і҆ере́а въ десни́цꙋ, гл҃ѧ:</rubric>

<red>Х</red>рⷭ҇то́съ посредѣ̀ на́съ:

<rubric class="inline">Хрⷭ҇тїа́нинъ же ѿвѣща́етъ:</rubric> <red>И҆</red> є҆́сть и҆ бꙋ́детъ. <rubric class="inline">Три́жды.</rubric>

<rubric class="inline">Та́же Сла́ва:</rubric> <red>М</red>оли́твами ст҃а́гѡ <red>и҆́мⷬ҇къ</red>:

<rubric class="inline">И҆ ны́нѣ:</rubric> <red>М</red>оли́твами бцⷣы, ми́лостиве:

<red>П</red>оми́лꙋй на́съ, бж҃е, по вели́цѣй ми́лости твое́й, и҆ по мно́жествꙋ щедрѡ́тъ твои́хъ ѡ҆чи́сти беззако́нїѧ на́ша.

<rubric>И҆ стїхи́ра ѹ҆́тренѧѧ пра́зднꙋемагѡ ст҃а́гѡ, и҆лѝ же сїѧ̀: гла́съ ѕ҃.</rubric>

<red>Д</red>не́сь бл҃года́ть ст҃а́гѡ дх҃а на́съ собра̀, и҆ всѝ взе́мше крⷭ҇тъ тво́й глаго́лемъ: Бл҃гослове́нъ грѧды́й во и҆́мѧ гдⷭ҇не, ѡ҆са́нна въ вы́шнихъ.

<rubric>Та́же: є҆ктенїа̀:</rubric>

<red>П</red>оми́лꙋй на́съ бж҃е по вели́цѣй ми́лости твое́й, мо́лимтисѧ, ѹ҆слы́ши и҆ поми́лꙋй.

<rubric class="inline">Ли́къ:</rubric> <red>Г</red>дⷭ҇и помилꙋ́й, <rubric class="inline">три́жды.</rubric>

<red>Є҆</red>щѐ мо́лимсѧ ѡ҆ вели́комъ господи́нѣ и҆ ѻ҆тцѣ̀ на́шемъ ст҃ѣ́йшемъ патрїа́рхѣ <red>и҆́мⷬ҇къ</red>, и҆ ѡ҆ господи́нѣ на́шемъ преѡсвѧще́ннѣйшемъ митрополі́тѣ <red>[</red><rubric class="inline">и҆лѝ:</rubric> а҆рхїепі́скопѣ, <rubric class="inline">и҆лѝ:</rubric> є҆пі́скопѣ<red>]</red> <red>и҆́мⷬ҇къ</red>.

<red>Є҆</red>щѐ мо́лимсѧ за всю̀ бра́тїю и҆ за всѧ̑ хрⷭ҇тїа́ны.

<rubric>А҆́ще же въ до́мѣ:</rubric>

<red>Є҆</red>щѐ мо́лимсѧ ѡ҆ до́мѣ се́мъ и҆ живꙋ́щихъ въ не́мъ <red>и҆́мⷬ҇къ</red>, ѡ҆ ми́лости, жи́зни, ми́рѣ, здра́вїи и҆ спасе́нїи и҆̀хъ.

<rubric class="inline">Возгла́съ:</rubric> <red>Ꙗ҆́</red>кѡ млⷭ҇тивъ: <rubric class="inline">и҆ ѿпꙋ́стъ.</rubric>

<rubric>Є҆гда̀ же бл҃гослове́нїе ко́лива быва́етъ въ до́мѣ, тогда̀ пре́жде сщ҃е́нникъ глаго́летъ моли́твꙋ над̾ ко́ливомъ, пото́мъ же рѣ́жетъ кола́чъ по се́мъ пра́вилѣ, и҆лѝ ꙗ҆́кѡже гдѣ̀ ѻ҆бы́чай, съ бл҃гослове́нїемъ до́мꙋ и҆ молѧ́щихсѧ.</rubric>
