---
title: "Слꙋ́жба ѡ҆ въ темни́цахъ и҆ въ заточе́ніи сꙋ́щихъ мно́гихъ, и҆ли ѡ҆ є҆ди́номъ"
navigation:
  key: service-ritualadd-25
  title: "Слꙋ́жба ѡ҆ въ темни́цахъ и҆ въ заточе́ніи сꙋ́щихъ мно́гихъ, и҆ли ѡ҆ є҆ди́номъ"
  parent: service-ritualadd
  order: 25
type: "service"
---

# Слꙋ́жба ѡ҆ въ темни́цахъ и҆ въ заточе́ніи сꙋ́щихъ мно́гихъ, и҆ли ѡ҆ є҆ди́номъ.

<rubric>На проскомі́дїи: </rubric>

<red>Г</red>дⷭ҇и і҆и҃се хрⷭ҇тѐ бж҃е на́шъ, ст҃а́го а҆по́стола твоего̀ петра̀ ѿ ѹ҆́зъ и҆ темни́цы бе́зъ всѧ́кагѡ вре́да свободи́вый, прїимѝ, смире́ннѡ мо́лимъ ти сѧ, же́ртвꙋ сїю̀ млⷭ҇тивнѡ во ѡ҆ста́вленїе грѣхѡ́въ рабѡ́въ твои́хъ <red>[</red><rubric class="inline">и҆лѝ:</rubric> раба̀ твоегѡ̀<red>]</red> <red>и҆́мⷬ҇къ</red>: въ темни́цꙋ всажде́нныхъ, <red>[</red><rubric class="inline">и҆лѝ:</rubric> всажде́ннагѡ<red>]</red> и҆ мл҃твами тогѡ̀, ꙗ҆́кѡ чл҃вѣколю́бецъ всеси́льною твое́ю десни́цею ѿ всѧ́кагѡ ѕла́гѡ ѡ҆бстоѧ́нїѧ и҆зба́ви и҆ на свобо́дꙋ и҆зведѝ.

<rubric>Въ нача́лѣ бж҃е́ственныѧ лїтꙋргі́и:</rubric>

<rubric class="inline">По</rubric> <red>Ѡ҆</red> пла́вающихъ:

<rubric>Приложѝ и҆ сїѧ̀:</rubric>

<red>Ѡ҆</red> є҆́же прости́ти рабѡ́мъ свои̑мъ <red>[</red><rubric class="inline">и҆лѝ:</rubric> рабꙋ̀ своемꙋ̀<red>]</red> <red>и҆́мⷬ҇къ</red>: всѧ̑ согрѣше́нїѧ и҆́хъ <red>[</red><rubric class="inline">и҆лѝ:</rubric> є҆гѡ̀<red>]</red> и҆ млⷭ҇тивꙋ и҆ бл҃гоꙋвѣ́тливꙋ бы́ти и҆̀мъ <red>[</red><rubric class="inline">и҆лѝ:</rubric> є҆мꙋ̀<red>]</red>, гдⷭ҇ꙋ помо́лимсѧ.

<red>Ѡ҆</red> є҆́же вско́рѣ ѹ҆слы́шати гла́съ моле́нїѧ на́шегѡ, и҆ ѿ ѹ҆́зъ и҆ темни́цы млⷭ҇тивнѡ свободи́ти и҆̀хъ <red>[</red><rubric class="inline">и҆лѝ:</rubric> є҆го̀<red>]</red>, гдⷭ҇ꙋ помо́лимсѧ.

<red>Ѡ҆</red> є҆́же, ꙗ҆́коже и҆ногда̀ приле́жнꙋю цр҃кве своеѧ̀ ѡ҆ петрѣ̀ мл҃твꙋ, и҆ на́шꙋ ны́нѣ млⷭ҇тивнѡ ѹ҆слы́шати, и҆ ѿ ѹ҆́зъ свободи́ти рабѡ́въ свои́хъ <red>[</red><rubric class="inline">и҆лѝ:</rubric> раба̀ своего̀<red>]</red>, гдⷭ҇ꙋ помо́лимсѧ.

<red>Ѡ҆</red> є҆́же по мнѡ́гимъ щедро́тамъ и҆ млⷭ҇ти свое́й ѿ всѧ́кагѡ ѕла́го ѡ҆бстоѧ́нїѧ, и҆зба́вити, и҆ свободи́ти рабы̀ своѧ̑, <red>[</red><rubric class="inline">и҆лѝ:</rubric> раба̀ своего̀<red>]</red>, гдⷭ҇ꙋ помо́лимсѧ.

<red>Ѡ҆</red> є҆́же сотвори́ти млⷭ҇ть съ рабы̀ свои́ми <red>[</red><rubric class="inline">и҆лѝ:</rubric> съ рабо́мъ свои́мъ<red>]</red> и҆ ѿ всѣ́хъ бѣ́дъ и҆ нꙋ́ждъ, и҆ ѿ ѹ҆зи́лища, ꙗ҆́коже і҆ѡ́сифа въ є҆гѵ́птѣ и҆ногда̀, си́лою свое́ю ско́рѡ свободи́ти и҆̀хъ <red>[</red><rubric class="inline">и҆лѝ:</rubric> є҆го̀<red>]</red> гдⷭ҇ꙋ помо́лимсѧ.

<rubric>По вхо́дѣ тропа́рь, гла́съ в҃:</rubric>

<red>М</red>анассі́ю ѿ ѹ҆́зъ и҆ го́рькагѡ заточе́нїѧ, мл҃твъ ра́ди свободи́вый всеще́дрый бж҃е, и҆ рабы̀ твоѧ̑ <red>[</red><rubric class="inline">и҆лѝ:</rubric> раба̀ твоего̀<red>]</red> на́ми ны́нѣ молѧ́щыѧсѧ <red>[</red><rubric class="inline">и҆лѝ:</rubric> молѧ́щагосѧ<red>]</red>, ѿ ѹ҆́зъ и҆ заточе́нїѧ свободѝ, и҆ ѿ всѧ́кагѡ ѕла́гѡ ѡ҆бстоѧ́нїѧ и҆зба́ви, ꙗ҆́кѡ є҆ди́нъ чл҃вѣколю́бецъ.

<rubric class="inline">Конда́къ, гла́съ є҃:</rubric> <red>Ꙗ҆́</red>кѡ млⷭ҇рдїѧ и҆сто́чникъ, и҆ бл҃гости пꙋчи́на, хрⷭ҇тѐ бж҃е, не пре́зри въ ско́рбехъ и҆ бѣда́хъ тебѐ вѣ́рою призыва́ющихъ, но ꙗ҆́кѡ ще́дръ поми́лꙋй, и҆ ѿ ѹ҆́зъ ско́рѡ свободѝ, да пое́мъ тѝ: а҆ллилꙋ́їа.

<rubric class="inline">Прокі́менъ, гла́съ з҃:</rubric> <red>И҆</red>зведѝ и҆зъ темни́цы дꙋ́шꙋ мою̀, и҆сповѣ́датисѧ и҆́мени твоемꙋ̀.

<red>В</red>онмѝ мл҃твѣ мое́й, ꙗ҆́кѡ смири́хсѧ ѕѣлѡ̀.

<rubric>Дѣѧ́нїй ст҃ы́хъ а҆по́стѡлъ чте́нїе. Глава̀ в҃і. Сті́хъ а҃-а҃і. (к҃ѳ зач.).</rubric>

<rubric class="inline">А҆ллилꙋ́їа, гла́съ д҃:</rubric> <red>И҆</red>зъ глꙋбины̀ воззва́хъ къ тебѣ̀, гдⷭ҇и, гдⷭ҇и, ѹ҆слы́ши гла́съ мо́й.

<rubric class="inline">Сті́хъ:</rubric> <red>Д</red>а бꙋ́дꙋтъ ѹ҆́ши твоѝ вне́млющѣ гла́сꙋ моле́нїѧ моегѡ̀.

<rubric>Ѿ і҆ѡа́нна ст҃а́гѡ є҆ѵⷢ҇лїа чте́нїе. Глава̀ и҃. Сті́хъ л҃а-л҃ѕ. (л҃а зач.).</rubric>

<rubric class="inline">По</rubric> <incipit><red>Р</red>це́мъ всѝ:</incipit>

<rubric>На свое́мъ мѣ́стѣ приложѝ:</rubric>

<red>П</red>етра̀ ѿ ѹ҆́зъ и҆ темни́цы и҆зведы́й, и҆ невре́дна цр҃кви твое́й предста́вивый, хрⷭ҇тѐ, и҆ рабѡ́въ твои́хъ, <red>[</red><rubric class="inline">и҆лѝ:</rubric> раба̀ твоего̀<red>]</red> на́ми тебѣ̀ ны́нѣ молѧ́щихсѧ, <red>[</red><rubric class="inline">и҆лѝ:</rubric> молѧ́щагосѧ<red>]</red> ꙗ҆́кѡ млⷭ҇рдъ поми́лꙋй, и҆ ѿ ѹ҆́зъ свободѝ, мо́лимъ ти сѧ, всемлⷭ҇тивый сп҃се, ѹ҆слы́ши и҆ поми́лꙋй.

<red>И҆</red>збавлѧ́ѧй ни́ща ѿ си́льна, и҆ ѹ҆бо́га, є҆мꙋ́же нѣ́сть помо́щника, въ бѣдѣ̀ и҆ заточе́нїи и҆ ѹ҆́захъ сꙋ́щыѧ <red>[</red><rubric class="inline">и҆лѝ:</rubric> сꙋ́щаго<red>]</red>, ꙗ҆́кѡ ще́дръ млⷭ҇тивнѡ свободѝ, приле́жнѡ мо́лимъ ти сѧ, ско́рѡ ѹ҆слы́ши, и҆ ꙗ҆́кѡ ще́дръ поми́лꙋй.

<red>І҆</red>ѡ́сифа въ темни́цѣ и҆ногда̀ въ є҆гѵ́птѣ заключе́ннаго пресла́внѡ свободи́вый, и҆ ны́нѣ на́ми тебѐ призыва́ющыѧ <red>[</red><rubric class="inline">и҆лѝ:</rubric> призыва́ющаго<red>]</red> ѿ ѹ҆́зъ и҆ го́рькїѧ бѣды̀ и҆зба́ви, мо́лимъ ти сѧ, и҆зба́вителю млⷭ҇тивый, ѹ҆слы́ши и҆ ско́рѡ поми́лꙋй.

<rubric class="inline">Прича́стенъ:</rubric> <red>Д</red>а вни́детъ пре́дъ тѧ̀ воздыха́нїе ѡ҆кова́нныхъ: по вели́чїю мы́шцы твоеѧ̀, снабдѝ сы́ны ѹ҆мерщвле́нныхъ.
