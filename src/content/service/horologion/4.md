---
title: "Полꙋ́нощница воскрⷭ҇наѧ"
navigation:
  key: service-horologion-4
  title: "Полꙋ́нощница воскрⷭ҇наѧ"
  parent: service-horologion
  order: 4
type: "service"
---

# Полꙋ́нощница воскрⷭ҇наѧ.

<rubric class="inline">Сщ҃е́нникъ:</rubric> <red>Б</red>л҃гослове́нъ бг҃ъ на́шъ:

<rubric class="inline">И҆ мы̀ глаго́лемъ:</rubric> <red>А҆</red>ми́нь.

<red>С</red>ла́ва тебѣ̀ бж҃е на́шъ, сла́ва тебѣ̀.

<red>Ц</red>р҃ю̀ нбⷭ҇ный: <red>Трист҃о́е.</red> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ:

<rubric class="inline">Свѧще́нникъ:</rubric> <red>Ꙗ҆́</red>кѡ твоѐ є҆́сть црⷭ҇тво:

<red>Г</red>дⷭ҇и поми́лꙋй, <rubric class="inline">в҃і.</rubric>

<rubric>Сла́ва, и҆ ны́нѣ:</rubric>

<red>П</red>рїиди́те, поклони́мсѧ: <rubric class="inline">три́жды.</rubric>

{fold-h2:Ѱало́мъ н҃:}

{% transcludeSection "psalter/kathisma07/5.md", "psalm-50" %}

{/fold}

<rubric>И҆ а҆́бїе глаго́лемъ трⷪ҇чный <a href="/service/" target="_blank">канѡ́нъ</a> настоѧ́щагѡ гла́са.</rubric>

<rubric>И҆ а҆́бїе трⷪ҇чны сїѧ̑:</rubric>

<red>Д</red>осто́йно є҆́сть ꙗ҆́кѡ вои́стиннꙋ, сла́вити тѧ̀ бг҃а сло́ва, є҆гѡ́же трепе́щꙋтъ и҆ трѧсꙋ́тсѧ херꙋві́ми, и҆ славосло́вѧтъ си̑лы небє́сныѧ, воскре́сшаго тридне́внѡ и҆з̾ гро́ба, хрⷭ҇та̀ жизнода́вца стра́хомъ просла́вимъ.

<red>В</red>оспои́мъ всѝ бг҃олѣ́пнѡ пѣ́сньми бж҃е́ственными, ѻ҆ц҃а̀, и҆ сн҃а, и҆ дх҃а бж҃е́ственнаго, трїѷпоста́снꙋю держа́вꙋ, є҆ди́но црⷭ҇тво и҆ гдⷭ҇ьство.

<red>Ю҆́</red>же пою́тъ всѝ земноро́днїи, и҆ славосло́вѧтъ си̑лы нбⷭ҇ныѧ, ѿ всѣ́хъ вѣ́рнѡ покланѧ́емꙋю, є҆ди́ницꙋ по сꙋществꙋ̀, трїѷпоста́снꙋю.

<red>Г</red>дⷭ҇онача́льнꙋю херꙋві̑мъ, и҆ бг҃онача́льнꙋю без̾ сравне́нїѧ серафі̑мъ, нераздѣ́льнꙋю трⷪ҇цꙋ во є҆ди́ницѣ, сꙋ́щее бг҃онача́лїе, тѧ̀ велича́емъ.

<red>Ѻ҆</red>ц҃ꙋ̀ безнача́льномꙋ и҆ бг҃ꙋ, собезнача́льномꙋ сло́вꙋ, со дх҃омъ покланѧ́юсѧ: неразлꙋ́чное є҆ди́но соединѧ́емое сꙋщество̀, тричи́сленнꙋю є҆ди́ницꙋ пѣ́сньми почти́мъ.

<red>Л</red>ꙋчеза̑рныѧ твоѧ̑ мо́лнїѧ возсїѧ́й мѝ, бж҃е мо́й, трїѷпоста́сне вседѣ́телю, и҆ до́мъ мѧ̀ покажѝ твоеѧ̀ непристꙋ́пныѧ сла́вы, свѣ́телъ и҆ свѣтоно́сенъ и҆ неизмѣ́ненъ.

<red>Є҆</red>гѡ́же трепе́щꙋтъ и҆ трѧсꙋ́тсѧ херꙋві́ми, и҆ славосло́вѧтъ а҆́гг҃льскаѧ вѡ́инства, ѿ дв҃ы неизрече́ннѡ вопло́щшагосѧ хрⷭ҇та̀ жизнода́вца, стра́хомъ просла́вимъ.

<rubric class="inline">Та́же:</rubric> <red>Трист҃о́е.</red> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ:

<rubric><a href="/service/horologion/16/" target="_blank">Ѵ҆пакоѝ</a> гла́са.</rubric>

<red>Г</red>дⷭ҇и поми́лꙋй, <rubric class="inline">м҃.</rubric>

<rubric>Сла́ва, и҆ ны́нѣ:</rubric>

<red>Чⷭ҇</red>тнѣ́йшꙋю херꙋві̑мъ:

<rubric class="inline">И҆ возгла́съ ѿ сщ҃е́нника: </rubric> <incipit><red>Б</red>ж҃е ѹ҆ще́дри ны̀ и҆ бл҃гословѝ ны:</incipit>

{fold-h2-open:И҆ мл҃тва прест҃ѣ́й трⷪ҇цѣ:}

<versal>В</versal>семогꙋ́щаѧ и҆ животворѧ́щаѧ ст҃а́ѧ трⷪ҇це, и҆ свѣтонача́льнаѧ, ꙗ҆́же мі́рнꙋю всѧ́кꙋю и҆ премі́рнꙋю тва́рь, за є҆ди́нꙋ бл҃гость ѿ не сꙋ́щихъ приведы́й, и҆ промышлѧ́ѧ, и҆ содержа́щи, и҆́же по про́чихъ твои́хъ неизрече́нныхъ ѡ҆ земно́мъ ро́дѣ бл҃годѣѧ́нїихъ, и҆ покаѧ́нїе на́мъ, ра́ди плотска́гѡ неможе́нїѧ, до сме́рти дарова́вый: не ѡ҆ста́ви на́съ ѻ҆каѧ́нныхъ въ лꙋка́выхъ на́шихъ дѣѧ́нїихъ ѹ҆мре́ти, нижѐ ѕлонача́льникꙋ и҆ зави́стцꙋ и҆ гꙋби́телю посмѣ́шство бы́ти: зри́ши бо, бл҃госе́рде, є҆ли́къ ѹ҆̀бо ѻ҆́нагѡ на на́съ навѣ́тъ и҆ вражда̀, є҆ли́ко же и҆ на́ше страстова́нїе и҆ сла́бость и҆ небреже́нїе. но неѡскꙋ̑дныѧ твоѧ̑ бл҃гѡсти содѣ́лай на на́съ, мо́лимъ на всѧ́кїй де́нь и҆ ча́съ прогнѣ́вающїи тѧ̀, чтⷭ҇ны́хъ и҆ животво́рныхъ за́повѣдей престꙋпле́нїемъ. и҆ всѧ̑ ѹ҆́бѡ всегѡ̀ преше́дшагѡ живота̀ на́шегѡ, и҆ до ны́нѣшнѧгѡ часа̀ согрѣшє́ннаѧ на́ми, въ дѣѧ́нїихъ и҆лѝ глаго́ланїихъ и҆лѝ въ помышле́нїихъ, ѡ҆ста́ви и҆ простѝ. сподо́би же на́съ, про́чее сконча́ти житїѐ въ покаѧ́нїи, и҆ ѹ҆миле́нїи, и҆ соблюде́нїи ст҃ы́хъ твои́хъ повелѣ́нїй. а҆́ще ѹ҆́бѡ сла́достїю прельсти́вшесѧ, многоѡбра́знѣ согрѣши́хомъ, и҆лѝ ме́рзкими похотьмѝ неполе́зными и҆ вре́дными ѡ҆больсти́вшесѧ препроводи́хомъ: а҆́ще гнѣ́вомъ и҆ ꙗ҆́ростїю подви́гшесѧ безслове́сною, кого̀ бра́та на́шего ѡ҆скорби́хомъ: а҆́ще ѧ҆зы́комъ неизбѣ́жныхъ и҆ стро́потныхъ, и҆ крѣ́пкихъ сѣте́й ѡ҆б̾ѧ́хомсѧ: а҆́ще ко́имъ чꙋ́вствъ на́шихъ, и҆лѝ всѣ́ми, во́лею, и҆лѝ нево́лею, вѣ́дꙋще и҆лѝ не вѣ́дꙋще, ѿ восхище́нїѧ и҆лѝ поꙋче́нїѧ, безꙋ́мнѡ поползо́хомсѧ: а҆́ще же лꙋка́выми по́мыслы и҆ сꙋ́етными со́вѣсть ѡ҆скверни́хомъ: а҆́ще ли ко́имъ дрꙋги́мъ ѡ҆́бразомъ прегрѣши́хомъ ѿ предпрїѧ́тїѧ и҆ ѻ҆бы́чаѧ томи́ми ѕла́гѡ, простѝ на́мъ и҆ ѡ҆ста́ви всѧ̑ всеще́дре, пребл҃же и҆ многомлⷭ҇тиве. и҆ да́рꙋй на́мъ про́чее бо́дрость и҆ си́лꙋ, во є҆́же твори́ти во́лю твою̀ бл҃гꙋ, и҆ бл҃гоꙋго́днꙋ, и҆ соверше́ннꙋ: да нощна́гѡ и҆ мра́чнагѡ ѕла̀, свѣтови́днымъ покаѧ́нїемъ премѣ́ншесѧ, и҆ ꙗ҆́кѡ во днѝ бл҃гоѡбра́знѡ ходѧ́ще, и҆ ѡ҆чище́ни ѡ҆б̾ѧви́мсѧ чл҃вѣколю́бїю твоемꙋ̀ недосто́йнїи, воспѣва́юще тѧ̀ и҆ велича́юще во вѣ́ки. <red>А҆</red>ми́нь.

{/fold}

<rubric>И҆ быва́етъ ѿпꙋ́стъ.</rubric>

{% transcludeSection "service/horologion/2.md", "proshchenie" %}
