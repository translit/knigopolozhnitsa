---
title: "Мл҃твы въ трапе́зе"
navigation:
  key: service-horologion-13
  title: "Мл҃твы въ трапе́зе"
  parent: service-horologion
  order: 13
type: "service"
---

# Мл҃твы въ трапе́зе.

<rubric>Вше́дше же въ трапе́зꙋ, глаго́лемъ:</rubric>

<red>Ꙗ҆</red>дѧ́тъ ѹ҆бо́зїи, и҆ насы́тѧтсѧ, и҆ восхва́лѧтъ гдⷭ҇а взыска́ющїи є҆гѡ̀, жива̑ бꙋ́дꙋтъ сердца̀ и҆́хъ въ вѣ́къ вѣ́ка.

<rubric>Сла́ва, и҆ ны́нѣ:</rubric>
<red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric>И҆ бл҃гословлѧ́етъ сщ҃е́нникъ трапе́зꙋ. По ꙗ҆де́нїи же:</rubric>

<rubric>Сла́ва, и҆ ны́нѣ:</rubric>

<red>Б</red>ы́сть чре́во твоѐ ст҃а́ѧ трапе́за, и҆мꙋ́щаѧ нбⷭ҇наго хлѣ́ба, хрⷭ҇та̀ бг҃а на́шего, ѿ негѡ́же всѧ́къ ꙗ҆ды́й не ѹ҆мира́етъ, ꙗ҆́коже речѐ всѣ́хъ, бг҃ороди́тельнице, пита́тель.

<rubric class="inline">И҆ посе́мъ:</rubric> <red>Чⷭ҇</red>тнѣ́йшꙋю херꙋві̑мъ:

<rubric class="inline">Та́же:</rubric> <red>В</red>озвесели́лъ ны̀ є҆сѝ гдⷭ҇и, въ творе́нїихъ твои́хъ, и҆ въ дѣ́лѣхъ рꙋкꙋ̀ твоє́ю возра́дꙋемсѧ. Зна́менасѧ на на́съ свѣ́тъ лица̀ твоегѡ̀ гдⷭ҇и, да́лъ є҆сѝ весе́лїе въ се́рдцѣ мое́мъ, ѿ плода̀ пшени́цы, вїна̀ и҆ є҆ле́а своегѡ̀ ѹ҆мно́жишасѧ. Въ ми́рѣ вкꙋ́пѣ ѹ҆снꙋ̀ и҆ почі́ю, ꙗ҆́кѡ ты̀ гдⷭ҇и, є҆ди́наго на ѹ҆пова́нїи всели́лъ мѧ̀ є҆сѝ.

<rubric>Сла́ва, и҆ ны́нѣ:</rubric>

<red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric class="inline">Сщ҃е́нникъ:</rubric> <red>С</red>ъ на́ми бг҃ъ, свое́ю бл҃года́тїю и҆ чл҃вѣколю́бїемъ, всегда̀, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.
