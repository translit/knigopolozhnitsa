---
title: "Послѣ́дованїе съ бг҃омъ вели́кагѡ повече́рїѧ"
navigation:
  key: service-horologion-14
  title: "Вели́кое повече́рїе"
  parent: service-horologion
  order: 14
type: "service"
---

# Послѣ́дованїе съ бг҃омъ вели́кагѡ повече́рїѧ.

<rubric class="inline">Глаго́летъ сщ҃е́нникъ:</rubric> <red>Б</red>л҃гослове́нъ бг҃ъ на́шъ:

<rubric>И҆ начина́ютъ бра́тїѧ:</rubric>

<red>С</red>ла́ва тебѣ̀ бж҃е на́шъ, сла́ва тебѣ̀.

<red>Ц</red>р҃ю̀ нбⷭ҇ный: <red>Трист҃о́е.</red> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ.

<red>Г</red>дⷭ҇и поми́лꙋй, <rubric class="inline">в҃і.</rubric>

<rubric>Сла́ва, и҆ ны́нѣ:</rubric>

<red>П</red>рїиди́те поклони́мсѧ: <rubric class="inline">три́жды.</rubric>

<rubric>И҆ а҆́бїе, а҆́ще є҆́сть пе́рваѧ седми́ца вели́кїѧ четыредесѧ́тницы, начина́емъ: [<red>Б</red>ж҃е, въ по́мощь мою̀ вонмѝ:](#psalm-69) И҆ и҆спо́лнившꙋсѧ семꙋ̀, пое́мъ вели́кїй канѡ́нъ.</rubric>

<rubric>А҆́ще же нѝ, начина́емъ си́це:</rubric>

{fold-h2-open:Ѱало́мъ д҃.}

{% transcludeSection "psalter/kathisma01/4.md", "psalm-4" %}

{/fold}


{fold-h2-open:Ѱало́мъ ѕ҃.}

{% transcludeSection "psalter/kathisma01/6.md", "psalm-6" %}

{/fold}

{fold-h2-open:Ѱало́мъ в҃і.}

{% transcludeSection "psalter/kathisma02/4.md", "psalm-12" %}

{/fold}

<rubric>Сла́ва, и҆ ны́нѣ:</rubric>

<red>А҆</red>ллилꙋ́їа, а҆ллилꙋ́їа, а҆ллилꙋ́їа, сла́ва тебѣ̀ бж҃е. <rubric class="inline">Три́жды. И҆ покло́ны г҃.</rubric>

<red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Сла́ва и҆ ны́нѣ:</rubric>

{fold-h2-open:Ѱало́мъ к҃д.}

{% transcludeSection "psalter/kathisma04/1.md", "psalm-24" %}

{/fold}

{fold-h2-open:Ѱало́мъ л҃.}

{% transcludeSection "psalter/kathisma04/7.md", "psalm-30" %}

{/fold}

{fold-h2-open:Ѱало́мъ ч҃.}

{% transcludeSection "psalter/kathisma12/6.md", "psalm-90" %}

{/fold}

<rubric>Сла́ва, и҆ ны́нѣ:</rubric>

<red>А҆</red>ллилꙋ́їа, а҆ллилꙋ́їа, а҆ллилꙋ́їа, сла́ва тебѣ̀ бж҃е. <rubric class="inline">Три́жды.</rubric>

<red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>

<rubric>А҆́ще є҆́сть по́стъ, покло́ны трѝ.</rubric>

## Та́же начина́емъ глаго́лати стїхѝ со сладкопѣ́нїемъ, не ско́рѡ, и҆ вели́кимъ гла́сомъ.

## Пе́рвый ли́къ:

<red>С</red>ъ на́ми бг҃ъ, разꙋмѣ́йте ꙗ҆зы́цы, и҆ покарѧ́йтесѧ: <red>Ꙗ҆́</red>кѡ съ на́ми бг҃ъ.

## Вторы́й ли́къ:

<red>С</red>ъ на́ми бг҃ъ, разꙋмѣ́йте ꙗ҆зы́цы, и҆ покарѧ́йтесѧ: <red>Ꙗ҆́</red>кѡ съ на́ми бг҃ъ.

## Та́же по чи́нꙋ кі́йждо ли́къ сво́й сті́хъ.

## Пе́рвый ли́къ:

<red>Ѹ҆</red>слы́шите до послѣ́днихъ землѝ: <red>Ꙗ҆́</red>кѡ съ на́ми бг҃ъ.

## Вторы́й ли́къ:

<red>М</red>огꙋ́щїи покарѧ́йтесѧ: <red>Ꙗ҆́</red>кѡ съ на́ми бг҃ъ.

<red>А҆́</red>ще бо па́ки возмо́жете, и҆ па́ки побѣжде́ни бꙋ́дете: <red>Ꙗ҆́</red>кѡ съ на́ми бг҃ъ.

<red>И҆</red> и҆́же а҆́ще совѣ́тъ совѣщава́ете, разори́тъ гдⷭ҇ь: <red>Ꙗ҆́</red>кѡ съ на́ми бг҃ъ.

<red>И҆</red> сло́во, є҆́же а҆́ще возглаго́лете, не пребꙋ́детъ въ ва́съ: <red>Ꙗ҆́</red>кѡ съ на́ми бг҃ъ.

<red>С</red>тра́ха же ва́шегѡ не ѹ҆бои́мсѧ, нижѐ смꙋти́мсѧ: <red>Ꙗ҆́</red>кѡ съ на́ми бг҃ъ.

<red>Г</red>дⷭ҇а же бг҃а на́шего того̀ ѡ҆ст҃и́мъ, и҆ то́й бꙋ́детъ на́мъ въ стра́хъ: <red>Ꙗ҆́</red>кѡ съ на́ми бг҃ъ.

<red>И҆</red> а҆́ще на него̀ надѣ́ѧсѧ бꙋ́дꙋ, бꙋ́детъ мнѣ̀ во ѡ҆сщ҃е́нїе: <red>Ꙗ҆́</red>кѡ съ на́ми бг҃ъ.

<red>И҆</red> ѹ҆пова́ѧ бꙋ́дꙋ на него̀, и҆ спасꙋ́сѧ и҆́мъ: <red>Ꙗ҆́</red>кѡ съ на́ми бг҃ъ.

<red>С</red>ѐ а҆́зъ и҆ дѣ́ти, ꙗ҆̀же мѝ дадѐ бг҃ъ: <red>Ꙗ҆́</red>кѡ съ на́ми бг҃ъ.

<red>Л</red>ю́дїе ходѧ́щїи во тьмѣ̀, ви́дѣша свѣ́тъ ве́лїй: <red>Ꙗ҆́</red>кѡ съ на́ми бг҃ъ.

<red>Ж</red>ивꙋ́щїи во странѣ̀ и҆ сѣ́ни сме́ртнѣй, свѣ́тъ возсїѧ́етъ на вы̀: <red>Ꙗ҆́</red>кѡ съ на́ми бг҃ъ.

<red>Ꙗ҆́</red>кѡ ѻ҆троча̀ роди́сѧ на́мъ, сн҃ъ, и҆ даде́сѧ на́мъ: <red>Ꙗ҆́</red>кѡ съ на́ми бг҃ъ.

<red>Є҆</red>гѡ́же нача́льство бы́сть на ра́мѣ є҆гѡ̀: <red>Ꙗ҆́</red>кѡ съ на́ми бг҃ъ.

<red>И҆</red> ми́ра є҆гѡ̀ нѣ́сть предѣ́ла: <red>Ꙗ҆́</red>кѡ съ на́ми бг҃ъ.

<red>И҆</red> нарица́етсѧ и҆́мѧ є҆гѡ̀, вели́ка совѣ́та а҆́гг҃лъ: <red>Ꙗ҆́</red>кѡ съ на́ми бг҃ъ.

<red>Ч</red>ꙋ́денъ совѣ́тникъ: <red>Ꙗ҆́</red>кѡ съ на́ми бг҃ъ.

<red>Б</red>г҃ъ крѣ́покъ, власти́тель, нача́льникъ ми́ра: <red>Ꙗ҆́</red>кѡ съ на́ми бг҃ъ.

<red>Ѻ҆</red>ц҃ъ бꙋ́дꙋщагѡ вѣ́ка: <red>Ꙗ҆́</red>кѡ съ на́ми бг҃ъ.

## И҆спо́лнившымъ же сѧ стїхѡ́мъ, ꙗ҆́кѡ предрече́сѧ, пое́тсѧ:

<red>С</red>ъ на́ми бг҃ъ, разꙋмѣ́йте ꙗ҆зы́цы, и҆ покарѧ́йтесѧ: <red>Ꙗ҆́</red>кѡ съ на́ми бг҃ъ.

## И҆ па́ки є҆ди́ницею ѿ ѻ҆бою̀ ли̑кꙋ.

<rubric>Сла́ва:</rubric>

<rubric class="inline">Пе́рвый ли́къ:</rubric> <red>С</red>ъ на́ми бг҃ъ:

<rubric>И҆ ны́нѣ:</rubric>

<rubric class="inline">Вторы́й:</rubric> <red>С</red>ъ на́ми бг҃ъ:

<rubric class="inline">Та́же два̀ ли̑ка вкꙋ́пѣ:</rubric> <red>Ꙗ҆́</red>кѡ съ на́ми бг҃ъ.

## И҆ а҆́бїе настоѧ́щыѧ тропарѝ.

## Пе́рвый ли́къ:

<red>Д</red>е́нь преше́дъ, бл҃годарю́ тѧ гдⷭ҇и, ве́черъ, прошꙋ̀, съ но́щїю без̾ грѣха̀ пода́ждь мѝ сп҃се, и҆ сп҃си́ мѧ.

## Вторы́й ли́къ:

<rubric>Сла́ва:</rubric>

<red>Д</red>е́нь преше́дъ, славосло́влю тѧ̀ влⷣко, ве́черъ, прошꙋ̀, съ но́щїю безсобла́знство пода́ждь мѝ сп҃се, и҆ сп҃си́ мѧ.

## Два̀ ли̑ка:

<rubric>И҆ ны́нѣ:</rubric>

<red>Д</red>е́нь преше́дъ, пѣсносло́влю тѧ̀ ст҃ы́й, ве́черъ, прошꙋ̀, съ но́щїю ненавѣ́тенъ пода́ждь мѝ сп҃се, и҆ спаси́ мѧ.

## Вкꙋ́пѣ два̀ ли̑ка:

<red>Б</red>езпло́тное є҆стество̀ херꙋві́мское, немо́лчными пѣ́сньми тѧ̀ славосло́вѧтъ. Шестокри̑льнаѧ живѡ́тнаѧ серафі́ми, непреста́нными гла́сы тѧ̀ превозно́сѧтъ: а҆́гг҃лѡвъ же всѧ̑ вѡ́инства трист҃ы́ми пѣ́сньми тѧ̀ восхвалѧ́ютъ. Пре́жде бо всѣ́хъ є҆сѝ сы́й ѻ҆ц҃ъ, и҆ собезнача́льна и҆́маши твоего̀ сн҃а: и҆ равноче́стна носѧ́й дх҃а жи́зни, трⷪ҇цы ꙗ҆влѧ́еши нераздѣ́льное. Прест҃а́ѧ дв҃о мт҃и бж҃їѧ, и҆ и҆̀же сло́ва самови́дцы и҆ слꙋги̑: прⷪ҇рѡ́къ же и҆ мч҃нкъ всѝ ли́цы, ꙗ҆́кѡ безсме́ртнꙋ и҆мꙋ́ще жи́знь: ѡ҆ всѣ́хъ моли́тесѧ прилѣ́жнѡ, ꙗ҆́кѡ всѝ є҆смы̀ въ бѣда́хъ. Да пре́лести и҆зба́вльшесѧ лꙋка́вагѡ, а҆́гг҃льскꙋю вопїе́мъ пѣ́снь: ст҃ы́й, ст҃ы́й, ст҃ы́й, трист҃ы́й гдⷭ҇и, поми́лꙋй и҆ сп҃сѝ на́съ. <red>А҆</red>ми́нь.

## И҆ а҆́бїе ни́зкимъ гла́сомъ:

{% transcludeSection "service/horologion/2.md", "veruyu" %}

## И҆ а҆́бїе, <incipit><red>П</red>рест҃а́ѧ:</incipit> всѧ̑ глаго́лютсѧ по два́жды, кромѣ̀ <incipit><red>П</red>рест҃а́ѧ влⷣчце:</incipit> є҆́же глаго́летсѧ три́жды.

<red>П</red>рест҃а́ѧ влⷣчце бцⷣе, молѝ ѡ҆ на́съ грѣ́шныхъ.

<red>В</red>сѧ̑ нбⷭ҇ныѧ си̑лы ст҃ы́хъ а҆́гг҃лъ и҆ а҆рха̑гг҃лъ моли́те ѡ҆ на́съ грѣ́шныхъ.

<red>С</red>т҃ы́й і҆ѡа́нне прⷪ҇ро́че, и҆ прⷣте́че, и҆ крⷭ҇ти́телю гдⷭ҇а на́шегѡ і҆и҃са хрⷭ҇та̀, молѝ ѡ҆ на́съ грѣ́шныхъ.

<red>С</red>т҃і́и сла́внїи а҆пⷭ҇ли, прⷪ҇ро́цы и҆ мч҃нцы, и҆ всѝ ст҃і́и, моли́те ѡ҆ на́съ грѣ́шныхъ.

<red>П</red>рпⷣбнїи и҆ бг҃оно́снїи ѻ҆тцы̀ на́ши, па́стырїе и҆ ѹ҆чи́телїе вселе́нныѧ, моли́те ѡ҆ на́съ грѣ́шныхъ.

<rubric>Здѣ́ же глаго́летсѧ и҆ ст҃ы́й хра́ма.</rubric>

<red>Н</red>епобѣди́маѧ, и҆ непостижи́маѧ, и҆ бж҃е́ственнаѧ си́ло чⷭ҇тна́гѡ и҆ животворѧ́щагѡ крⷭ҇та̀, не ѡ҆ста́ви на́съ грѣ́шныхъ.

<red>Б</red>ж҃е, ѡ҆чи́сти на́съ грѣ́шныхъ.

<red>Б</red>ж҃е, ѡ҆чи́сти на́съ грѣ́шныхъ, и҆ поми́лꙋй на́съ.

<rubric class="inline">Та́же:</rubric> <red>Трист҃о́е.</red> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ:

## А҆́ще же прилꙋчи́тсѧ пра́здникъ, пое́мъ тропа́рь пра́здника.

## А҆́ще же нѝ, пое́мъ тропарѝ сїѧ̑ въ понедѣ́льникъ и҆ въ сре́дꙋ ве́чера, во гла́съ в҃.

<red>П</red>росвѣтѝ ѻ҆́чи моѝ хрⷭ҇тѐ бж҃е, да не когда̀ ѹ҆снꙋ̀ въ сме́рть, да не когда̀ рече́тъ вра́гъ мо́й: ѹ҆крѣпи́хсѧ на него̀.

<rubric class="inline">Сла́ва:</rubric> <red>З</red>астꙋ́пникъ дꙋшѝ моеѧ̀ бꙋ́ди бж҃е, ꙗ҆́кѡ посредѣ̀ хождꙋ̀ сѣте́й мно́гихъ, и҆зба́ви мѧ̀ ѿ ни́хъ, и҆ сп҃си́ мѧ бл҃же, ꙗ҆́кѡ чл҃вѣколю́бецъ.

<rubric class="inline">И҆ ны́нѣ:</rubric> <red>Ꙗ҆́</red>кѡ не и҆́мамы дерзнове́нїѧ за премнѡ́гїѧ грѣхѝ на́шѧ, ты̀ и҆́же ѿ тебѐ ро́ждшагосѧ молѝ, бцⷣе дв҃о: мно́гѡ бо мо́жетъ моле́нїе мт҃рнее ко бл҃госе́рдїю влⷣки. Не пре́зри грѣ́шныхъ мольбы̑ всечⷭ҇таѧ, ꙗ҆́кѡ млⷭ҇тивъ є҆́сть, и҆ спастѝ могі́й, и҆́же и҆ страда́ти ѡ҆ на́съ и҆зво́ливый.

## И҆́ны тропарѝ во вто́рникъ и҆ въ четверто́къ ве́чера, во гла́съ и҃:

<red>Н</red>еви́димыхъ вра̑гъ мои́хъ неꙋсыпа́нїе вѣ́си гдⷭ҇и, и҆ ѻ҆каѧ́нныѧ пло́ти моеѧ̀ неможе́нїе вѣ́си созда́вый мѧ̀. Тѣ́мже въ рꙋ́цѣ твоѝ предаю̀ дꙋ́хъ мо́й, покры́й мѧ̀ крило́ма твоеѧ̀ бл҃гости, да не когда̀ ѹ҆снꙋ̀ въ сме́рть, и҆ ѹ҆́мныѧ моѝ ѻ҆́чи просвѣтѝ въ наслажде́нїе бж҃е́ственныхъ слове́съ твои́хъ, и҆ воздви́гни мѧ̀ во вре́мѧ бл҃гопотре́бно къ твоемꙋ̀ славосло́вїю, ꙗ҆́кѡ є҆ди́нъ бл҃гъ и҆ чл҃вѣколю́бецъ.

<rubric class="inline">Сті́хъ:</rubric> <red>П</red>ри́зри, и҆ ѹ҆слы́ши мѧ̀, гдⷭ҇и бж҃е мо́й:

<red>Ꙗ҆́</red>кѡ стра́шенъ сꙋ́дъ тво́й гдⷭ҇и, а҆́гг҃лѡмъ предстоѧ́щымъ, человѣ́кѡмъ вводи̑мымъ, кни́гамъ разгиба́ємымъ, дѣлѡ́мъ и҆спытꙋ́ємымъ, помыслѡ́мъ и҆стѧзꙋ́ємымъ: кі́й сꙋ́дъ бꙋ́детъ мнѣ̀ зача́томꙋ во грѣсѣ́хъ; кто́ ми пла́мень ѹ҆гаси́тъ; кто́ ми тьмꙋ̀ просвѣти́тъ; а҆́ще не ты̀ гдⷭ҇и, поми́лꙋеши мѧ̀, ꙗ҆́кѡ чл҃вѣколю́бецъ.

<rubric class="inline">Сла́ва:</rubric> <red>С</red>ле́зы мѝ да́ждь бж҃е, ꙗ҆́коже и҆ногда̀ женѣ̀ грѣ́шницѣ: и҆ сподо́би мѧ̀ ѡ҆мочи́ти но́зѣ твоѝ, ꙗ҆̀же мѧ̀ ѿ пꙋтѝ пре́лести свободи́вшыѧ, и҆ мѵ́ро бл҃гоꙋха́нїѧ тебѣ̀ приноси́ти, житїѐ чи́сто, покаѧ́нїемъ мѝ созда́нное, да ѹ҆слы́шꙋ и҆ а҆́зъ жела́емый тво́й гла́съ: вѣ́ра твоѧ̀ сп҃се́ тѧ, и҆дѝ въ ми́рѣ.

<rubric class="inline">И҆ ны́нѣ:</rubric> <red>Н</red>епосты́днꙋю, бцⷣе, наде́ждꙋ твою̀ и҆мѣ́ѧ, спасꙋ́сѧ, предста́тельство твоѐ стѧжа́въ, пречⷭ҇таѧ, не ѹ҆бою́сѧ: поженꙋ̀ врагѝ моѧ̑, и҆ побѣждꙋ̀ ѧ҆̀, во є҆ди́нъ ѡ҆болкі́йсѧ, ꙗ҆́кѡ въ бронѧ̀ кро́въ тво́й, и҆ всемогꙋ́щꙋю твою̀ по́мощь, молѧ́сѧ вопїю́ ти: влⷣчце, сп҃си́ мѧ мл҃твами твои́ми, и҆ возста́ви мѧ̀ ѿ мра́чнагѡ сна̀ къ твоемꙋ̀ славосло́вїю, си́лою и҆з̾ тебѐ воплоти́вшагѡсѧ сн҃а бж҃їѧ.

<red>Г</red>дⷭ҇и поми́лꙋй, <rubric class="inline">м҃.</rubric>

<rubric>Сла́ва, и҆ ны́нѣ:</rubric>
<red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">І҆ере́й:</rubric> <red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ. <red>А҆</red>ми́нь.

{fold-h2-open:И҆ мл҃твꙋ сїю̀ вели́кагѡ васі́лїа:}

<versal>Г</versal>дⷭ҇и гдⷭ҇и, и҆збавле́й на́съ ѿ всѧ́кїѧ стрѣлы̀ летѧ́щїѧ во днѝ, и҆зба́ви на́съ и҆ ѿ всѧ́кїѧ ве́щи во тьмѣ̀ преходѧ́щїѧ. Прїимѝ же́ртвꙋ вече́рнюю рꙋ́къ на́шихъ воздѣѧ́нїе. Сподо́би же на́съ и҆ нощно́е по́прище без̾ поро́ка прейтѝ, неискꙋше́ны ѿ ѕлы́хъ. И҆ и҆зба́ви на́съ ѿ всѧ́кагѡ смꙋще́нїѧ и҆ боѧ́зни, ꙗ҆́же ѿ дїа́вола на́мъ прибыва́ющїѧ. Да́рꙋй дꙋша́мъ на́шымъ ѹ҆миле́нїе, и҆ помыслѡ́мъ на́шымъ попече́нїе, є҆́же на стра́шнѣмъ и҆ пра́веднѣмъ твое́мъ сꙋдѣ̀ и҆спыта́нїѧ. Пригвоздѝ стра́хꙋ твоемꙋ̀ плѡ́ти на́шѧ, и҆ ѹ҆мертвѝ ѹ҆́ды на́шѧ сꙋ́щыѧ на землѝ: да и҆ со́ннымъ безмо́лвїемъ просвѣти́мсѧ зрѣ́нїемъ сꙋде́бъ твои́хъ. Ѿими́ же ѿ на́съ всѧ́кое мечта́нїе неподо́бное, и҆ по́хоть вре́днꙋ. Возста́ви же на́съ во вре́мѧ моли́твы, ѹ҆твержде́ны въ вѣ́рѣ, и҆ преспѣва́ющыѧ въ за́повѣдехъ твои́хъ, бл҃говоле́нїемъ, и҆ бла́гостїю є҆диноро́днагѡ сн҃а твоегѡ̀: съ ни́мже бл҃гослове́нъ є҆сѝ, съ прест҃ы́мъ, и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{/fold}

<rubric class="inline">И҆ а҆́бїе:</rubric> <red>П</red>рїиди́те, поклони́мсѧ: <rubric class="inline">три́жды. И҆ покло́ны г҃.</rubric>

{fold-h2-open:Та́же ѱало́мъ н҃:}

{% transcludeSection "psalter/kathisma07/5.md", "psalm-50" %}

{/fold}

{fold-h2-open:Ѱало́мъ р҃а.}

{% transcludeSection "psalter/kathisma14/1.md", "psalm-101" %}

{/fold}

{fold-h2-open:Мл҃тва манассі́и царѧ̀ і҆ꙋде́йска:}

<versal>Г</versal>дⷭ҇и вседержи́телю, бж҃е ѻ҆тє́цъ на́шихъ, а҆враа́мовъ, и҆ і҆саа́ковъ, и҆ і҆а́кѡвль, и҆ сѣ́мене и҆́хъ пра́веднагѡ: сотвори́вый нб҃о и҆ зе́млю со все́ю лѣ́потою и҆́хъ, свѧза́вый мо́ре сло́вомъ повелѣ́нїѧ твоегѡ̀, заключи́вый бе́зднꙋ, и҆ запеча́тствовавый ю҆̀ стра́шнымъ и҆ сла́внымъ и҆́менемъ твои́мъ, є҆го́же всѧ̑ боѧ́тсѧ, и҆ трепе́щꙋтъ ѿ лица̀ си́лы твоеѧ̀ ꙾ꙗ҆́кѡ непостоѧ́нно великолѣ́пїе сла́вы твоеѧ̀꙾ , и҆ не стерпи́мь гнѣ́въ, є҆́же на грѣ́шники преще́нїѧ твоегѡ̀. Безмѣ́рна же и҆ неизслѣ́дованна ми́лость ѡ҆бѣща́нїѧ твоегѡ̀: ты́ бо є҆сѝ гдⷭ҇ь вы́шнїй, бл҃гоꙋтро́бенъ. Долготерпѣли́въ и҆ многоми́лостивъ, и҆ ка́ѧйсѧ ѡ҆ ѕло́бахъ человѣ́ческихъ. Ты̀ гдⷭ҇и, по мно́жествꙋ бл҃гости твоеѧ̀, ѡ҆бѣща́лъ є҆сѝ покаѧ́нїе и҆ ѡ҆ставле́нїе согрѣши́вшымъ тебѣ̀, и҆ мно́жествомъ щедро́тъ твои́хъ, ѡ҆предѣли́лъ є҆сѝ покаѧ́нїе грѣ́шникѡмъ во сп҃се́нїе. Ты̀ ѹ҆́бѡ гдⷭ҇и бж҃е си́лъ, не положи́лъ є҆сѝ покаѧ́нїе пра́вєднымъ, а҆враа́мꙋ и҆ і҆саа́кꙋ и҆ і҆а́кѡвꙋ, не согрѣши́вшымъ тебѣ̀. Но положи́лъ є҆сѝ покаѧ́нїе на мнѣ̀ грѣ́шнѣмъ: занѐ согрѣши́хъ па́че числа̀ песка̀ морска́гѡ. Ѹ҆мно́жишасѧ беззакѡ́нїѧ моѧ̑, гдⷭ҇и, ѹ҆мно́жишасѧ беззакѡ́нїѧ моѧ̑: и҆ нѣ́смь досто́инъ воззрѣ́ти, и҆ ви́дѣти высотꙋ̀ нбⷭ҇нꙋю ѿ мно́жества непра́вдъ мои́хъ. Слѧ́ченъ є҆́смь мно́гими ѹ҆́зами желѣ́зными, во є҆́же не возвестѝ главы̀ моеѧ̀, и҆ нѣ́сть мѝ ѡ҆слабле́нїѧ: занѐ прогнѣ́вахъ ꙗ҆́рость твою̀, и҆ лꙋка́вое пред̾ тобо́ю сотвори́хъ, не сотвори́вый во́ли твоеѧ̀, и҆ не сохрани́вый повелѣ́нїй твои́хъ. И҆ ны́нѣ приклонѧ́ю колѣ̑на се́рдца, тре́бꙋѧ ѿ тебѐ бла́гости: согрѣши́хъ гдⷭ҇и, согрѣши́хъ, и҆ беззакѡ́нїѧ моѧ̑ а҆́зъ вѣ́мъ: но прошꙋ̀ молѧ́сѧ, ѡ҆сла́би мѝ гдⷭ҇и, ѡ҆сла́би мѝ, и҆ не погꙋбѝ менѐ со беззако́ньми мои́ми. Нижѐ въ вѣ́къ враждова́въ соблюде́ши ѕѡ́лъ мои́хъ, нижѐ ѡ҆сꙋ́диши мѧ̀ въ преиспо́днихъ землѝ. Занѐ ты̀ є҆сѝ бж҃е, бг҃ъ ка́ющихсѧ, и҆ на мнѣ̀ ꙗ҆ви́ши всю̀ бл҃гость твою̀, ꙗ҆́кѡ недосто́йна сꙋ́ща сп҃се́ши мѧ̀, по мно́зѣй ми́лости твое́й, и҆ восхвалю́ тѧ вы́нꙋ во дне́хъ живота̀ моегѡ̀: ꙗ҆́кѡ тѧ̀ пое́тъ всѧ̀ си́ла нбⷭ҇наѧ, и҆ твоѧ̀ є҆́сть сла́ва во вѣ́ки вѣкѡ́въ. <red>А҆</red>ми́нь.

{/fold}

<red>Трист҃о́е.</red> <rubric class="inline">Покло́ны трѝ.</rubric> <incipit><red>П</red>рест҃а́ѧ трⷪ҇це:</incipit> <incipit><red>Ѻ҆́</red>ч҃е на́шъ:</incipit>

<rubric class="inline">Возгла́съ:</rubric> <red>Ꙗ҆́</red>кѡ твоѐ є҆́сть црⷭ҇тво:

## И҆ тропарѝ сїѧ̑, во гла́съ ѕ҃:

<red>П</red>оми́лꙋй на́съ гдⷭ҇и, поми́лꙋй на́съ: всѧ́кагѡ бо ѿвѣ́та недоꙋмѣ́юще, сїю́ ти моли́твꙋ ꙗ҆́кѡ влⷣцѣ грѣ́шнїи прино́симъ: поми́лꙋй на́съ.

<rubric class="inline">Сла́ва:</rubric> <red>Г</red>дⷭ҇и, поми́лꙋй на́съ: на тѧ́ бо ѹ҆пова́хомъ, не прогнѣ́вайсѧ на ны̀ ѕѣлѡ̀, нижѐ помѧнѝ беззако́нїй на́шихъ: но при́зри и҆ ны́нѣ ꙗ҆́кѡ бл҃гоꙋтро́бенъ, и҆ и҆зба́ви ны̀ ѿ вра̑гъ на́шихъ: ты́ бо є҆сѝ бг҃ъ на́шъ, и҆ мы̀ лю́дїе твоѝ, всѝ дѣла̀ рꙋкꙋ̀ твоє́ю, и҆ и҆́мѧ твоѐ призыва́емъ.

<rubric class="inline">И҆ ны́нѣ:</rubric> <red>М</red>илосе́рдїѧ двє́ри ѿве́рзи на́мъ бл҃гослове́ннаѧ бцⷣе, надѣ́ющїисѧ на тѧ̀ да не поги́бнемъ, но да и҆зба́вимсѧ тобо́ю ѿ бѣ́дъ: ты́ бо є҆сѝ сп҃се́нїе ро́да хрⷭ҇тїа́нскагѡ.

<red>Г</red>дⷭ҇и поми́лꙋй, <rubric class="inline">м҃.</rubric>

<rubric>Сла́ва, и҆ ны́нѣ:</rubric>
<red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">Сщ҃е́нникъ:</rubric> <red>М</red>оли́твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ, бж҃е на́шъ, поми́лꙋй на́съ. <red>А҆</red>ми́нь.

## И҆ моли́твꙋ:

<versal>В</versal>лⷣко бж҃е ѻ҆́ч҃е вседержи́телю, гдⷭ҇и, сн҃е є҆диноро́дный і҆и҃се хрⷭ҇тѐ, и҆ ст҃ы́й дш҃е, є҆ди́но бж҃ество̀, є҆ди́на си́ла, поми́лꙋй мѧ̀ грѣ́шнаго: и҆ и҆́миже вѣ́си сꙋдьба́ми, сп҃си́ мѧ недосто́йнаго раба̀ твоего̀, ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <red>А҆</red>ми́нь.

<red>П</red>рїиди́те, поклони́мсѧ: <rubric class="inline">три́жды.</rubric>

<a id="psalm-69"></a>
{fold-h2-open:И҆ а҆́бїе, ѱало́мъ ѯ҃ѳ.}

{% transcludeSection "psalter/kathisma09/6.md", "psalm-69" %}

{/fold}

{fold-h2-open:Ѱало́мъ рм҃в.}

{% transcludeSection "psalter/kathisma19/9.md", "psalm-142" %}

{/fold}

<versal>С</versal>ла́ва въ вы́шнихъ бг҃ꙋ, и҆ на землѝ ми́ръ, въ человѣ́цѣхъ бл҃говоле́нїе. Хва́лимъ тѧ̀, бл҃гослови́мъ тѧ̀, кла́нѧемъ ти сѧ, славосло́вимъ тѧ̀, бл҃годари́мъ тѧ̀, вели́кїѧ ра́ди сла́вы твоеѧ̀. Гдⷭ҇и цр҃ю̀ нбⷭ҇ный, бж҃е ѻ҆́ч҃е вседержи́телю, гдⷭ҇и сн҃е є҆диноро́дный і҆и҃се хрⷭ҇тѐ, и҆ ст҃ы́й дш҃е: гдⷭ҇и бж҃е, а҆́гнче бж҃їй, сн҃е ѻ҆ч҃ь, взе́млѧй грѣ́хъ мі́ра, поми́лꙋй на́съ: взе́млѧй грѣхѝ мі́ра, прїимѝ мл҃твꙋ на́шꙋ, сѣдѧ́й ѡ҆деснꙋ́ю ѻ҆ц҃а̀, поми́лꙋй на́съ. Ꙗ҆́кѡ ты̀ є҆сѝ є҆ди́нъ ст҃ъ, ты̀ є҆сѝ є҆ди́нъ гдⷭ҇ь, і҆и҃съ хрⷭ҇то́съ, въ сла́вꙋ бг҃а ѻ҆ц҃а̀. <red>А҆</red>ми́нь.

<red>Н</red>а всѧ́кꙋ но́щь бл҃гословлю́ тѧ, и҆ восхвалю̀ и҆́мѧ твоѐ во вѣ́ки, и҆ въ вѣ́къ вѣ́ка.

<red>Г</red>дⷭ҇и, прибѣ́жище бы́лъ є҆сѝ на́мъ въ ро́дъ и҆ ро́дъ. А҆́зъ рѣ́хъ: гдⷭ҇и, поми́лꙋй мѧ̀, и҆сцѣлѝ дꙋ́шꙋ мою̀, ꙗ҆́кѡ согрѣши́хъ тебѣ̀. Гдⷭ҇и, къ тебѣ̀ прибѣго́хъ, наꙋчи́ мѧ твори́ти во́лю твою̀, ꙗ҆́кѡ ты̀ є҆сѝ бг҃ъ мо́й: ꙗ҆́кѡ ѹ҆ тебѐ и҆сто́чникъ живота̀, во свѣ́тѣ твое́мъ ѹ҆́зримъ свѣ́тъ. <red>П</red>роба́ви млⷭ҇ть твою̀ вѣ́дꙋщымъ тѧ̀.

## Та́же:

<red>С</red>подо́би гдⷭ҇и въ но́щь сїю̀ без̾ грѣха̀ сохрани́тисѧ на́мъ. Бл҃гослове́нъ є҆сѝ гдⷭ҇и, бж҃е ѻ҆тє́цъ на́шихъ, и҆ хва́льно, и҆ просла́влено и҆́мѧ твоѐ во вѣ́ки. <red>А҆</red>ми́нь.

<red>Б</red>ꙋ́ди гдⷭ҇и, млⷭ҇ть твоѧ̀ на на́съ, ꙗ҆́коже ѹ҆пова́хомъ на тѧ̀. Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ. Бл҃гослове́нъ є҆сѝ влⷣко, вразꙋми́ мѧ ѡ҆правда́нїємъ твои̑мъ. Бл҃гослове́нъ є҆сѝ ст҃ы́й, просвѣти́ мѧ ѡ҆правда́нїи твои́ми. Гдⷭ҇и, млⷭ҇ть твоѧ̀ во вѣ́къ, дѣ́лъ рꙋкꙋ̀ твоє́ю не пре́зри. Тебѣ̀ подоба́етъ хвала̀, тебѣ̀ подоба́етъ пѣ́нїе, тебѣ̀ сла́ва подоба́етъ, ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.

<rubric>Посе́мъ глаго́лемъ канѡ́нъ рѧдовы́й ст҃о́мꙋ, и҆лѝ бцⷣѣ.</rubric>

<rubric>И҆ по и҆сполне́нїи канѡ́на и҆ тропаре́й:</rubric>

<red>Трист҃о́е.</red> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ:

<rubric>Та́же пое́мъ велегла́снѡ и҆ ко́снѡ, на гла́съ ѕ҃:</rubric>

<red>Г</red>дⷭ҇и си́лъ съ на́ми бꙋ́ди, и҆но́гѡ бо ра́звѣ тебѐ помо́щника въ ско́рбехъ не и҆́мамы: гдⷭ҇и си́лъ, поми́лꙋй на́съ.

<rubric>И҆ ѿвѣща́етъ то́жде дрꙋгі́й ли́къ.</rubric>

## И҆ пое́тъ наче́ншїй ли́къ:

<rubric class="inline">Сті́хъ а҃:</rubric> <red>Х</red>вали́те бг҃а во ст҃ы́хъ є҆гѡ̀, хвали́те є҆го̀ во ѹ҆тверже́нїи си́лы є҆гѡ̀.

<red>Г</red>дⷭ҇и си́лъ, съ на́ми бꙋ́ди:

## Вторы́й ли́къ:

<rubric class="inline">Сті́хъ в҃:</rubric> <red>Х</red>вали́те є҆го̀ на си́лахъ є҆гѡ̀, хвали́те є҆го̀ по мно́жествꙋ вели́чествїѧ є҆гѡ̀. <red>Г</red>дⷭ҇и си́лъ, съ на́ми бꙋ́ди:
<rubric class="inline">Сті́хъ г҃:</rubric> <red>Х</red>вали́те є҆го̀ во гла́сѣ трꙋ́бнѣмъ, хвали́те є҆го̀ во ѱалти́ри и҆ гꙋ́слехъ.

<red>Г</red>дⷭ҇и си́лъ, съ на́ми бꙋ́ди:

<rubric class="inline">Сті́хъ д҃:</rubric> <red>Х</red>вали́те є҆го̀ въ тѷмпа́нѣ и҆ ли́цѣ, хвали́те є҆го̀ во стрꙋ́нахъ и҆ ѻ҆рга́нѣ.

<red>Г</red>дⷭ҇и си́лъ, съ на́ми бꙋ́ди:

<rubric class="inline">Сті́хъ є҃:</rubric> <red>Х</red>вали́те є҆го̀ въ кѷмва́лѣхъ доброгла́сныхъ, хвали́те є҆го̀ въ кѷмва́лѣхъ восклица́нїѧ: всѧ́кое дыха́нїе да хва́литъ гдⷭ҇а.

<red>Г</red>дⷭ҇и си́лъ, съ на́ми бꙋ́ди:

## Та́же ѻ҆́ба ли̑ка вкꙋ́пѣ:

<red>Х</red>вали́те бг҃а во ст҃ы́хъ є҆гѡ̀, хвали́те є҆го̀ во ѹ҆тверже́нїи си́лы є҆гѡ̀.

<red>Г</red>дⷭ҇и си́лъ, съ на́ми бꙋ́ди, и҆но́гѡ бо ра́звѣ тебѐ помо́щника въ ско́рбехъ не и҆́мамы: гдⷭ҇и си́лъ, поми́лꙋй на́съ.

<rubric class="inline">Сла́ва:</rubric> <red>Г</red>дⷭ҇и, а҆́ще не бы́хомъ ст҃ы̑ѧ твоѧ̑ и҆мѣ́ли мл҃твенники, и҆ бл҃госты́ню твою̀ ми́лꙋющꙋю на́съ: ка́кѡ смѣ́ли бы́хомъ сп҃се, пѣ́ти тѧ̀, є҆го́же славосло́вѧтъ непреста́ннѡ а҆́гг҃ли; сердцевѣ́дче, пощадѝ дꙋ́шы на́шѧ.

<rubric class="inline">И҆ ны́нѣ:</rubric> <red>М</red>нѡ́гаѧ мно́жєства мои́хъ бцⷣе прегрѣше́нїй, къ тебѣ̀ прибѣго́хъ чи́стаѧ, сп҃се́нїѧ тре́бꙋѧ. Посѣтѝ немощствꙋ́ющꙋю мою̀ дꙋ́шꙋ, и҆ молѝ сн҃а твоего̀ и҆ бг҃а на́шего, да́ти мѝ ѡ҆ставле́нїе, ꙗ҆̀же содѣ́ѧхъ лю́тыхъ, є҆ди́на бл҃гослове́ннаѧ.

<red>В</red>сест҃а́ѧ бцⷣе, во вре́мѧ живота̀ моегѡ̀ не ѡ҆ста́ви менѐ, человѣ́ческомꙋ предста́тельствꙋ не ввѣ́ри мѧ̀: но сама̀ застꙋпѝ, и҆ поми́лꙋй мѧ̀.

<red>В</red>сѐ ѹ҆пова́нїе моѐ на тѧ̀ возлага́ю, мт҃и бж҃їѧ, сохрани́ мѧ под̾ кро́вомъ твои́мъ.

<red>Г</red>дⷭ҇и поми́лꙋй, <rubric class="inline">м҃.</rubric>

{% transcludeSection "service/horologion/2.md", "invv" %}

<red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>

<red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">Сщ҃е́нникъ:</rubric> <red>Б</red>ж҃е, ѹ҆ще́дри ны̀:

## И҆ твори́мъ г҃ покло́ны вели̑кїѧ, съ мл҃твою ст҃а́гѡ є҆фре́ма, и҆ про́чихъ в҃і:

<red>Г</red>дⷭ҇и и҆ влⷣко живота̀ моегѡ̀, дꙋ́хъ пра́здности, ѹ҆ны́нїѧ, любонача́лїѧ и҆ праздносло́вїѧ не да́ждь мѝ. <rubric class="inline">Покло́нъ.</rubric>

<red>Д</red>ꙋ́хъ же цѣломꙋ́дрїѧ, смиреномꙋ́дрїѧ, терпѣ́нїѧ и҆ любвѐ, да́рꙋй мѝ рабꙋ̀ твоемꙋ̀. <rubric class="inline">Покло́нъ.</rubric>

<red>Є҆́</red>й гдⷭ҇и цр҃ю̀, да́рꙋй мѝ зрѣ́ти моѧ̑ прегрѣшє́нїѧ, и҆ не ѡ҆сꙋжда́ти бра́та моегѡ̀: ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <red>А҆</red>ми́нь. <rubric class="inline">Покло́нъ.</rubric>

<rubric class="inline">Та́же:</rubric> <red>Трист҃о́е.</red> <rubric class="inline">И҆ покло́ны г҃.</rubric> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ:

<red>Г</red>дⷭ҇и поми́лꙋй, <rubric class="inline">в҃і.</rubric>

<!-- transclude:nnnp -->
{fold-h2-open:И҆ мл҃тва моле́бнаѧ ко прест҃ѣ́й бцⷣѣ, па́ѵла мона́ха ѻ҆би́тели є҆ѵергеті́ды, си́рѣчь, бл҃годѣ́тельницы:}

<versal>Н</versal>ескве́рнаѧ, небла́знаѧ, нетлѣ́ннаѧ, пречⷭ҇таѧ, чⷭ҇таѧ дв҃о, бг҃оневѣ́сто влⷣчце, ꙗ҆́же бг҃а сло́ва человѣ́кѡмъ пресла́внымъ твои́мъ ржⷭ҇тво́мъ соедини́вшаѧ, и҆ ѿри́нꙋвшеесѧ є҆стество̀ ро́да на́шегѡ нбⷭ҇нымъ совокꙋ́пльшаѧ: ꙗ҆́же ненаде́жныхъ є҆ди́на наде́жда, и҆ бори́мыхъ по́моще, гото́вое застꙋпле́нїе къ тебѣ̀ притека́ющихъ, и҆ всѣ́хъ хрⷭ҇тїа́нъ прибѣ́жище. Не гнꙋша́йсѧ менѐ грѣ́шнагѡ, скве́рнагѡ, скве́рными по́мыслы, и҆ словесы̀, и҆ дѣѧ́ньми всего̀ себѐ непотре́бна сотво́рша, и҆ ра́зꙋмомъ лѣ́ности сласте́й житїѧ̀ раба̀ бы́вша: но ꙗ҆́кѡ чл҃вѣколюби́вагѡ бг҃а мт҃и, человѣколю́бнѣ ѹ҆милосе́рдисѧ ѡ҆ мнѣ̀ грѣ́шнѣмъ и҆ блꙋ́днѣмъ, и҆ прїимѝ моѐ, є҆́же ѿ скве́рныхъ ѹ҆сте́нъ приноси́мое тебѣ̀ моле́нїе: и҆ твоего̀ сн҃а, и҆ на́шего влⷣкꙋ и҆ гдⷭ҇а, ма́тернее твоѐ дерзнове́нїе ѹ҆потреблѧ́ющи, молѝ, да ѿве́рзетъ и҆ мнѣ̀ чл҃вѣколю́бныѧ ѹ҆трѡ́бы своеѧ̀ бл҃гости, и҆ презрѣ́въ моѧ̑ безчи́слєннаѧ прегрѣшє́нїѧ, ѡ҆брати́тъ мѧ̀ къ покаѧ́нїю, и҆ свои́хъ за́повѣдей дѣ́лателѧ и҆скꙋ́сна ꙗ҆ви́тъ мѧ̀. И҆ предста́ни мнѣ̀ при́снѡ, ꙗ҆́кѡ млⷭ҇тиваѧ, и҆ милосе́рдаѧ, и҆ бл҃голюби́ваѧ, въ настоѧ́щемъ ѹ҆́бѡ житїѝ те́плаѧ предста́тельнице и҆ помо́щнице, сопроти́вныхъ нашє́ствїѧ ѿгонѧ́ющи, и҆ ко сп҃се́нїю наставлѧ́ющи мѧ̀: и҆ во вре́мѧ и҆схо́да моегѡ̀ ѡ҆каѧ́ннꙋю мою̀ дꙋ́шꙋ соблюда́ющи, и҆ тє́мныѧ зра́ки лꙋка́выхъ бѣсѡ́въ дале́че ѿ неѧ̀ ѿгонѧ́ющи: въ стра́шный же де́нь сꙋда̀ вѣ́чныѧ мѧ̀ и҆збавлѧ́ющи мꙋ́ки, и҆ неизрече́нныѧ сла́вы твоегѡ̀ сн҃а и҆ бг҃а на́шегѡ наслѣ́дника мѧ̀ показꙋ́ющи. ю҆́же и҆ да ѹ҆лꙋчꙋ̀ влⷣчце моѧ̀, прест҃а́ѧ бцⷣе, твои́мъ хода́тайствомъ и҆ застꙋпле́нїемъ: бл҃года́тїю и҆ чл҃вѣколю́бїемъ є҆диноро́днагѡ сн҃а твоегѡ̀, гдⷭ҇а и҆ бг҃а и҆ сп҃са на́шегѡ і҆и҃са хрⷭ҇та̀: є҆мꙋ́же подоба́етъ всѧ́каѧ сла́ва, че́сть и҆ поклоне́нїе, со безнача́льнымъ є҆гѡ̀ ѻ҆ц҃е́мъ, и҆ прест҃ы́мъ, и҆ бл҃ги́мъ, и҆ животворѧ́щимъ є҆гѡ̀ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{/fold}
<!-- /transclude:nnnp -->

<!-- transclude:idnvnsg -->
{fold-h2-open:Мл҃тва и҆на́ѧ ко гдⷭ҇ꙋ на́шемꙋ і҆и҃сꙋ хрⷭ҇тꙋ̀, а҆нтїо́ха мона́ха панде́кта:}

<versal data-diacritics="true">И҆</versal> да́ждь на́мъ влⷣко, на со́нъ грѧдꙋ́щымъ поко́й тѣ́ла и҆ дꙋшѝ, и҆ сохранѝ на́съ ѿ мра́чнагѡ сна̀ грѣхо́внагѡ, и҆ ѿ всѧ́кагѡ те́мнагѡ и҆ нощна́гѡ сладостра́стїѧ: ѹ҆кротѝ стремлє́нїѧ страсте́й, ѹ҆гасѝ разжжє́нныѧ стрѣ́лы лꙋка́вагѡ, ꙗ҆̀же на ны̀ льсти́внѡ дви̑жимыѧ: пло́ти на́шеѧ воста̑нїѧ ѹ҆толѝ, и҆ всѧ́кое земно́е и҆ веще́ственное на́ше мꙋдрова́нїе ѹ҆спѝ. И҆ да́рꙋй на́мъ бж҃е, бо́дръ ѹ҆́мъ, цѣломꙋ́дръ по́мыслъ, се́рдце трезвѧ́щеесѧ, со́нъ лего́къ и҆ всѧ́кагѡ сатанина̀ мечта́нїѧ и҆змѣне́нъ. Возста́ви же на́съ во вре́мѧ мл҃твы ѹ҆тверждє́ны въ за́повѣдехъ твои́хъ, и҆ па́мѧть сꙋде́бъ твои́хъ въ себѣ̀ тве́рдꙋ и҆мꙋ́щѧ: всено́щное славосло́вїе на́мъ да́рꙋй, во є҆́же пѣ́ти и҆ бл҃гослови́ти и҆ сла́вити пречⷭ҇тно́е и҆ великолѣ́пое и҆́мѧ твоѐ, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{/fold}
<!-- /transclude:idnvnsg -->

<red>П</red>ресла́внаѧ приснодв҃о, мт҃и хрⷭ҇та̀ бг҃а, принесѝ на́шꙋ мл҃твꙋ сн҃ꙋ твоемꙋ̀, и҆ бг҃ꙋ на́шемꙋ, да сп҃се́тъ тобо́ю дꙋ́шы на́шѧ.

<!-- transclude:umo -->
## Мл҃тва и҆на́ѧ ст҃а́гѡ і҆ѡанні́кїа:

<red>Ѹ҆</red>пова́нїе моѐ ѻ҆ц҃ъ, прибѣ́жище моѐ сн҃ъ, покро́въ мо́й дх҃ъ ст҃ы́й, трⷪ҇це ст҃а́ѧ, сла́ва тебѣ̀.
<!-- /transclude:umo -->

<rubric>Сла́ва, и҆ ны́нѣ:</rubric>

<red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric>И҆ а҆́бїе сщ҃е́нникъ возглаша́етъ, на́мъ на зе́млю прикло́ншымсѧ:</rubric>

<versal>В</versal>лⷣко многомлⷭ҇тиве, гдⷭ҇и і҆и҃се хрⷭ҇тѐ бж҃е на́шъ, мл҃твами всепречⷭ҇тыѧ влⷣчцы на́шеѧ бцⷣы, и҆ приснодв҃ы марі́и: Си́лою чⷭ҇тна́гѡ и҆ животворѧ́щагѡ крⷭ҇та̀: Предста́тельствы чⷭ҇тны́хъ нбⷭ҇ныхъ си́лъ безпло́тныхъ: Чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ і҆ѡа́нна: Ст҃ы́хъ сла́вныхъ и҆ всехва́льныхъ а҆пⷭ҇лъ: Ст҃ы́хъ сла́вныхъ и҆ добропобѣ́дныхъ мꙋ́ченикѡвъ: Прпⷣбныхъ и҆ бг҃оно́сныхъ ѻ҆тє́цъ на́шихъ: Ст҃ы́хъ и҆ пра́ведныхъ бг҃оѻтє́цъ, і҆ѡакі́ма и҆ а҆́нны, и҆ всѣ́хъ твои́хъ ст҃ы́хъ, Бл҃гопрїѧ́тнꙋ сотворѝ мл҃твꙋ на́шꙋ. Да́рꙋй на́мъ ѡ҆ставле́нїе прегрѣше́нїй на́шихъ. Покры́й на́съ кро́вомъ крилꙋ̀ твоє́ю. Ѿженѝ ѿ на́съ всѧ́каго врага̀ и҆ сопоста́та. Ѹ҆мирѝ на́шꙋ жи́знь. Гдⷭ҇и, поми́лꙋй на́съ, и҆ мі́ръ тво́й, и҆ сп҃сѝ дꙋ́шы на́шѧ, ꙗ҆́кѡ бл҃гъ и҆ чл҃вѣколю́бецъ.

<rubric>Та́же сотвори́въ предстоѧ́тель покло́нъ на зе́млю, глаго́летъ бра́тїи:</rubric>

<red>Б</red>л҃гослови́те ѻ҆тцы̀ ст҃і́и, прости́те мѝ грѣ́шномꙋ.

<rubric class="inline">И҆ бра́тїѧ:</rubric> <red>Б</red>г҃ъ прости́тъ тѝ, ѻ҆́тче ст҃ы́й.

## Сщ҃е́нникъ же глаго́летъ:

<red>П</red>омо́лимсѧ ѡ҆ вели́комъ господи́нѣ и҆ ѻ҆ц҃ѣ̀ на́шемъ ст҃ѣ́йшемъ патрїа́рхѣ моско́вскомъ и҆ всеѧ̀ рꙋсѝ <red>и҆́мⷬ҇къ</red> и҆ ѡ҆ господи́нѣ на́шемъ преѡсщ҃е́ннѣйшемъ є҆пⷭ҇кпѣ <red>[</red><rubric class="inline">и҆лѝ: </rubric> а҆рхїепⷭ҇кпѣ, <rubric class="inline">и҆лѝ: </rubric> митрополі́тѣ<red>]</red> <rubric class="inline">и҆́мⷬ҇къ.</rubric>

<rubric>И҆ прѡ́чаѧ, ꙗ҆́коже предпи́сано въ полꙋ́нощницѣ.</rubric>

<rubric class="inline">И҆ мы̀:</rubric> <red>Г</red>дⷭ҇и поми́лꙋй, <rubric class="inline">на всѧ́кїй сті́хъ.</rubric>

<rubric>И҆ послѣдѝ предстоѧ́тель глаго́летъ:</rubric>

<red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ.

<rubric>И҆ начина́ютъ бра́тїѧ ѿ десна́гѡ и҆ лѣ́вагѡ ли́ка по чи́нꙋ. Є҆ди́нъ по є҆ди́номꙋ, твори́ти покло́нъ, и҆ проси́ти и҆ прїѧ́ти проще́нїе ѿ предстоѧ́телѧ, подо́бнѣ глаго́люще:</rubric>

<red>Б</red>л҃гословѝ ѻ҆́тче ст҃ы́й, и҆ прости́ мѧ грѣ́шнаго. <rubric class="inline">И҆ прѡ́чаѧ.</rubric>

<rubric>Стоѧ́щꙋ предстоѧ́телю посредѝ цр҃кве, до́ндеже и҆спо́лнѧтсѧ всѧ̑.</rubric>

<rubric>И҆ прїе́мше проще́нїе ѿ предстоѧ́телѧ, ѿхо́димъ въ кє́ллїи на́шѧ, глаго́люще мл҃твꙋ сїю̀, ꙗ҆́же и҆ ѿ всѧ́кагѡ человѣ́ка глаго́летсѧ:</rubric>

{% transcludeSection "service/horologion/2.md", "nion" %}

## Коне́цъ вели́кагѡ повече́рїѧ.

## Проще́нїе си́це глаго́летсѧ:

<red>П</red>рости́ мѧ, ѻ҆́тче ст҃ы́й, и҆ бл҃гословѝ, є҆ли̑ка согрѣши́хъ во всѧ̑ дни̑ живота̀ моегѡ̀, и҆ въ сі́й де́нь без̾ числа̀ согрѣши́хъ, дꙋше́ю и҆ тѣ́ломъ, сно́мъ и҆ лѣ́ностїю, помраче́нїемъ бѣсо́вскимъ, въ мы́слехъ нечи́стыхъ, въ забы́тїи ѹ҆ма̀, и҆ во ѡ҆сꙋжде́нїи: согрѣши́хъ се́рдцемъ, и҆ всѣ́ми мои́ми чꙋ́вствы, слꙋ́хомъ и҆ ви́домъ, во́лею и҆ нево́лею: и҆ нѣ́сть тогѡ̀ грѣха̀, є҆гѡ́же не сотвори́хъ, но ѡ҆ всѣ́хъ ка́юсѧ, простѝ мѧ̀, ѻ҆́тче ст҃ы́й, и҆ бл҃гословѝ, и҆ помоли́сѧ ѡ҆ мнѣ̀ грѣ́шнѣмъ.
