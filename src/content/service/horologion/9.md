---
title: "Послѣ́дованїе и҆з̾ѡбрази́тельныхъ"
navigation:
  key: service-horologion-9
  title: "Послѣ́дованїе и҆з̾ѡбрази́тельныхъ"
  parent: service-horologion
  order: 9
type: "service"
---

# Послѣ́дованїе и҆з̾ѡбрази́тельныхъ.

<rubric>Нача́ло и҆з̾ѡбрази́тельныхъ глаго́ли си́це:</rubric>

<red>Б</red>л҃гословѝ дꙋшѐ моѧ̀ гдⷭ҇а. <red>Б</red>л҃гослове́нъ є҆сѝ гдⷭ҇и.

## Ѱало́мъ р҃в.

{% transcludeSection "psalter/kathisma14/2.md", "psalm-102" %}

<rubric>Сла́ва, пе́рвый ли́къ вы́шшимъ гла́сомъ.</rubric>

<rubric>И҆ ны́нѣ, вторы́й ли́къ.</rubric>

<rubric>Па́ки пе́рвый ли́къ:</rubric>

<red>Б</red>л҃гословѝ дꙋшѐ моѧ̀ гдⷭ҇а, и҆ всѧ̑ внꙋ́трєннѧѧ моѧ̑, и҆́мѧ ст҃о́е є҆гѡ̀.

<red>Б</red>л҃гослове́нъ є҆сѝ гдⷭ҇и.

<rubric>Сла́ва:</rubric>

{% transcludeSection "psalter/kathisma20/3.md", "psalm-145" %}

<rubric>И҆ ны́нѣ:</rubric>

<red>Є҆</red>диноро́дный сн҃е, и҆ сло́ве бж҃їй, безсме́ртенъ сы́й, и҆ и҆зво́ливый сп҃се́нїѧ на́шегѡ ра́ди воплоти́тисѧ ѿ ст҃ы́ѧ бцⷣы, и҆ приснодв҃ы мр҃і́и, непрело́жнѡ вочл҃вѣ́чивыйсѧ: распны́йсѧ же хрⷭ҇тѐ бж҃е, сме́ртїю сме́рть попра́вый, є҆ди́нъ сы́й ст҃ы́ѧ трⷪ҇цы, спрославлѧ́емый ѻ҆ц҃ꙋ̀ и҆ ст҃о́мꙋ дх҃ꙋ, сп҃сѝ на́съ.

<rubric>Подоба́етъ вѣ́дати, ꙗ҆́кѡ въ вели́кꙋю м҃-цꙋ не глаго́лемъ и҆з̾ѡбрази́тєльныѧ ѱалмы̀. Но по мл҃твѣ ѳ҃-гѡ часа̀, ꙗ҆́же: <incipit><red>В</red>лⷣко гдⷭ҇и і҆и҃се хрⷭ҇тѐ, бж҃е на́шъ:</incipit> начина́етъ ѹ҆чине́нный ли́къ си́це: <incipit><red>П</red>омѧнѝ на́съ, гдⷭ҇и:</incipit> со сладкопѣ́нїемъ, во гла́съ и҃.</rubric>

<rubric>И҆ а҆́бїе: <incipit><red>Б</red>л҃же́ни ни́щїи дх҃омъ:</incipit></rubric>

<rubric>По концѣ́ же стїхѡ́въ, соедини́вшымсѧ двꙋ́мъ ликѡ́мъ, глаго́лютъ си́це: <incipit><red>П</red>омѧнѝ на́съ, гдⷭ҇и:</incipit> возгла́снѡ:</rubric>

## Бл҃жє́нна:

<red>В</red>о црⷭ҇твїи твое́мъ помѧнѝ на́съ, гдⷭ҇и, є҆гда̀ прїи́деши во црⷭ҇твїи твое́мъ.

<red>Б</red>л҃же́ни ни́щїи дꙋ́хомъ, ꙗ҆́кѡ тѣ́хъ є҆́сть црⷭ҇тво нбⷭ҇ное.

<red>Б</red>л҃же́ни пла́чꙋщїи, ꙗ҆́кѡ ті́и ѹ҆тѣ́шатсѧ.

<red>Б</red>л҃же́ни кро́тцыи, ꙗ҆́кѡ ті́и наслѣ́дѧтъ зе́млю.

<red>Б</red>л҃же́ни а҆́лчꙋщїи и҆ жа́ждꙋщїи пра́вды, ꙗ҆́кѡ ті́и насы́тѧтсѧ.

<red>Б</red>л҃же́ни млⷭ҇тивїи, ꙗ҆́кѡ ті́и поми́ловани бꙋ́дꙋтъ.

<red>Б</red>л҃же́ни чи́стїи се́рдцемъ, ꙗ҆́кѡ ті́и бг҃а ѹ҆́зрѧтъ.

<red>Б</red>л҃же́ни миротво́рцы, ꙗ҆́кѡ ті́и сы́нове бж҃їи нарекꙋ́тсѧ.

<red>Б</red>л҃же́ни и҆згна́ни пра́вды ра́ди, ꙗ҆́кѡ тѣ́хъ є҆́сть црⷭ҇тво нбⷭ҇ное.

<red>Б</red>л҃же́ни є҆стѐ, є҆гда̀ поно́сѧтъ ва́мъ, и҆ и҆зженꙋ́тъ, и҆ рекꙋ́тъ всѧ́къ ѕо́лъ глаго́лъ, на вы̀ лжꙋ́ще менѐ ра́ди.

<red>Р</red>а́дꙋйтесѧ и҆ весели́тесѧ, ꙗ҆́кѡ мзда̀ ва́ша мно́га на нб҃сѣ́хъ.

<rubric>И҆ а҆́ще ѹ҆́бѡ є҆́сть четыредесѧ́тница, соединѧ́єма ѻ҆́ба ли̑ка пою́тъ со сладкопѣ́нїемъ: <incipit><red>П</red>омѧнѝ на́съ, гдⷭ҇и:</incipit> И҆ покло́нъ є҆ди́нъ на є҆ди́но ко́еждо. А҆́ще же нѝ, ско́рѡ.</rubric>

<rubric>Сла́ва, и҆ ны́нѣ:</rubric>

<red>П</red>омѧнѝ на́съ гдⷭ҇и, є҆гда̀ прїи́деши во црⷭ҇твїи твое́мъ.

<red>П</red>омѧнѝ на́съ влⷣко, є҆гда̀ прїи́деши во црⷭ҇твїи твое́мъ.

<red>П</red>омѧнѝ на́съ ст҃ы́й, є҆гда̀ прїи́деши во црⷭ҇твїи твое́мъ.

<red>Л</red>и́къ нбⷭ҇ный пое́тъ тѧ̀, и҆ глаго́летъ: ст҃ъ, ст҃ъ, ст҃ъ гдⷭ҇ь саваѡ́ѳъ, и҆спо́лнь нб҃о и҆ землѧ̀ сла́вы твоеѧ̀.

<rubric class="inline">Сті́хъ:</rubric> <red>П</red>ристꙋпи́те къ немꙋ̀ и҆ просвѣти́тесѧ, и҆ ли́ца ва̑ша не постыдѧ́тсѧ.

<red>Л</red>и́къ нбⷭ҇ный пое́тъ тѧ̀, и҆ глаго́летъ: ст҃ъ, ст҃ъ, ст҃ъ гдⷭ҇ь саваѡ́ѳъ, и҆спо́лнь нб҃о и҆ землѧ̀ сла́вы твоеѧ̀.

<rubric>Сла́ва:</rubric>

<red>Л</red>и́къ ст҃ы́хъ а҆́гг҃лъ и҆ а҆рха̑гг҃лъ, со всѣ́ми нбⷭ҇ными си́лами пое́тъ тѧ̀, и҆ глаго́летъ: ст҃ъ, ст҃ъ, ст҃ъ гдⷭ҇ь саваѡ́ѳъ: и҆спо́лнь нб҃о и҆ землѧ̀ сла́вы твоеѧ̀.

<rubric>И҆ ны́нѣ:</rubric>

{% transcludeSection "service/horologion/2.md", "veruyu" %}

{% transcludeSection "service/horologion/2.md", "oslabi" %}

<red>Ѻ҆́</red>ч҃е на́шъ:

<rubric>И҆ а҆́ще ѹ҆́бѡ є҆́сть влⷣчнїй пра́здникъ глаго́лемъ є҆гѡ̀ конда́къ.</rubric>

<rubric>А҆́ще же прилꙋчи́тсѧ и҆ ст҃а́гѡ пра́зднꙋемагѡ въ не́мъ, глаго́летсѧ пе́рвѣе ст҃а́гѡ. Сла́ва, и҆ ны́нѣ: пра́здника.</rubric>

<rubric>А҆́ще же <incipit><red>А҆</red>ллилꙋ́їа</incipit> пѣ́то, и҆лѝ нѣ́сть влⷣчнїй пра́здникъ, нижѐ ст҃а́гѡ пра́зднꙋемагѡ, глаго́ли пе́рвѣе преѡбраже́нїѧ, та́же днѐ и҆ хра́ма.</rubric>

<rubric>А҆́ще же є҆́сть хра́мъ гдⷭ҇скїй, глаго́ли пе́рвѣе хра́ма, та́же днѐ и҆ ст҃а́гѡ рѧдова́гѡ.</rubric>

<rubric>Посе́мъ,</rubric>

<rubric>Сла́ва: <incipit><red>С</red>о ст҃ы́ми ѹ҆поко́й:</incipit></rubric>

<rubric>И҆ ны́нѣ: <incipit><red>П</red>редста́тельство хрⷭ҇тїа́нъ:</incipit> и҆лѝ хра́ма бцⷣы.</rubric>

<rubric>Въ понедѣ́льникъ, безпло́тныхъ, та́кожде во вто́рникъ прⷣте́чи, и҆ по чи́нꙋ.</rubric>

## Преѡбраже́нїѧ:

<red>Н</red>а горѣ̀ преѡбрази́лсѧ є҆сѝ, и҆ ꙗ҆́коже вмѣща́хꙋ ѹ҆ч҃нцы̀ твоѝ, сла́вꙋ твою̀ хрⷭ҇тѐ бж҃е ви́дѣша: да є҆гда́ тѧ ѹ҆́зрѧтъ распина́ема, страда́нїе ѹ҆́бѡ ѹ҆разꙋмѣ́ютъ во́льное, мі́рови же проповѣ́дѧтъ: ꙗ҆́кѡ ты̀ є҆сѝ вои́стиннꙋ ѻ҆́ч҃ее сїѧ́нїе.

## Въ понедѣ́льникъ конда́къ безпло́тныхъ, гла́съ в҃:

<red>А҆</red>рхїстрати́зи бж҃їи, слꙋжи́телїе бж҃е́ственныѧ сла́вы, а҆́гг҃лѡвъ нача̑льницы и҆ человѣ́кѡвъ наста̑вницы, поле́зное на́мъ проси́те, и҆ ве́лїю млⷭ҇ть, ꙗ҆́кѡ безпло́тныхъ а҆рхїстрати́зи.

## Во вто́рникъ прⷣте́чи конда́къ, гла́съ в҃:

<podoben>Подо́бенъ: <incipit><red>В</red>ы́шнихъ и҆щѧ̀:</incipit></podoben>

<red>П</red>рⷪ҇ро́че бж҃їй, и҆ прⷣте́че бл҃года́ти, главꙋ̀ твою̀ ꙗ҆́кѡ ши́покъ сщ҃е́ннѣйшїй ѿ землѝ ѡ҆брѣ́тше, и҆сцѣлє́нїѧ всегда̀ прїе́млемъ: и҆́бо па́ки, ꙗ҆́коже пре́жде въ мі́рѣ, проповѣ́дꙋеши покаѧ́нїе.

## Въ сре́дꙋ и҆ пѧто́къ, гла́съ д҃:

<red>В</red>ознесы́йсѧ на крⷭ҇тъ во́лею, тезоимени́томꙋ твоемꙋ̀ но́вомꙋ жи́тельствꙋ щедрѡ́ты твоѧ̑ да́рꙋй, хрⷭ҇тѐ бж҃е: возвеселѝ на́съ си́лою твое́ю, побѣ̑ды даѧ̀ на́мъ на сопоста́ты, посо́бїе и҆мꙋ́щымъ твоѐ ѻ҆рꙋ́жїе ми́ра, непобѣди́мꙋю побѣ́дꙋ.

## Въ четверто́къ ст҃ы́хъ а҆пⷭ҇лѡвъ, гла́съ в҃:

<red>Т</red>вє́рдыѧ и҆ бг҃овѣща̑нныѧ проповѣ́датели, ве́рхъ ѹ҆чени̑къ твои́хъ гдⷭ҇и, прїѧ́лъ є҆сѝ въ наслажде́нїе бл҃ги́хъ твои́хъ и҆ поко́й, болѣ̑зни бо ѻ҆́нѣхъ и҆ сме́рть прїѧ́лъ є҆сѝ, па́че всѧ́кагѡ всепло́дїѧ, є҆ди́не свѣ́дый сердє́чнаѧ.

## Въ то́йже де́нь ст҃а́гѡ нїкола́а, гла́съ г҃:

<red>В</red>ъ мѵ́рѣхъ ст҃е сщ҃еннодѣ́йствитель показа́лсѧ є҆сѝ: хрⷭ҇то́во бо, прпⷣбне, є҆ѵⷢ҇лїе и҆спо́лнивъ, положи́лъ є҆сѝ дꙋ́шꙋ твою̀ ѡ҆ лю́дехъ твои́хъ и҆ сп҃слъ є҆сѝ непови̑нныѧ ѿ сме́рти. Сегѡ̀ ра́ди ѡ҆свѧти́лсѧ є҆сѝ, ꙗ҆́кѡ вели́кїй таи́нникъ бж҃їѧ бл҃года́ти.

## Въ сꙋббѡ́тꙋ, є҆гда̀ глаго́лемъ, Сла́ва:

<incipit><red>С</red>о ст҃ы́ми:</incipit>

## И҆ ны́нѣ, настоѧ́щїй мч҃нченъ, гла́съ и҃:

<red>Ꙗ҆́</red>кѡ нача́тки є҆стества̀ насади́телю тва́ри, вселе́ннаѧ прино́ситъ тѝ гдⷭ҇и, бг҃онѡ́сныѧ мч҃нки: тѣ́хъ мл҃твами въ ми́рѣ глꙋбо́цѣ цр҃ковь твою̀, жи́тельство твоѐ, бцⷣею соблюдѝ, многомлⷭ҇тиве.

## Сїе́ же глаго́летсѧ на кі́йждо де́нь, кромѣ̀ сꙋббѡ́ты:

<red>П</red>редста́тельство хрⷭ҇тїа́нъ непосты́дное, хода́тайство ко творцꙋ̀ непрело́жное, не пре́зри грѣ́шныхъ моле́нїй гла́сы: но предварѝ ꙗ҆́кѡ бл҃га́ѧ на по́мощь на́съ, вѣ́рнѡ зовꙋ́щихъ тѝ: ѹ҆скорѝ на мл҃твꙋ, и҆ потщи́сѧ на ѹ҆моле́нїе, предста́тельствꙋющи при́снѡ бцⷣе, чтꙋ́щихъ тѧ̀.

{fold-rubric:И҆ а҆́ще є҆́сть четыредесѧ́тница:}

<red>Г</red>дⷭ҇и поми́лꙋй, <rubric class="inline">в҃і.</rubric>

<rubric>Сла́ва, и҆ ны́нѣ:</rubric>

<red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric>Сщ҃е́нникъ: <incipit><red>Б</red>ж҃е, ѹ҆ще́дри ны̀:</incipit></rubric>

<rubric>И҆ и҆з̾ѡбражє́нныѧ покло́ны ѕ҃і, съ мл҃твою ст҃а́гѡ є҆фре́ма. И҆ по є҆́же воста́ти на́мъ, начина́етъ предстоѧ́тель вече́рню: <incipit><red>П</red>рїиди́те, поклони́мсѧ:</incipit> три́жды. И҆ предначина́тельный ѱало́мъ: <incipit><red>Б</red>л҃гословѝ дꙋшѐ моѧ̀ гдⷭ҇а:</incipit></rubric>

{/fold}

<rubric>А҆́ще же нѣ́сть м҃-ца, по кондака́хъ:</rubric>

<red>Г</red>дⷭ҇и поми́лꙋй, <rubric class="inline">в҃і.</rubric>

## И҆ мл҃твꙋ:

<versal>В</versal>сест҃а́ѧ трⷪ҇це, є҆диносꙋ́щнаѧ держа́во, нераздѣ́льное црⷭ҇тво, всѣ́хъ бл҃ги́хъ вина̀, бл҃говоли́ же и҆ ѡ҆ мнѣ̀ грѣ́шнѣмъ, ѹ҆твердѝ, вразꙋмѝ се́рдце моѐ, и҆ всю̀ мою̀ ѿимѝ скве́рнꙋ. Просвѣтѝ мою̀ мы́сль, да вы́нꙋ сла́влю, пою̀ и҆ покланѧ́юсѧ, и҆ глаго́лю: є҆ди́нъ ст҃ъ, є҆ди́нъ гдⷭ҇ь, і҆и҃съ хрⷭ҇то́съ, во сла́вꙋ бг҃а ѻ҆ц҃а̀. <red>А҆</red>ми́нь.

<rubric class="inline">А҆́ще же лїтꙋргі́а, глаго́лемъ:</rubric> <red>А҆</red>ми́нь.

<red>Д</red>а и҆спо́лнѧтсѧ ѹ҆ста̀ на̑ша хвале́нїѧ твоегѡ̀ гдⷭ҇и, ꙗ҆́кѡ да пое́мъ сла́вꙋ твою̀: ꙗ҆́кѡ сподо́билъ є҆сѝ на́съ причасти́тисѧ ст҃ы̑мъ твои̑мъ бж҃е́ствєннымъ, безсмє́ртнымъ и҆ животворѧ́щымъ та́йнамъ, соблюдѝ на́съ во твое́й ст҃ы́ни, ве́сь де́нь поꙋча́тисѧ пра́вдѣ твое́й: а҆ллилꙋ́їа, а҆ллилꙋ́їа, а҆ллилꙋ́їа.

<red>Б</red>ꙋ́ди и҆́мѧ гдⷭ҇не бл҃гослове́но ѿ ны́нѣ и҆ до вѣ́ка. <rubric class="inline">Три́жды.</rubric>

<rubric>Сла́ва, и҆ ны́нѣ:</rubric>

{fold-h2-open:Ѱало́мъ л҃г.}

{% transcludeSection "psalter/kathisma05/2.md", "psalm-33" %}

{/fold}

<rubric>Сла́ва, и҆ ны́нѣ:</rubric>

<rubric>И҆ быва́етъ ѿпꙋ́стъ.</rubric>
