---
title: "Послѣ́дованїе ѹ҆́трени"
navigation:
  key: service-horologion-5
  title: "Послѣ́дованїе ѹ҆́трени"
  parent: service-horologion
  order: 5
type: "service"
---

# Послѣ́дованїе ѹ҆́трени.

<rubric>А҆́ще ѹ҆́бѡ є҆́сть вели́каѧ четыредесѧ́тница, по є҆́же бл҃гослови́ти сщ҃е́нникꙋ, глаго́лемъ:</rubric>

<red>Трист҃о́е.</red> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ:

<red>Г</red>дⷭ҇и поми́лꙋй, <rubric class="inline">в҃і.</rubric>

<rubric>Сла́ва, и҆ ны́нѣ:</rubric>

<red>П</red>рїиди́те, поклони́мсѧ: <rubric class="inline">три́жды, и҆ два̀ ѱалма̀.</rubric>

<rubric>А҆́ще же нѝ, по бл҃гослове́нїи:</rubric>

{fold-rubric:Двꙋѱа́лмїе.}

<red>П</red>рїиди́те, поклони́мсѧ: <rubric class="inline">три́жды, и҆ ѱалмы̀.</rubric>

<rubric>Сі́и ѱалмы̀ глаго́лютсѧ въ монастырѣ́хъ ко́снѡ, за є҆́же кади́ти сщ҃е́нникꙋ бра́тїю всю̀.</rubric>

## Ѱало́мъ ѳ҃і.

{% transcludeSection "psalter/kathisma03/3.md", "psalm-19" %}

## Ѱало́мъ к҃.

{% transcludeSection "psalter/kathisma03/4.md", "psalm-20" %}

<rubric>Сла́ва, и҆ ны́нѣ:</rubric>

<red>Трист҃о́е.</red> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ: <red>Ꙗ҆́</red>кѡ твоѐ є҆́сть црⷭ҇тво:

<rubric>И҆ тропарѝ сїѧ̑:</rubric>

<red>С</red>п҃сѝ гдⷭ҇и лю́ди твоѧ̑, и҆ бл҃гословѝ достоѧ́нїе твоѐ, побѣ̑ды на сопроти̑вныѧ да́рꙋѧ, и҆ твоѐ сохранѧ́ѧ крⷭ҇то́мъ твои́мъ жи́тельство.

<rubric class="inline">Сла́ва:</rubric> <red>В</red>ознесы́йсѧ на крⷭ҇тъ во́лею тезоимени́томꙋ твоемꙋ̀ но́вомꙋ жи́тельствꙋ щедрѡ́ты твоѧ̑ да́рꙋй хрⷭ҇тѐ бж҃е: возвеселѝ на́съ си́лою твое́ю, побѣ̑ды даѧ̀ на́мъ на сопоста́ты, посо́бїе и҆мꙋ́щымъ твоѐ ѻ҆рꙋ́жїе ми́ра, непобѣди́мꙋю побѣ́дꙋ.

<rubric class="inline">И҆ ны́нѣ:</rubric> <red>П</red>редста́тельство стра́шное и҆ непосты́дное, не пре́зри бл҃га́ѧ моли́твъ на́шихъ, всепѣ́таѧ бцⷣе, ѹ҆твердѝ правосла́вныхъ жи́тельство: сп҃сѝ вѣ̑рныѧ лю́ди твоѧ̑, и҆ пода́ждь и҆̀мъ съ нб҃сѐ побѣ́дꙋ, занѐ родила̀ є҆сѝ бг҃а, є҆ди́на бл҃гослове́ннаѧ.

<rubric class="inline">Сщ҃е́нникъ:</rubric> <red>П</red>оми́лꙋй на́съ бж҃е:

<red>Є҆</red>щѐ мо́лимсѧ ѡ҆ вели́комъ господи́нѣ и҆ ѻ҆ц҃ѣ̀ на́шемъ, свѧтѣ́йшемъ патрїа́рхѣ моско́вскомъ и҆ всеѧ̀ рꙋсѝ <red>и҆́мⷬ҇къ</red> и҆ ѡ҆ господи́нѣ на́шемъ преѡсвѧще́нѣйшемъ є҆пⷭ҇кпѣ <red>[</red><rubric class="inline">и҆лѝ:</rubric> а҆рхїепⷭ҇кпѣ, <rubric class="inline">и҆лѝ:</rubric> митрополі́тѣ<red>]</red> <red>и҆́мⷬ҇къ</red>.

<red>Є҆</red>щѐ мо́лимсѧ ѡ҆ богохрани́мѣй странѣ̀ на́шей, властѣ́хъ и҆ во́инствѣ є҆ѧ̀.

<red>Є҆</red>щѐ мо́лимсѧ за всю̀ бра́тїю и҆ за всѧ̑ хрїстїа́ны.

<rubric class="inline">Возгла́съ:</rubric> <red>Ꙗ҆́</red>кѡ ми́лостивъ и҆ человѣколю́бецъ бг҃ъ є҆сѝ:

<rubric class="inline">Лю́дїе:</rubric> <red>И҆́</red>менемъ гдⷭ҇нимъ бл҃гословѝ ѻ҆́тче.

<rubric class="inline">Сщ҃е́нникъ:</rubric> <red>С</red>ла́ва ст҃ѣ́й и҆ є҆диносꙋ́щнѣй: <rubric class="inline">и҆ прѡ́чаѧ.</rubric>

{/fold}

{fold-rubric:Шестоѱа́лмїе.}

<rubric>И҆ начина́емъ шестоѱа́лмїе, со всѧ́кимъ молча́нїемъ и҆ ѹ҆миле́нїемъ слꙋ́шающе: ѹ҆чине́нный же бра́тъ со бл҃гоговѣ́нїемъ и҆ стра́хомъ бж҃їимъ глаго́летъ:</rubric>

<red>С</red>ла́ва въ вы́шнихъ бг҃ꙋ, и҆ на землѝ ми́ръ, въ человѣ́цѣхъ бл҃говоле́нїе. <rubric class="inline">Три́жды.</rubric>

<red>Г</red>дⷭ҇и, ѹ҆стнѣ̀ моѝ ѿве́рзеши, и҆ ѹ҆ста̀ моѧ̑ возвѣстѧ́тъ хвалꙋ̀ твою̀. <rubric class="inline">Два́жды.</rubric>

{% transcludeSection "psalter/kathisma01/3.md", "psalm-3" %}

<red>А҆́</red>зъ ѹ҆снꙋ́хъ и҆ спа́хъ, воста́хъ, ꙗ҆́кѡ гдⷭ҇ь застꙋ́питъ мѧ̀.

{% transcludeSection "psalter/kathisma06/1.md", "psalm-37" %}

<red>Н</red>е ѡ҆ста́ви менѐ, гдⷭ҇и бж҃е мо́й, не ѿстꙋпѝ ѿ менѐ. Вонмѝ въ по́мощь мою̀, гдⷭ҇и сп҃се́нїѧ моегѡ̀.

{% transcludeSection "psalter/kathisma08/8.md", "psalm-62" %}

<red>Н</red>а ѹ҆́треннихъ поꙋча́хсѧ въ тѧ̀, ꙗ҆́кѡ бы́лъ є҆сѝ помо́щникъ мо́й, и҆ въ кро́вѣ крилꙋ̀ твоє́ю возра́дꙋюсѧ. <red>П</red>рильпѐ дꙋша̀ моѧ̀ по тебѣ̀, мене́ же прїѧ́тъ десни́ца твоѧ̀.

<rubric>Сла́ва, и҆ ны́нѣ:</rubric>

<red>А҆</red>ллилꙋ́їа, а҆ллилꙋ́їа, а҆ллилꙋ́їа, сла́ва тебѣ̀ бж҃е. <rubric class="inline">Три́жды, без̾ покло́нѡвъ.</rubric>

<red>Г</red>дⷭ҇и поми́лꙋй, <rubric class="inline">три́жды:</rubric>

<rubric>Сла́ва, и҆ ны́нѣ:</rubric>

<red></red><rubric>Сщ҃е́нникъ же глаго́летъ мл҃твы ѹ҆́трєннїѧ, стоѧ̀ непокрове́нъ пред̾ ст҃ы́ми две́рьми, та́йнѡ.</rubric>

{% transcludeSection "psalter/kathisma12/3.md", "psalm-87" %}

<red>Г</red>дⷭ҇и бж҃е сп҃се́нїѧ моегѡ̀, во днѝ воззва́хъ, и҆ въ нощѝ пред̾ тобо́ю. <red>Д</red>а вни́детъ пред̾ тѧ̀ мл҃тва моѧ̀, приклонѝ ѹ҆́хо твоѐ къ моле́нїю моемꙋ̀.

{% transcludeSection "psalter/kathisma14/2.md", "psalm-102" %}

<red>Н</red>а всѧ́комъ мѣ́стѣ влⷣчества є҆гѡ̀, бл҃гословѝ дꙋшѐ моѧ̀ гдⷭ҇а.

{% transcludeSection "psalter/kathisma19/9.md", "psalm-142" %}

<red>Ѹ҆</red>слы́ши мѧ̀ гдⷭ҇и, въ пра́вдѣ твое́й, и҆ не вни́ди въ сꙋ́дъ съ рабо́мъ твои́мъ. <rubric class="inline">Два́жды.</rubric> <red>Д</red>х҃ъ тво́й бл҃гі́й наста́витъ мѧ̀ на зе́млю пра́вꙋ.

<rubric>Сла́ва, и҆ ны́нѣ:</rubric>

<red>А҆</red>ллилꙋ́їа, а҆ллилꙋ́їа, а҆ллилꙋ́їа, сла́ва тебѣ̀ бж҃е. <rubric class="inline">Три́жды.</rubric>

{/fold}

<rubric>Та́же є҆ктенїа̀ глаго́летсѧ ѿ сщ҃е́нника.</rubric>

<rubric>И҆ а҆́бїе пое́тсѧ во гла́съ тропарѧ̀, настоѧ́щагѡ днѐ ст҃а́гѡ:</rubric>
<!-- transclude:bg -->
<div class="verse">
<red>Б</red>г҃ъ гдⷭ҇ь, и҆ ꙗ҆ви́сѧ на́мъ, бл҃гослове́нъ грѧды́й во и҆́мѧ гдⷭ҇не.<br>
<rubric class="inline">Сті́хъ а҃:</rubric> <red>И҆</red>сповѣ́дайтесѧ гдⷭ҇еви. Ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀.<br>
<rubric class="inline">Сті́хъ в҃:</rubric> <red>Ѡ҆</red>быше́дше ѡ҆быдо́ша мѧ̀, и҆ и҆́менемъ гдⷭ҇нимъ противлѧ́хсѧ и҆̀мъ.<br>
<rubric class="inline">Сті́хъ г҃:</rubric> <red>Н</red>е ѹ҆мрꙋ̀, но жи́въ бꙋ́дꙋ, и҆ повѣ́мъ дѣла̀ гдⷭ҇нѧ.<br>
<rubric class="inline">Сті́хъ: д҃:</rubric> <red>К</red>а́мень, є҆го́же небрего́ша зи́ждꙋщїи, се́й бы́сть во главꙋ̀ ѹ҆́гла: ѿ гдⷭ҇а бы́сть се́й, и҆ є҆́сть ди́венъ во ѻ҆чесѣ́хъ на́шихъ.
</div>
<!-- /transclude:bg -->

<rubric>Та́же глаго́лемъ тропа́рь прилꙋчи́вшагѡсѧ пра́здника, и҆лѝ ст҃а́гѡ, и҆лѝ воскрⷭ҇ный прилꙋчи́вшагѡсѧ гла́са два́жды, и҆ бг҃оро́диченъ въ то́йже гла́съ.</rubric>

<rubric>Пѣва́емꙋ же <incipit><red>Б</red>г҃ъ гдⷭ҇ь:</incipit> ѿхо́дитъ канѡна́рхъ, и҆ стои́тъ посредѣ̀ хра́ма ѿкрове́нною главо́ю и҆ глаго́летъ ти́хѡ вышепи̑санныѧ стїхѝ: стои́тъ же та́мѡ, до́ндеже начнꙋ́тъ пѣвцы̀ бг҃оро́диченъ. Та́же покланѧ́етсѧ на не́мже стои́тъ мѣ́стѣ, и҆ ѡ҆бра́щьсѧ покланѧ́етсѧ къ ликѡ́мъ, и҆ ѿхо́дитъ: та́кѡ твори́тъ, и҆ є҆гда̀ є҆́сть <incipit><red>А҆</red>ллилꙋ́їа.</incipit></rubric>

<rubric>А҆́ще же є҆́сть <incipit><red>А҆</red>ллилꙋ́їа</incipit> и҆лѝ вели́каѧ м҃-ца, вмѣ́стѡ <incipit><red>Б</red>г҃ъ гдⷭ҇ь:</incipit> пое́мъ <incipit><red>А҆</red>ллилꙋ́їа,</incipit> три́жды, во гла́съ ѻ҆смогла́сника.</rubric>

<rubric>Стїхи́ же глаго́лютсѧ сїѧ̑:</rubric>

<div class="verse">
<rubric class="inline">Сті́хъ а҃:</rubric> <red>Ѿ</red> но́щи ѹ҆́тренюетъ дꙋ́хъ мо́й къ тебѣ̀ бж҃е: занѐ свѣ́тъ повелѣ̑нїѧ твоѧ̑ на землѝ.<br>
<rubric class="inline">Сті́хъ в҃:</rubric> <red>П</red>ра́вдѣ наꙋчи́тесѧ живꙋ́щїи на землѝ.<br>
<rubric class="inline">Сті́хъ г҃:</rubric> <red>З</red>а́висть прїи́метъ лю́ди ненака̑занныѧ.<br>
<rubric class="inline">Сті́хъ д҃:</rubric> <red>П</red>риложѝ и҆̀мъ ѕла̀ гдⷭ҇и, приложѝ ѕла̀ сла̑внымъ землѝ.
</div?

<rubric>И҆ а҆́бїе трⷪ҇чны гла́са, кі́йждо по є҆ди́нощи.</rubric>

<rubric>Та́же стїхосло́вимъ ѱалти́рь и҆ сѣда́льны по чи́нꙋ и҆́хъ: и҆ пѧтьдесѧ́тый ѱало́мъ, канѡ́ны со стїхосло́вїемъ. На ѳ҃-й пѣ́сни пое́мъ пѣ́снь прест҃ы́ѧ бцⷣы:</rubric>

<red>В</red>ели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ.

<red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ѹ҆бл҃жа́тъ мѧ̀ всѝ ро́ди.

<red>Ꙗ҆́</red>кѡ сотворѝ мнѣ̀ вели́чїе си́льный, и҆ ст҃о и҆́мѧ є҆гѡ̀, и҆ млⷭ҇ть є҆гѡ̀ въ ро́ды родѡ́въ боѧ́щымсѧ є҆гѡ̀.

<red>С</red>отворѝ держа́вꙋ мы́шцею свое́ю, расточѝ гѡ́рдыѧ мы́слїю се́рдца и҆́хъ.

<red>Н</red>изложѝ си̑льныѧ со престѡ́лъ, и҆ вознесѐ смирє́нныѧ: а҆́лчꙋщыѧ и҆спо́лни бла̑гъ, и҆ богатѧ́щыѧсѧ ѿпꙋстѝ тщы̀.

<red>В</red>оспрїѧ́тъ і҆и҃лѧ ѻ҆́трока своего̀, помѧнꙋ́ти млⷭ҇ти, ꙗ҆́коже глаго́ла ко ѻ҆тцє́мъ на́шымъ, а҆враа́мꙋ и҆ сѣ́мени є҆гѡ̀ да́же до вѣ́ка.

<rubric class="inline">Къ коемꙋ́ждо стїхꙋ̀ припѣва́емъ:</rubric> <incipit><red>Чⷭ҇</red>тнѣ́йшꙋю херꙋві̑мъ:</incipit>

<rubric>Та́же ѳ҃-ѧ пѣ́снь канѡ́на.</rubric>

<rubric class="inline">А҆́ще ѹ҆́бѡ нѣ́сть недѣ́лѧ, по і҆рмосѣ̀:</rubric> <incipit><red>Д</red>осто́йно є҆́сть:</incipit>

<rubric class="inline">А҆́ще же є҆́сть недѣ́лѧ, и҆лѝ полѷеле́й пѣ́тъ, по катава́сїи и҆ є҆ктенїѝ:</rubric> <incipit><red>С</red>т҃ъ гдⷭ҇ь бг҃ъ на́шъ:</incipit> <rubric class="inline">Три́жды.</rubric>

<rubric>И҆ ѹ҆́треннїй є҆ѯапостїла́рїй.</rubric>

<rubric>А҆́ще же є҆́сть четыредесѧ́тница, глаго́лемъ свѣти́льны въ прилꙋчи́вшїйсѧ гла́съ. А҆́ще же нѝ, є҆ѯапостїла́рїй днѐ, и҆ а҆́бїе хвали́тны.</rubric>

<rubric>А҆́ще ѹ҆́бѡ є҆́сть недѣ́лѧ, и҆лѝ влⷣчнїй пра́здникъ, и҆лѝ ст҃ы́й, и҆мѣ́ѧй вели́кое славосло́вїе, пое́тсѧ си́це, <incipit><red>В</red>сѧ́кое дыха́нїе:</incipit> въ прилꙋчи́вшїйсѧ гла́съ:</rubric>

<red>В</red>сѧ́кое дыха́нїе да хва́литъ гдⷭ҇а.

<red>Х</red>вали́те гдⷭ҇а съ нб҃съ, хвали́те є҆го̀ въ вы́шнихъ.

<red>Т</red>ебѣ̀ подоба́етъ пѣ́снь бг҃ꙋ.

<rubric>А҆́ще же и҆ны́й де́нь, си́це:</rubric>

<rubric>Пе́рвый ли́къ:</rubric>

<div class="verse">
<red>Х</red>вали́те гдⷭ҇а съ нб҃съ.<br>
<red>Т</red>ебѣ̀ подоба́етъ пѣ́снь бг҃ꙋ.
</div>

<rubric>То́йже ли́къ:</rubric>

<div class="verse">
<red>Х</red>вали́те гдⷭ҇а съ нб҃съ, хвали́те є҆го̀ въ вы́шнихъ.<br>
<red>Т</red>ебѣ̀ подоба́етъ пѣ́снь бг҃ꙋ.
</div>

<rubric>Вторы́й ли́къ:</rubric>

<div class="verse">
<red>Х</red>вали́те є҆го̀ всѝ а҆́гг҃ли є҆гѡ̀, хвали́те є҆го̀ всѧ̑ си̑лы є҆гѡ̀.<br>
<red>Т</red>ебѣ̀ подоба́етъ пѣ́снь бг҃ꙋ.
</div>

<red>Х</red>вали́те є҆го̀ со́лнце и҆ лꙋна̀, хвали́те є҆го̀ всѧ̑ ѕвѣ́зды и҆ свѣ́тъ. Хвали́те є҆го̀ нб҃са̀ нб҃съ, и҆ вода̀ ꙗ҆́же превы́ше нб҃съ, да восхва́лѧтъ и҆́мѧ гдⷭ҇не. Ꙗ҆́кѡ то́й речѐ, и҆ бы́ша: то́й повелѣ̀, и҆ созда́шасѧ. Поста́ви ѧ҆̀ въ вѣ́къ, и҆ въ вѣ́къ вѣ́ка: повелѣ́нїе положѝ, и҆ не ми́мѡ и҆́детъ. Хвали́те гдⷭ҇а ѿ землѝ ѕмі́евє, и҆ всѧ̑ бє́здны: Ѻ҆́гнь, гра́дъ, снѣ́гъ, го́лоть, дꙋ́хъ бꙋ́ренъ, творѧ̑щаѧ сло́во є҆гѡ̀: Го́ры и҆ всѝ хо́лми, древа̀ плодонѡ́сна, и҆ всѝ ке́дри: ѕвѣ́рїе и҆ всѝ ско́ти, га́ди и҆ пти̑цы перна̑ты: ца́рїе зе́мстїи, и҆ всѝ лю́дїе, кнѧ́зи, и҆ всѝ сꙋдїи̑ зе́мстїи: Ю҆́нѡши и҆ дѣ̑вы, ста́рцы съ ю҆́нотами да восхва́лѧтъ и҆́мѧ гдⷭ҇не: ꙗ҆́кѡ вознесе́сѧ и҆́мѧ тогѡ̀ є҆ди́нагѡ. И҆сповѣ́данїе є҆гѡ̀ на землѝ и҆ на нб҃сѝ, и҆ вознесе́тъ ро́гъ люде́й свои́хъ. Пѣ́снь всѣ̑мъ прпⷣбнымъ є҆гѡ̀, сыновѡ́мъ і҆и҃лєвымъ, лю́демъ приближа́ющымсѧ є҆мꙋ̀.

<red>В</red>оспо́йте гдⷭ҇еви пѣ́снь но́вꙋ, хвале́нїе є҆гѡ̀ въ цр҃кви прпⷣбныхъ. Да возвесели́тсѧ і҆и҃ль ѡ҆ сотво́ршемъ є҆го̀, и҆ сы́нове сїѡ́ни возра́дꙋютсѧ ѡ҆ цр҃ѣ̀ свое́мъ: да восхва́лѧтъ и҆́мѧ є҆гѡ̀ въ ли́цѣ, въ тѷмпа́нѣ и҆ ѱалти́ри да пою́тъ є҆мꙋ̀. Ꙗ҆́кѡ бл҃говоли́тъ гдⷭ҇ь въ лю́дехъ свои́хъ, и҆ вознесе́тъ крѡ́ткїѧ во сп҃се́нїе. Восхва́лѧтсѧ прпⷣбнїи во сла́вѣ, и҆ возра́дꙋютсѧ на ло́жахъ свои́хъ. Возношє́нїѧ бж҃їѧ въ горта́ни и҆́хъ, и҆ мечѝ ѻ҆бою́дꙋ ѻ҆стры̀ въ рꙋка́хъ и҆́хъ: Сотвори́ти ѿмще́нїе во ꙗ҆зы́цѣхъ, ѡ҆бличє́нїѧ въ лю́дехъ: Свѧза́ти царѝ и҆́хъ пꙋ́ты, и҆ сла̑вныѧ и҆́хъ рꙋчны́ми ѻ҆кѡ́вы желѣ́зными.

<rubric>Ѿ здѣ̀ начина́емъ стїхи̑ры.</rubric>

<rubric class="inline">На ѕ҃:</rubric> <red>С</red>отвори́ти въ ни́хъ сꙋ́дъ напи́санъ: сла́ва сїѧ̀ бꙋ́детъ всѣ̑мъ прпⷣбнымъ є҆гѡ̀.

<red>Х</red>вали́те бг҃а во ст҃ы́хъ є҆гѡ̀, хвали́те є҆го̀ во ѹ҆тверже́нїи си́лы є҆гѡ̀.

<rubric class="inline">На д҃:</rubric> <red>Х</red>вали́те є҆го̀ на си́лахъ є҆гѡ̀, хвали́те є҆го̀ по мно́жествꙋ вели́чествїѧ є҆гѡ̀.

<red>Х</red>вали́те є҆го̀ во гла́сѣ трꙋ́бнѣмъ, хвали́те є҆го̀ во ѱалти́ри и҆ гꙋ́слехъ.

<rubric class="inline">На в҃:</rubric> <red>Х</red>вали́те є҆го̀ въ тѷмпа́нѣ и҆ ли́цѣ, хвали́те є҆го̀ во стрꙋ́нахъ и҆ ѻ҆рга́нѣ.

<red>Х</red>вали́те є҆го̀ въ кѷмва́лѣхъ доброгла́сныхъ. Хвали́те є҆го̀ въ кѷмва́лѣхъ восклица́нїѧ. Всѧ́кое дыха́нїе да хва́литъ гдⷭ҇а.

<rubric>А҆́ще є҆́сть недѣ́лѧ, по стїхи́рахъ, Сла́ва, стїхи́ра є҆ѵⷢ҇льскаѧ.</rubric>

<rubric>И҆ ны́нѣ, настоѧ́щїй бг҃оро́диченъ:</rubric>

<red>П</red>ребл҃гослове́нна є҆сѝ бцⷣе дв҃о, вопло́щшимъ бо сѧ и҆з̾ тебѐ а҆́дъ плѣни́сѧ, а҆да́мъ воззва́сѧ, клѧ́тва потреби́сѧ, є҆́ѵа свободи́сѧ, сме́рть ѹ҆мертви́сѧ, и҆ мы̀ ѡ҆жи́хомъ. Тѣ́мъ воспѣва́юще вопїе́мъ: бл҃гослове́нъ хрⷭ҇то́съ бг҃ъ бл҃говоли́вый та́кѡ, сла́ва тебѣ̀.

<red>С</red>ла́ва тебѣ̀ показа́вшемꙋ на́мъ свѣ́тъ.

<red>С</red>ла́ва въ вы́шнихъ бг҃ꙋ, и҆ на землѝ ми́ръ, въ человѣ́цѣхъ бл҃говоле́нїе. Хва́лимъ тѧ̀, бл҃гослови́мъ тѧ̀, кла́нѧемъ ти сѧ, славосло́вимъ тѧ̀, бл҃годари́мъ тѧ̀ вели́кїѧ ра́ди сла́вы твоеѧ̀. Гдⷭ҇и цр҃ю̀ нбⷭ҇ный, бж҃е ѻ҆́ч҃е вседержи́телю, гдⷭ҇и сн҃е є҆диноро́дный і҆и҃се хрⷭ҇тѐ, и҆ ст҃ы́й дш҃е. Гдⷭ҇и бж҃е, а҆́гнче бж҃їй, сн҃е ѻ҆ч҃ь, взе́млѧй грѣ́хъ мі́ра, поми́лꙋй на́съ: взе́млѧй грѣхѝ мі́ра, прїимѝ мл҃твꙋ на́шꙋ: сѣдѧ́й ѡ҆деснꙋ́ю ѻ҆ц҃а̀, поми́лꙋй на́съ. Ꙗ҆́кѡ ты̀ є҆сѝ є҆ди́нъ ст҃ъ, ты̀ є҆сѝ є҆ди́нъ гдⷭ҇ь, і҆и҃съ хрⷭ҇то́съ, во сла́вꙋ бг҃а ѻ҆ц҃а̀. <red>А҆</red>ми́нь.

<red>Н</red>а всѧ́къ де́нь бл҃гословлю́ тѧ, и҆ восхвалю̀ и҆́мѧ твоѐ во вѣ́ки, и҆ въ вѣ́къ вѣ́ка.

<red>С</red>подо́би гдⷭ҇и въ де́нь се́й без̾ грѣха̀ сохрани́тисѧ на́мъ. Бл҃гослове́нъ є҆сѝ гдⷭ҇и, бж҃е ѻ҆тє́цъ на́шихъ, и҆ хва́льно и҆ просла́влено и҆́мѧ твоѐ во вѣ́ки. <red>А҆</red>ми́нь.

<red>Б</red>ꙋ́ди гдⷭ҇и, млⷭ҇ть твоѧ̀ на на́съ, ꙗ҆́коже ѹ҆пова́хомъ на тѧ̀.

<red>Б</red>л҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ. <rubric class="inline">Три́жды.</rubric>

<red>Г</red>дⷭ҇и, прибѣ́жище бы́лъ є҆сѝ на́мъ въ ро́дъ и҆ ро́дъ. А҆́зъ рѣ́хъ: гдⷭ҇и, поми́лꙋй мѧ̀, и҆сцѣлѝ дꙋ́шꙋ мою̀, ꙗ҆́кѡ согрѣши́хъ тебѣ̀.

<red>Г</red>дⷭ҇и, къ тебѣ̀ прибѣго́хъ, наꙋчи́ мѧ твори́ти во́лю твою̀, ꙗ҆́кѡ ты̀ є҆сѝ бг҃ъ мо́й: ꙗ҆́кѡ ѹ҆ тебѐ и҆сто́чникъ живота̀, во свѣ́тѣ твое́мъ ѹ҆́зримъ свѣ́тъ. Проба́ви млⷭ҇ть твою̀ вѣ́дꙋщымъ тѧ̀.

<red>С</red>т҃ы́й бж҃е, ст҃ы́й крѣ́пкїй, ст҃ы́й безсме́ртный, поми́лꙋй на́съ. <rubric class="inline">Три́жды.</rubric>

<rubric>Сла́ва, и҆ ны́нѣ:</rubric>

<red>С</red>т҃ы́й безсме́ртный, поми́лꙋй на́съ.

<rubric>Та́же высоча́йшимъ гла́сомъ:</rubric>

<red>С</red>т҃ы́й бж҃е, ст҃ы́й крѣ́пкїй, ст҃ы́й безсме́ртный, поми́лꙋй на́съ.

<rubric class="inline">И҆ по сконча́нїи славосло́вїѧ, не глаго́летъ сщ҃е́нникъ:</rubric> <incipit><red>Ꙗ҆́</red>кѡ твоѐ є҆́сть црⷭ҇тво:</incipit> <rubric class="inline">ꙗ҆́коже мно́зи глаго́лютъ: но а҆́бїе по концѣ̀ трист҃а́гѡ, глаго́лемъ ѿпꙋсти́тельный слꙋчи́вшїйсѧ, и҆ бг҃оро́диченъ.</rubric>

<rubric>А҆́ще же є҆́сть недѣ́лѧ, глаго́лемъ тропа́рь воскрⷭ҇ный. И҆ въ пе́рвый ѹ҆́бѡ гла́съ, г҃, є҃, з҃, глаго́лемъ се́й:</rubric>

<red>Д</red>не́сь сп҃се́нїе мі́рꙋ бы́сть, пое́мъ воскре́сшемꙋ и҆з̾ гро́ба, и҆ нача́льникꙋ жи́зни на́шеѧ: разрꙋши́въ бо сме́ртїю сме́рть, побѣ́дꙋ дадѐ на́мъ и҆ ве́лїю млⷭ҇ть.

<rubric>Во гла́съ же в҃, д҃, ѕ҃, и҃, глаго́лемъ се́й:</rubric>

<red>В</red>оскре́съ и҆з̾ гро́ба, и҆ ѹ҆́зы растерза́лъ є҆сѝ а҆́да, разрꙋши́лъ є҆сѝ ѡ҆сꙋжде́нїе сме́рти гдⷭ҇и, всѧ̑ ѿ сѣте́й врага̀ и҆зба́вивый: ꙗ҆ви́вый же себѐ а҆пⷭ҇лѡмъ твои̑мъ, посла́лъ є҆сѝ ѧ҆̀ на про́повѣдь, и҆ тѣ́ми ми́ръ тво́й по́далъ є҆сѝ вселе́ннѣй, є҆ди́не многомлⷭ҇тиве.

<rubric class="inline">А҆́ще же є҆́сть четыредесѧ́тница, и҆лѝ и҆́нъ де́нь, не и҆мѣ́ѧй славосло́вїѧ вели́кагѡ: по хвали́техъ, <rubric class="inline">Сла́ва, и҆ ны́нѣ:</rubric> глаго́летъ ѹ҆чине́нный бра́тъ:</rubric>

<red>Т</red>ебѣ̀ сла́ва подоба́етъ, гдⷭ҇и бж҃е на́шъ, и҆ тебѣ̀ сла́вꙋ возсыла́емъ, ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<red>С</red>ла́ва тебѣ̀ показа́вшемꙋ на́мъ свѣ́тъ.

<red>С</red>ла́ва въ вы́шнихъ бг҃ꙋ, и҆ на землѝ ми́ръ, въ человѣ́цѣхъ бл҃говоле́нїе. Хва́лимъ тѧ̀, бл҃гослови́мъ тѧ̀, кла́нѧемъ ти сѧ, славосло́вимъ тѧ̀, бл҃годари́мъ тѧ̀, вели́кїѧ ра́ди сла́вы твоеѧ̀. Гдⷭ҇и цр҃ю̀ нбⷭ҇ный, бж҃е ѻ҆́ч҃е вседержи́телю, гдⷭ҇и сн҃е є҆диноро́дный, і҆и҃се хрⷭ҇тѐ, и҆ ст҃ы́й дш҃е. Гдⷭ҇и бж҃е, а҆́гнче бж҃їй, сн҃е ѻ҆ч҃ь, взе́млѧй грѣ́хъ мі́ра, поми́лꙋй на́съ: взе́млѧй грѣхѝ мі́ра, прїимѝ мл҃твꙋ на́шꙋ: сѣдѧ́й ѡ҆деснꙋ́ю ѻ҆ц҃а̀, поми́лꙋй на́съ. Ꙗ҆́кѡ ты̀ є҆сѝ є҆ди́нъ ст҃ъ, ты̀ є҆сѝ є҆ди́нъ гдⷭ҇ь, і҆и҃съ хрⷭ҇то́съ, во сла́вꙋ бг҃а ѻ҆ц҃а̀. <red>А҆</red>ми́нь.

<red>Н</red>а всѧ́къ де́нь бл҃гословлю́ тѧ, и҆ восхвалю̀ и҆́мѧ твоѐ во вѣ́ки, и҆ въ вѣ́къ вѣ́ка.

<red>Г</red>дⷭ҇и, прибѣ́жище бы́лъ є҆сѝ на́мъ въ ро́дъ и҆ ро́дъ. А҆́зъ рѣ́хъ: гдⷭ҇и, поми́лꙋй мѧ̀, и҆сцѣлѝ дꙋ́шꙋ мою̀, ꙗ҆́кѡ согрѣши́хъ тебѣ̀. Гдⷭ҇и, къ тебѣ̀ прибѣго́хъ, наꙋчи́ мѧ твори́ти во́лю твою̀, ꙗ҆́кѡ ты̀ є҆сѝ бг҃ъ мо́й: ꙗ҆́кѡ ѹ҆ тебѐ и҆сто́чникъ живота̀, во свѣ́тѣ твое́мъ ѹ҆́зримъ свѣ́тъ. Проба́ви млⷭ҇ть твою̀ вѣ́дꙋщымъ тѧ̀.

<rubric>Та́же:</rubric>

<red>С</red>подо́би гдⷭ҇и, въ де́нь се́й без̾ грѣха̀ сохрани́тисѧ на́мъ. Бл҃гослове́нъ є҆сѝ гдⷭ҇и бж҃е ѻ҆тє́цъ на́шихъ, и҆ хва́льно и҆ просла́влено и҆́мѧ твоѐ во вѣ́ки. <red>А҆</red>ми́нь.

<red>Б</red>ꙋ́ди гдⷭ҇и, млⷭ҇ть твоѧ̀ на на́съ, ꙗ҆́коже ѹ҆пова́хомъ на тѧ̀. Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ. Бл҃гослове́нъ є҆сѝ влⷣко, вразꙋми́ мѧ ѡ҆правда́нїємъ твои̑мъ. Бл҃гослове́нъ є҆сѝ ст҃ы́й, просвѣти́ мѧ ѡ҆правда́нїи твои́ми.

<red>Г</red>дⷭ҇и, млⷭ҇ть твоѧ̀ во вѣ́къ, дѣ́лъ рꙋкꙋ̀ твоє́ю не пре́зри: тебѣ̀ подоба́етъ хвала̀, тебѣ̀ подоба́етъ пѣ́нїе, тебѣ̀ сла́ва подоба́етъ, ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<rubric class="inline">Сщ҃е́нникъ:</rubric> <red>И҆</red>спо́лнимъ ѹ҆́треннюю мл҃твꙋ на́шꙋ гдⷭ҇еви.

<rubric>Та́же ѻ҆смогла́сника стїхи̑ры, а҆́ще нѣ́сть влⷣчнїй пра́здникъ.</rubric>

<rubric class="inline">Сті́хъ а҃:</rubric> <red>И҆</red>спо́лнихомсѧ заꙋ́тра млⷭ҇ти твоеѧ̀ гдⷭ҇и, и҆ возра́довахомсѧ, и҆ возвесели́хомсѧ: во всѧ̑ дни̑ на́шѧ возвесели́хомсѧ, за дни̑ въ нѧ́же смири́лъ ны̀ є҆сѝ, лѣ̑та въ нѧ́же ви́дѣхомъ ѕла̑ѧ. И҆ при́зри на рабы̑ твоѧ̑, и҆ на дѣла̀ твоѧ̑, и҆ наста́ви сы́ны и҆́хъ.

<rubric class="inline">Сті́хъ в҃:</rubric> <red>И҆</red> бꙋ́ди свѣ́тлость гдⷭ҇а бг҃а на́шегѡ на на́съ, и҆ дѣла̀ рꙋ́къ на́шихъ и҆спра́ви на на́съ, и҆ дѣ́ло рꙋ́къ на́шихъ и҆спра́ви.

<rubric>Сла́ва, самогла́сенъ, а҆́ще и҆́мать.</rubric>

<rubric>И҆ ны́нѣ, бг҃оро́диченъ.</rubric>

<rubric class="inline">Та́же:</rubric> <red>Б</red>л҃го є҆́сть и҆сповѣ́датисѧ гдⷭ҇еви, и҆ пѣ́ти и҆́мени твоемꙋ̀, вы́шнїй: возвѣща́ти заꙋ́тра млⷭ҇ть твою̀, и҆ и҆́стинꙋ твою̀ на всѧ́кꙋ но́щь.

<red>Трист҃о́е.</red> <rubric class="inline">По</rubric> <red>Ѻ҆́</red>ч҃е на́шъ:

<rubric class="inline">Сщ҃е́нникъ:</rubric> <red>Ꙗ҆́</red>кѡ твоѐ є҆́сть црⷭ҇тво:

<rubric>Тропа́рь днѐ.</rubric>

<rubric>Сла́ва, и҆ ны́нѣ, бг҃оро́диченъ.</rubric>

<rubric class="inline">Сщ҃е́нникъ є҆ктенїю̀: <incipit><red>П</red>оми́лꙋй на́съ, бж҃е:</incipit> и҆ прѡ́чаѧ.</rubric>

<rubric class="inline">И҆ по возгла́сѣ:</rubric> <red>П</red>ремꙋ́дрость.

<rubric class="inline">И҆ мы̀:</rubric> <red>Б</red>л҃гослови́.

<rubric class="inline">Сщ҃е́нникъ:</rubric> <red>С</red>ы́й бл҃гослове́нъ хрⷭ҇то́съ бг҃ъ на́шъ, всегда̀, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<rubric class="inline">Ли́къ:</rubric> <red>А҆</red>ми́нь. <red>Ѹ҆</red>тверди́, бж҃е, ст҃ꙋ́ю правосла́внꙋю вѣ́рꙋ правосла́вныхъ хрⷭ҇тїа́нъ во вѣ́къ вѣ́ка.

<rubric class="inline">Сщ҃е́нникъ:</rubric> <red>П</red>рест҃а́ѧ бцⷣе, сп҃сѝ на́съ. <rubric class="inline">И҆ прѡ́чаѧ, и҆ ѿпꙋ́стъ.</rubric>

<rubric class="inline">Та́же ча́съ пе́рвый.</rubric>

<rubric class="inline">Вѣ́домо бꙋ́ди, ꙗ҆́кѡ є҆гда̀ нѣ́сть славосло́вїѧ вели́кагѡ, ѿпꙋ́стъ ѹ҆́трени не быва́етъ, но а҆́бїе по возгла́сѣ, и҆ по <incipit><red>Ѹ҆</red>твердѝ бж҃е:</incipit> <incipit><red>П</red>рїиди́те, поклони́мсѧ:</incipit> три́жды, и҆ ча́съ пе́рвый.</rubric>

<rubric>А҆́ще є҆́сть четыредесѧ́тница:</rubric>

<incipit><red>Б</red>л҃го є҆́сть и҆сповѣ́датисѧ:</incipit> <rubric class="inline">два́жды.</rubric>

<red>Трист҃о́е.</red> <rubric class="inline">По</rubric> <red>Ѻ҆́</red>ч҃е на́шъ:

<rubric class="inline">Сщ҃е́нникъ:</rubric> <incipit><red>Ꙗ҆́</red>кѡ твоѐ є҆́сть црⷭ҇тво:</incipit>

<rubric class="inline">Мы́ же глаго́лемъ:</rubric> <red>В</red>ъ хра́мѣ стоѧ́ще сла́вы твоеѧ̀, на нб҃сѝ стоѧ́ти мни́мъ, бцⷣе, две́рь нбⷭ҇наѧ, ѿве́рзи на́мъ двє́ри млⷭ҇ти твоеѧ̀.

<rubric class="inline">Та́же,</rubric> <red>Г</red>дⷭ҇и поми́лꙋй, <rubric class="inline">м҃.</rubric>

<rubric>Сла́ва, и҆ ны́нѣ:</rubric>

<red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">Сщ҃е́нникъ:</rubric> <red>С</red>ы́й бл҃гослове́нъ хрⷭ҇то́съ бг҃ъ на́шъ, всегда̀, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<rubric class="inline">И҆ мы̀ глаго́лемъ:</rubric> <red>Н</red>бⷭ҇ный цр҃ю̀, вѣ́рꙋ ѹ҆твердѝ, ꙗ҆зы́ки ѹ҆кротѝ, мі́ръ ѹ҆мирѝ, ст҃ы́й хра́мъ се́й <red>[</red><rubric class="inline">и҆лѝ:</rubric> ст҃ꙋ́ю ѻ҆би́тель сїю̀<red>]</red> до́брѣ сохранѝ: пре́жде ѿше́дшыѧ ѻ҆тцы̀ и҆ бра́тїю на́шꙋ въ селе́нїихъ пра́ведныхъ ѹ҆чинѝ, и҆ на́съ въ покаѧ́нїи и҆ и҆сповѣ́данїи прїимѝ, ꙗ҆́кѡ бл҃гі́й и҆ человѣколю́бецъ.

<rubric>Посе́мъ покло́ны вели̑кїѧ трѝ, глаго́люще въ ни́хъ на ко́емждо покло́нѣ мл҃твꙋ прпⷣбнагѡ є҆фре́ма:</rubric>

<red>Г</red>дⷭ҇и и҆ влⷣко живота̀ моегѡ̀, дꙋ́хъ пра́здности, ѹ҆ны́нїѧ, любонача́лїѧ и҆ праздносло́вїѧ не да́ждь мѝ. Дꙋ́хъ же цѣломꙋ́дрїѧ, смиреномꙋ́дрїѧ, терпѣ́нїѧ и҆ любвѐ, да́рꙋй мѝ рабꙋ̀ твоемꙋ̀. Є҆́й, гдⷭ҇и цр҃ю̀, да́рꙋй мѝ зрѣ́ти моѧ̑ прегрѣшє́нїѧ, и҆ не ѡ҆сꙋжда́ти бра́та моегѡ̀: ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <red>А҆</red>ми́нь.

<rubric>По си́хъ же и҆ и҆ны́хъ ма́лыхъ, в҃і. Та́же па́ки и҆́нъ покло́нъ вели́кїй є҆ди́нъ, глаго́люще и҆ въ не́мъ предпи́саннꙋю мл҃твꙋ: и҆ по є҆́же воста́ти на́мъ, начина́етъ предстоѧ́тель пе́рвый ча́съ.</rubric>
