---
title: "Междоча́сїе шеста́гѡ часа̀"
navigation:
  key: service-horologion-24
  title: "Междоча́сїе шеста́гѡ часа̀"
  parent: service-horologion
  order: 24
type: "service"
---

# Междоча́сїе шеста́гѡ часа̀.

{% transcludeSection "service/horologion/12.md", "pp" %}

<rubric>И҆ ѱалмы̀:</rubric>

{fold-h2-open:Ѱало́мъ н҃є.}

{% transcludeSection "psalter/kathisma08/1.md", "psalm-55" %}

{/fold}

{fold-h2-open:Ѱало́мъ н҃ѕ.}

{% transcludeSection "psalter/kathisma08/2.md", "psalm-56" %}

{/fold}

{fold-h2-open:Ѱало́мъ ѯ҃ѳ.}

{% transcludeSection "psalter/kathisma09/6.md", "psalm-69" %}

{/fold}

<rubric>Сла́ва, и҆ ны́нѣ:</rubric>

<red>Трист҃о́е.</red> <rubric class="inline">Покло́ны трѝ.</rubric> <red>П</red>рест҃а́ѧ трⷪ҇це: <rubric class="inline">По</rubric> <red>Ѻ҆́</red>ч҃е на́шъ:

<rubric class="inline">Сщ҃е́нникъ:</rubric> <red>Ꙗ҆́</red>кѡ твоѐ є҆́сть црⷭ҇тво:

<rubric class="inline">И҆ мы̀:</rubric> <red>А҆</red>ми́нь.

## И҆ настоѧ́щыѧ тропарѝ:

<red>С</red>п҃сѝ гдⷭ҇и лю́ди твоѧ̑, и҆ бл҃гословѝ достоѧ́нїе твоѐ, побѣ̑ды на сопроти̑вныѧ да́рꙋѧ, и҆ твоѐ сохранѧ́ѧ крⷭ҇то́мъ твои́мъ жи́тельство.

<rubric class="inline">Сла́ва:</rubric> <red>Б</red>олѣ́зньми ст҃ы́хъ, и҆́миже ѡ҆ тебѣ̀ пострада́ша, ѹ҆моле́нъ бꙋ́ди гдⷭ҇и, и҆ всѧ̑ на́шѧ болѣ̑зни и҆сцѣлѝ чл҃вѣколю́бче, мо́лимсѧ.

<rubric class="inline">И҆ ны́нѣ:</rubric> <red>М</red>л҃твами гдⷭ҇и, всѣ́хъ ст҃ы́хъ и҆ бцⷣы, тво́й ми́ръ да́ждь на́мъ и҆ поми́лꙋй на́съ, ꙗ҆́кѡ є҆ди́нъ ще́дръ.

<red>Г</red>дⷭ҇и поми́лꙋй, <rubric class="inline">м҃.</rubric>

<rubric>Сла́ва, и҆ ны́нѣ:</rubric>

<red>Чⷭ҇</red>тнѣ́йшꙋю херꙋві̑мъ, и҆ сла́внѣйшꙋю без̾ сравне́нїѧ серафі̑мъ, без̾ и҆стлѣ́нїѧ бг҃а сло́ва ро́ждшꙋю, сꙋ́щꙋю бцⷣꙋ тѧ̀ велича́емъ.

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">Сщ҃е́нникъ:</rubric> <red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ.

<rubric class="inline">И҆ мы̀:</rubric> <red>А҆</red>ми́нь.

<rubric>И҆ твори́мъ трѝ вели̑кїѧ покло́ны съ мл҃твою ст҃а́гѡ є҆фре́ма:</rubric>

<red>Г</red>дⷭ҇и и҆ влⷣко живота̀ моегѡ̀, дꙋ́хъ пра́здности, ѹ҆ны́нїѧ, любонача́лїѧ и҆ праздносло́вїѧ не да́ждь мѝ. <rubric class="inline">Покло́нъ.</rubric>

<red>Д</red>ꙋ́хъ же цѣломꙋ́дрїѧ, смиреномꙋ́дрїѧ, терпѣ́нїѧ и҆ любвѐ, да́рꙋй мѝ рабꙋ̀ твоемꙋ̀. <rubric class="inline">Покло́нъ.</rubric>

<red>Є҆́</red>й гдⷭ҇и цр҃ю̀, да́рꙋй мѝ зрѣ́ти моѧ̑ прегрѣшє́нїѧ, и҆ не ѡ҆сꙋжда́ти бра́та моегѡ̀: ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <rubric class="inline">Покло́нъ.</rubric>

## И҆ а҆́бїе настоѧ́щꙋю мл҃твꙋ вели́кагѡ васі́лїа:

<versal>Б</versal>ж҃е и҆ гдⷭ҇и си́лъ, и҆ всеѧ̀ тва́ри содѣ́телю, и҆́же за млⷭ҇рдїе безприкла́дныѧ млⷭ҇ти твоеѧ̀, є҆диноро́днаго сн҃а твоего̀, гдⷭ҇а на́шего і҆и҃са хрⷭ҇та̀, низпосла́вый на сп҃се́нїе ро́да на́шегѡ, и҆ чⷭ҇тны́мъ є҆гѡ̀ крⷭ҇то́мъ рꙋкописа́нїе грѣ̑хъ на́шихъ растерза́вый, и҆ побѣди́вый тѣ́мъ нача̑ла и҆ вла̑сти тьмы̀: са́мъ влⷣко чл҃вѣколю́бче, прїимѝ и҆ на́съ грѣ́шныхъ бл҃года́рствєнныѧ сїѧ̑ и҆ молє́бныѧ мл҃твы, и҆ и҆зба́ви на́съ ѿ всѧ́кагѡ всегꙋби́тельнагѡ и҆ мра́чнагѡ прегрѣше́нїѧ, и҆ всѣ́хъ ѡ҆ѕло́бити на́съ и҆́щꙋщихъ, ви́димыхъ и҆ неви́димыхъ вра̑гъ. пригвоздѝ стра́хꙋ твоемꙋ̀ плѡ́ти на́шѧ, и҆ не ѹ҆клонѝ серде́цъ на́шихъ въ словеса̀ и҆лѝ помышлє́нїѧ лꙋка́вствїѧ: но любо́вїю твое́ю ѹ҆ѧзвѝ дꙋ́шы на́шѧ, да къ тебѣ̀ всегда̀ взира́юще, и҆ є҆́же ѿ тебѐ свѣ́томъ наставлѧ́еми, тебѐ непристꙋ́пнаго и҆ присносꙋ́щнаго зрѧ́ще свѣ́та, непреста́нное тебѣ̀ и҆сповѣ́данїе и҆ бл҃годаре́нїе возсыла́емъ, безнача́льномꙋ ѻ҆ц҃ꙋ̀ со є҆диноро́днымъ твои́мъ сн҃омъ, и҆ всест҃ы́мъ, и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<rubric>И҆ а҆́ще ѹ҆́бѡ <incipit><red>Б</red>г҃ъ гдⷭ҇ь:</incipit> пѣ́то є҆́сть, и҆з̾ѡбрази́тєльнаѧ глаго́лемъ здѣ̀.</rubric>

<rubric>А҆́ще же А҆ллилꙋ́їа, глаго́ли ѧ҆̀ по девѧ́томъ часѣ̀, а҆ девѧ́тый ча́съ по шесто́мъ начина́етсѧ си́це:</rubric>

<red>С</red>т҃ы́й бж҃е: <rubric class="inline">По</rubric> <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, <rubric class="inline">в҃і. Сла́ва, и҆ ны́нѣ:</rubric> <red>П</red>рїиди́те, поклони́мсѧ: <rubric class="inline">три́жды.</rubric> <rubric class="inline">И҆ ѱалмы̀, и҆ прѡ́чаѧ.</rubric>
