---
title: "Бг҃оро́дичны ѿпꙋсти́тельнїи, пое́мїи во всѐ лѣ́то"
navigation:
  key: service-horologion-17
  title: "Бг҃оро́дичны ѿпꙋсти́тельнїи"
  parent: service-horologion
  order: 17
type: "service"
---

# Бг҃оро́дичны ѿпꙋсти́тельнїи по тропарѣ́хъ ст҃ы́хъ, пое́мїи во все лѣ́то, въ вече́рню же, и҆ на <incipit><red>Б</red>г҃ъ гдⷭ҇ъ:</incipit> во ѹ҆́трени, и҆ па́ки въ коне́цъ ѹ҆́трени.

{fold-h2:Гла́съ а҃.}

<rubric>Въ недѣ́лю ве́чера и҆ въ понедѣ́льникъ, на <incipit><red>Б</red>г҃ъ гдⷭ҇ь:</incipit></rubric>

<red>Ч</red>ꙋ́до чꙋде́съ бл҃года́тнаѧ, въ тебѣ̀ зрѧ́щи тва́рь ра́дꙋетсѧ: зачала́ бо є҆сѝ безсѣ́меннѡ, и҆ родила̀ є҆сѝ неизрече́ннѡ, є҆гѡ́же чинонача̑лїѧ а҆́гг҃лѡвъ ви́дѣти не мо́гꙋтъ: того̀ молѝ ѡ҆ дꙋша́хъ на́шихъ.

<rubric>Въ коне́цъ ѹ҆́трени:</rubric>

<red>П</red>речи́стаѧ бцⷣе, на нб҃сѣ́хъ бл҃гослове́ннаѧ, и҆ на землѝ славосло́вимаѧ, ра́дꙋйсѧ невѣ́сто неневѣ́стнаѧ.

<rubric>Въ понедѣ́льникъ ве́чера и҆ во вто́рникъ, на <incipit><red>Б</red>г҃ъ гдⷭ҇ь:</incipit></rubric>

<red>З</red>аче́ншаѧ неѡпа́льнѡ ѻ҆́гнь бж҃е́ственный, и҆ ро́ждшаѧ безсѣ́меннѡ и҆сто́чника жи́зни гдⷭ҇а, бл҃года́тнаѧ бцⷣе, сп҃са́й тѧ̀ велича́ющыѧ.

<rubric>Въ коне́цъ ѹ҆́трени:</rubric>

<red>Б</red>езма́тернаго на нб҃сѝ па́че мы́сли и҆ слꙋ́ха, на землѝ без̾ ѻ҆ц҃а̀ родила̀ є҆сѝ, того̀ бцⷣе молѝ ѡ҆ дꙋша́хъ на́шихъ.

<rubric>Во вто́рникъ ве́чера и҆ въ сре́дꙋ, на <incipit><red>Б</red>г҃ъ гдⷭ҇ь:</incipit></rubric>

<red>Т</red>воѐ предста́тельство и҆мꙋ́ще пречи́стаѧ, и҆ твои́ми мл҃твами лю́тыхъ и҆збавлѧ́еми, крⷭ҇то́мъ сн҃а твоегѡ̀ вездѣ̀ соблюда́еми, по до́лгꙋ тѧ̀ всѝ бл҃гоче́стнѡ велича́емъ.

<rubric>Въ коне́цъ ѹ҆́трени:</rubric>

<red>П</red>речи́стаѧ бцⷣе, на нб҃сѣ́хъ бл҃гослове́ннаѧ, и҆ на землѝ славосло́вимаѧ, ра́дꙋйсѧ невѣ́сто неневѣ́стнаѧ.

<rubric>Въ сре́дꙋ ве́чера и҆ въ четверто́къ, на <incipit><red>Б</red>г҃ъ гдⷭ҇ь:</incipit></rubric>

<red>З</red>аче́ншаѧ неѡпа́льнѡ ѻ҆́гнь бж҃е́ственный, и҆ ро́ждшаѧ безсѣ́меннѡ и҆сто́чника жи́зни гдⷭ҇а, бл҃года́тнаѧ бцⷣе, сп҃са́й тѧ̀ велича́ющыѧ.

<rubric>Въ коне́цъ ѹ҆́трени:</rubric>

<red>Б</red>езма́тернаго на нб҃сѝ па́че мы́сли и҆ слꙋ́ха, на землѝ без̾ ѻ҆ц҃а̀ родила̀ є҆сѝ, того̀ бцⷣе молѝ ѡ҆ дꙋша́хъ на́шихъ.

<rubric>Въ четверто́къ ве́чера и҆ въ пѧто́къ, на <incipit><red>Б</red>г҃ъ гдⷭ҇ь:</incipit></rubric>

<red>Т</red>воѐ предста́тельство и҆мꙋ́ще пречи́стаѧ, и҆ твои́ми мл҃твами лю́тыхъ и҆збавлѧ́еми, крⷭ҇то́мъ сн҃а твоегѡ̀ вездѣ̀ соблюда́еми, по до́лгꙋ тѧ̀ всѝ бл҃гоче́стнѡ велича́емъ.

<rubric>Въ коне́цъ ѹ҆́трени:</rubric>

<red>П</red>речи́стаѧ бцⷣе, на нб҃сѣ́хъ бл҃гослове́ннаѧ, и҆ на землѝ славосло́вимаѧ, ра́дꙋйсѧ невѣ́сто неневѣ́стнаѧ.

<rubric>Въ пѧто́къ ве́чера и҆ въ сꙋббѡ́тꙋ, на <incipit><red>Б</red>г҃ъ гдⷭ҇ь:</incipit></rubric>

<red>Г</red>аврїи́лꙋ вѣща́вшꙋ тебѣ̀ дв҃о, ра́дꙋйсѧ! Со гла́сомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кївѡ́тѣ, ꙗ҆́коже речѐ пра́ведный дв҃дъ: ꙗ҆ви́ласѧ є҆сѝ ши́ршаѧ нб҃съ, поноси́вши зижди́телѧ твоего̀. Сла́ва все́льшемꙋсѧ въ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ твои́мъ.

<rubric>Въ коне́цъ ѹ҆́трени:</rubric>

<red>Б</red>езма́тернаго на нб҃сѝ па́че мы́сли и҆ слꙋ́ха, на землѝ без̾ ѻ҆ц҃а̀ родила̀ є҆сѝ, того̀ бцⷣе молѝ ѡ҆ дꙋша́хъ на́шихъ.

{/fold}

{fold-h2:Гла́съ в҃.}

<rubric>Въ недѣ́лю ве́чера и҆ въ понедѣ́льникъ, на <incipit><red>Б</red>г҃ъ гдⷭ҇ь:</incipit></rubric>

<red>Б</red>л҃гоꙋтро́бїѧ сꙋ́щи и҆сто́чникъ, млⷭ҇ти сподо́би на́съ бцⷣе, при́зри на лю́ди согрѣши́вшыѧ, ꙗ҆вѝ ꙗ҆́кѡ при́снѡ си́лꙋ твою̀: на тѧ́ бо ѹ҆пова́юще, ра́дꙋйсѧ, вопїе́мъ тѝ, ꙗ҆́коже и҆ногда̀ гаврїи́лъ безпло́тныхъ а҆рхїстрати́гъ.

<rubric>Въ коне́цъ ѹ҆́трени:</rubric>

<red>М</red>т҃и ст҃а́ѧ неизрече́ннагѡ свѣ́та а҆́гг҃льскими тѧ̀ пѣ́сньми почита́юще, бл҃гоче́стнѡ велича́емъ.

<rubric>Въ понедѣ́льникъ ве́чера, и҆ во вто́рникъ, на <incipit><red>Б</red>г҃ъ гдⷭ҇ь:</incipit></rubric>

<red>Б</red>ж҃е́ственнагѡ бы́хомъ ѻ҆́бщницы є҆стества̀ тобо́ю, бцⷣе приснодв҃о, бг҃а бо на́мъ воплоти́вшагосѧ родила̀ є҆сѝ. Тѣ́мже по до́лгꙋ тѧ̀ всѝ бл҃гоче́стнѡ велича́емъ.

<rubric>Въ коне́цъ ѹ҆́трени:</rubric>

<red>Т</red>ѧ̀ велича́емъ бцⷣе, вопїю́ще: ра́дꙋйсѧ незаходи́магѡ свѣ́та ѻ҆́блаче, того̀ носи́вши въ нѣ́дрѣхъ, сла́вы гдⷭ҇а.

<rubric>Во вто́рникъ ве́чера, и҆ въ сре́дꙋ, на <incipit><red>Б</red>г҃ъ гдⷭ҇ь:</incipit></rubric>

<red>П</red>репросла́влена є҆сѝ бцⷣе дв҃о, пое́мъ тѧ̀: крⷭ҇то́мъ бо сн҃а твоегѡ̀ низложи́сѧ а҆́дъ, и҆ сме́рть ѹ҆мертви́сѧ, ѹ҆мерщвле́ннїи воста́хомъ, и҆ живота̀ сподо́бихомсѧ, ра́й воспрїѧ́хомъ дре́внее наслажде́нїе. Тѣ́мъ бл҃годарѧ́ще, славосло́вимъ ꙗ҆́кѡ держа́внаго хрⷭ҇та̀ бг҃а на́шего, и҆ є҆ди́наго многомлⷭ҇тиваго.

<rubric>Въ коне́цъ ѹ҆́трени:</rubric>

<red>Т</red>ѧ̀ велича́емъ бцⷣе, вопїю́ще: ра́дꙋйсѧ же́зле, ѿ негѡ́же безсѣ́меннѡ бг҃ъ прозѧбы́й, погꙋбѝ на дре́вѣ сме́рть.

<rubric>Въ сре́дꙋ ве́чера, и҆ въ четверто́къ, на <incipit><red>Б</red>г҃ъ гдⷭ҇ь:</incipit></rubric>

<red>Б</red>ж҃е́ственнагѡ бы́хомъ ѻ҆́бщницы є҆стества̀ тобо́ю, бцⷣе приснодв҃о, бг҃а бо на́мъ воплоти́вшагосѧ родила̀ є҆сѝ. Тѣ́мже по до́лгꙋ тѧ̀ всѝ бл҃гоче́стнѡ велича́емъ.

<rubric>Въ коне́цъ ѹ҆́трени:</rubric>

<red>Т</red>ѧ̀ велича́емъ бцⷣе, вопїю́ще: ра́дꙋйсѧ незаходи́магѡ свѣ́та ѻ҆́блаче, того̀ носи́вши въ нѣ́дрѣхъ, сла́вы гдⷭ҇а.

<rubric>Въ четверто́къ ве́чера, и҆ въ пѧто́къ, на <incipit><red>Б</red>г҃ъ гдⷭ҇ь:</incipit></rubric>

<red>П</red>репросла́влена є҆сѝ бцⷣе дв҃о, пое́мъ тѧ̀: крⷭ҇то́мъ бо сн҃а твоегѡ̀ низложи́сѧ а҆́дъ, и҆ сме́рть ѹ҆мертви́сѧ, ѹ҆мерщвле́ннїи воста́хомъ, и҆ живота̀ сподо́бихомсѧ, ра́й воспрїѧ́хомъ дре́внее наслажде́нїе. Тѣ́мъ бл҃годарѧ́ще, славосло́вимъ ꙗ҆́кѡ держа́внаго хрⷭ҇та̀ бг҃а на́шего, и҆ є҆ди́наго многомлⷭ҇тиваго.

<rubric>Въ коне́цъ ѹ҆́трени:</rubric>

<red>Т</red>ѧ̀ велича́емъ бцⷣе, вопїю́ще: ра́дꙋйсѧ же́зле, ѿ негѡ́же безсѣ́меннѡ бг҃ъ прозѧбы́й, погꙋбѝ на дре́вѣ сме́рть.

<rubric>Въ пѧто́къ ве́чера, и҆ въ сꙋббѡ́тꙋ, на <incipit><red>Б</red>г҃ъ гдⷭ҇ь:</incipit></rubric>

<red>В</red>сѧ̑ па́че смы́сла, всѧ̑ пресла̑внаѧ твоѧ̑ бцⷣе, та̑инства, чистотѣ̀ запеча́танной, и҆ дѣ́вствꙋ храни́мꙋ, мт҃и позна́ласѧ є҆сѝ нело́жна, бг҃а ро́ждши и҆́стиннаго: того̀ молѝ сп҃сти́сѧ дꙋша́мъ на́шымъ.

<rubric>Въ коне́цъ ѹ҆́трени:</rubric>

<red>М</red>т҃и ст҃а́ѧ неизрече́ннагѡ свѣ́та а҆́гг҃льскими тѧ̀ пѣ́сньми почита́юще, бл҃гоче́стнѡ велича́емъ.

<rubric>А҆́ще же прилꙋчи́тсѧ а҆ллилꙋ́їа въ ко́емлибо гла́сѣ, глаго́лютсѧ сїѧ̑</rubric>

<red>А҆</red>пⷭ҇ли, мч҃нцы и҆ прⷪ҇ро́цы, ст҃и́телїе, прпⷣбнїи и҆ првⷣнїи, до́брѣ по́двигъ соверши́вшїи, и҆ вѣ́рꙋ соблю́дшїи, дерзнове́нїе и҆мꙋ́ще ко сп҃сꙋ, ѡ҆ на́съ того̀ ꙗ҆́кѡ бл҃га моли́те сп҃сти́сѧ, мо́лимсѧ, дꙋша́мъ на́шымъ.

<red>П</red>омѧнѝ гдⷭ҇и, ꙗ҆́кѡ бл҃гъ, дꙋ́шы ра̑бъ твои́хъ, и҆ є҆ли̑ка въ житїѝ согрѣши́ша, простѝ: никто́же бо безгрѣ́шенъ, то́кмѡ ты̀ могі́й и҆ преста́влєннымъ да́ти поко́й.

<red>М</red>т҃и ст҃а́ѧ неизрече́ннагѡ свѣ́та а҆́гг҃льскими тѧ̀ пѣ́сньми почита́юще, бл҃гоче́стнѡ велича́емъ.

{/fold}

{fold-h2:Гла́съ г҃.}

<rubric>Въ недѣ́лю ве́чера, и҆ въ понедѣ́льникъ, на <incipit><red>Б</red>г҃ъ гдⷭ҇ь:</incipit></rubric>

<red>К</red>расотѣ̀ дв҃ства твоегѡ̀, и҆ пресвѣ́тлой чистотѣ̀ твое́й гаврїи́лъ ѹ҆диви́всѧ, вопїѧ́ше тѝ бцⷣе: кꙋ́ю тѝ похвалꙋ̀ принесꙋ̀ досто́йнꙋю; что́ же воз̾именꙋ́ю тѧ̀; недоꙋмѣва́ю и҆ ѹ҆жаса́юсѧ. Тѣ́мже ꙗ҆́кѡ повелѣ́нъ бы́хъ, вопїю́ ти: ра́дꙋйсѧ бл҃года́тнаѧ.

<rubric>Въ коне́цъ ѹ҆́трени:</rubric>

<red>К</red>і́йждо, и҆дѣ́же сп҃са́етсѧ, та́мѡ пра́веднѡ и҆ притека́етъ, и҆ ко́е и҆но́е таково́е прибѣ́жище, ꙗ҆́кѡ ты̀ бцⷣе, покрыва́ющее дꙋ́шы на́шѧ;

<rubric>Въ понедѣ́льникъ ве́чера, и҆ во вто́рникъ, на <incipit><red>Б</red>г҃ъ гдⷭ҇ь:</incipit></rubric>

<red>П</red>рибѣ́жище и҆ си́ла на́ша, бцⷣе, держа́внаѧ по́мощь мі́ра, мл҃твами твои́ми покры́й рабы̑ твоѧ̑ ѿ всѧ́кїѧ нꙋ́жды, є҆ди́на бл҃гослове́ннаѧ.

<rubric>Въ коне́цъ ѹ҆́трени:</rubric>

<red>К</red>і́йждо, и҆дѣ́же сп҃са́етсѧ, та́мѡ пра́веднѡ и҆ притека́етъ, и҆ ко́е и҆но́е таково́е прибѣ́жище, ꙗ҆́кѡ ты̀ бцⷣе, покрыва́ющее дꙋ́шы на́шѧ;

<rubric>Во вто́рникъ ве́чера, и҆ въ сре́дꙋ, на <incipit><red>Б</red>г҃ъ гдⷭ҇ь:</incipit></rubric>

<red>Ж</red>е́злъ си́лы стѧжа́вшїи крⷭ҇тъ сн҃а твоегѡ̀ бцⷣе, тѣ́мъ низлага́емъ врагѡ́въ шата̑нїѧ, любо́вїю тѧ̀ непреста́ннѡ велича́юще.

<rubric>Въ коне́цъ ѹ҆́трени:</rubric>

<red>П</red>рибѣ́жище и҆ си́ла на́ша, бцⷣе, держа́внаѧ по́мощь мі́ра, мл҃твами твои́ми покры́й рабы̑ твоѧ̑ ѿ всѧ́кїѧ нꙋ́жды, є҆ди́на бл҃гослове́ннаѧ.

<rubric>Въ сре́дꙋ ве́чера, и҆ въ четверто́къ, на <incipit><red>Б</red>г҃ъ гдⷭ҇ь:</incipit></rubric>

<red>П</red>рⷪ҇ро́цы проповѣ́даша, а҆пⷭ҇ли наꙋчи́ша, мч҃нцы и҆сповѣ́даша, и҆ мы̀ вѣ́ровахомъ бцⷣꙋ тѧ̀ вои́стиннꙋ сꙋ́щꙋю: тѣ́мъ и҆ велича́емъ ржⷭ҇тво̀ твоѐ неизрече́нное.

<rubric>Въ коне́цъ ѹ҆́трени:</rubric>

<red>К</red>і́йждо, и҆дѣ́же сп҃са́етсѧ, та́мѡ пра́веднѡ и҆ притека́етъ, и҆ ко́е и҆но́е таково́е прибѣ́жище, ꙗ҆́кѡ ты̀ бцⷣе, покрыва́ющее дꙋ́шы на́шѧ;

<rubric>Въ четверто́къ ве́чера, и҆ въ пѧто́къ, на <incipit><red>Б</red>г҃ъ гдⷭ҇ь:</incipit></rubric>

<red>Ж</red>е́злъ си́лы стѧжа́вшїи крⷭ҇тъ сн҃а твоегѡ̀ бцⷣе, тѣ́мъ низлага́емъ врагѡ́въ шата̑нїѧ, любо́вїю тѧ̀ непреста́ннѡ велича́юще.

<rubric>Въ коне́цъ ѹ҆́трени:</rubric>

<red>П</red>рибѣ́жище и҆ си́ла на́ша, бцⷣе, держа́внаѧ по́мощь мі́ра, мл҃твами твои́ми покры́й рабы̑ твоѧ̑ ѿ всѧ́кїѧ нꙋ́жды, є҆ди́на бл҃гослове́ннаѧ.

<rubric>Въ пѧто́къ ве́чера, и҆ въ сꙋббѡ́тꙋ, на <incipit><red>Б</red>г҃ъ гдⷭ҇ь:</incipit></rubric>

<red>Т</red>ѧ̀ хода́тайствовавшꙋю сп҃се́нїе ро́да на́шегѡ, воспѣва́емъ бцⷣе дв҃о: пло́тїю бо ѿ тебѐ воспрїѧ́тою, сн҃ъ тво́й и҆ бг҃ъ на́шъ, крⷭ҇то́мъ воспрїи́мъ стрⷭ҇ть, и҆зба́ви на́съ ѿ тлѝ ꙗ҆́кѡ чл҃вѣколю́бецъ.

<rubric>Въ коне́цъ ѹ҆́трени:</rubric>

<red>П</red>рⷪ҇ро́цы проповѣ́даша, а҆пⷭ҇ли наꙋчи́ша, мч҃нцы и҆сповѣ́даша, и҆ мы̀ вѣ́ровахомъ бцⷣꙋ тѧ̀ вои́стиннꙋ сꙋ́щꙋю: тѣ́мъ и҆ велича́емъ ржⷭ҇тво̀ твоѐ неизрече́нное.

{/fold}

{fold-h2:Гла́съ д҃.}

<rubric>Въ недѣ́лю ве́чера, и҆ въ понедѣ́льникъ, на <incipit><red>Б</red>г҃ъ гдⷭ҇ь:</incipit></rubric>

<red>В</red>оспита́вшейсѧ во хра́мѣ во ст҃а̑ѧ ст҃ы́хъ, ѡ҆дѣ́ѧннѣй вѣ́рою и҆ премꙋ́дростїю, и҆ безмѣ́рнымъ дв҃ствомъ, а҆рхїстрати́гъ гаврїи́лъ принесѐ съ нб҃сѐ цѣлова́нїе, и҆ є҆́же ра́дꙋйсѧ: ра́дꙋйсѧ бл҃гослове́ннаѧ, ра́дꙋйсѧ препросла́вленнаѧ, гдⷭ҇ь съ тобо́ю.

<rubric>Въ коне́цъ ѹ҆́трени:</rubric>

<red>Ꙗ҆́</red>кѡ всѣ́хъ є҆сѝ творе́нїй вы́шшаѧ, воспѣва́ти тѧ̀ досто́йнѡ недоꙋмѣва́юще бцⷣе, тꙋ́не, мо́лимъ тѧ̀, поми́лꙋй на́съ.

<rubric>Въ понедѣ́льникъ ве́чера, и҆ во вто́рникъ, на <incipit><red>Б</red>г҃ъ гдⷭ҇ь:</incipit></rubric>

<red>К</red>ъ бцⷣѣ прилѣ́жнѡ ны́нѣ притеце́мъ грѣ́шнїи и҆ смире́ннїи, и҆ припаде́мъ, въ покаѧ́нїи зовꙋ́ще и҆з̾ глꙋбины̀ дꙋшѝ: влⷣчце помозѝ на ны̀ милосе́рдовавши: потщи́сѧ, погиба́емъ ѿ мно́жества прегрѣше́нїй, не ѿвратѝ твоѧ̑ рабы̑ тщы̀: тѧ́ бо и҆ є҆ди́нꙋ наде́ждꙋ и҆́мамы.

<rubric>Въ коне́цъ ѹ҆́трени:</rubric>

<red>Т</red>ѧ̀ велича́емъ бцⷣе, вопїю́ще: ты̀ є҆сѝ кꙋпина̀, въ не́йже неѡпа́льнѡ мѡѷсе́й ви́дѣ ꙗ҆́кѡ пла́мень ѻ҆́гнь бж҃ества̀.

<rubric>Во вто́рникъ ве́чера, и҆ въ сре́дꙋ, на <incipit><red>Б</red>г҃ъ гдⷭ҇ь:</incipit></rubric>

<red>Д</red>в҃о пренепоро́чнаѧ, мт҃и хрⷭ҇та̀ бг҃а, ѻ҆рꙋ́жїе про́йде твою̀ прест҃ꙋ́ю дꙋ́шꙋ, є҆гда̀ распина́ема ви́дѣла є҆сѝ во́лею сн҃а и҆ бг҃а твоего̀: є҆го́же бл҃гослове́ннаѧ, молѧ́щи не преста́й, проще́нїе прегрѣше́нїй на́мъ дарова́ти.

<rubric>Въ коне́цъ ѹ҆́трени:</rubric>

<red>Т</red>ѧ̀ велича́емъ, бцⷣе, вопїю́ще: ты̀ є҆сѝ гора̀, ѿ неѧ́же неизглаго́ланнѡ ѿсѣче́сѧ ка́мень, и҆ врата̀ а҆́дѡва сокрꙋшѝ.

<rubric>Въ сре́дꙋ ве́чера, и҆ въ четверто́къ, на <incipit><red>Б</red>г҃ъ гдⷭ҇ь:</incipit></rubric>

<red>С</red>ло́во ѻ҆́ч҃ее, хрⷭ҇та̀ бг҃а на́шего, ѿ тебѐ воплоти́вшагосѧ позна́хомъ бцⷣе, дв҃о, є҆ди́на чи́стаѧ, є҆ди́на бл҃гослове́ннаѧ: тѣ́мъ непреста́ннѡ тѧ̀ воспѣва́юще велича́емъ.

<rubric>Въ коне́цъ ѹ҆́трени:</rubric>

<red>Ꙗ҆́</red>кѡ всѣ́хъ є҆сѝ творе́нїй вы́шшаѧ, воспѣва́ти тѧ̀ досто́йнѡ недоꙋмѣва́юще бцⷣе, тꙋ́не, мо́лимъ тѧ̀, поми́лꙋй на́съ.

<rubric>Въ четверто́къ ве́чера, и҆ въ пѧто́къ, на <incipit><red>Б</red>г҃ъ гдⷭ҇ь:</incipit></rubric>

<red>Д</red>в҃о пренепоро́чнаѧ, мт҃и хрⷭ҇та̀ бг҃а, ѻ҆рꙋ́жїе про́йде твою̀ прест҃ꙋ́ю дꙋ́шꙋ, є҆гда̀ распина́ема ви́дѣла є҆сѝ во́лею сн҃а и҆ бг҃а твоего̀:

<rubric>Въ коне́цъ ѹ҆́трени:</rubric>

<red>Т</red>ѧ̀ велича́емъ, бцⷣе, вопїю́ще: ты̀ є҆сѝ гора̀, ѿ неѧ́же неизглаго́ланнѡ ѿсѣче́сѧ ка́мень, и҆ врата̀ а҆́дѡва сокрꙋшѝ.

<rubric>Въ пѧто́къ ве́чера, и҆ въ сꙋббѡ́тꙋ, на <incipit><red>Б</red>г҃ъ гдⷭ҇ь:</incipit></rubric>

<red>Є҆́</red>же ѿ вѣ́ка ѹ҆тае́ное и҆ а҆́гг҃лѡмъ несвѣ́домое та́инство, тобо́ю бцⷣе, сꙋ́щымъ на землѝ ꙗ҆ви́сѧ бг҃ъ, въ несли́тномъ соедине́нїи воплоща́емь: и҆ крⷭ҇тъ во́лею на́съ ра́ди воспрїи́мъ, и҆́мже воскр҃си́въ первозда́ннаго, сп҃сѐ ѿ сме́рти дꙋ́шы на́шѧ.

<rubric>Въ коне́цъ ѹ҆́трени:</rubric>

<red>Т</red>ѧ̀ велича́емъ бцⷣе, вопїю́ще: ты̀ є҆сѝ кꙋпина̀, въ не́йже неѡпа́льнѡ мѡѷсе́й ви́дѣ ꙗ҆́кѡ пла́мень ѻ҆́гнь бж҃ества̀.

{/fold}

{fold-h2:Гла́съ є҃.}

<rubric>Въ недѣ́лю ве́чера, и҆ въ понедѣ́льникъ, на <incipit><red>Б</red>г҃ъ гдⷭ҇ь:</incipit></rubric>

<red>С</red>о а҆́гг҃лы нбⷭ҇наѧ, съ человѣ́ки земна̑ѧ гла́сомъ ра́дованїѧ, бцⷣе, вопїе́мъ тѝ: ра́дꙋйсѧ, врата̀ нб҃съ ши̑ршаѧ. Ра́дꙋйсѧ, є҆ди́на земноро́дныхъ сп҃се́нїе. Ра́дꙋйсѧ чи́стаѧ, бл҃года́тнаѧ, ро́ждшаѧ бг҃а воплоти́вшагосѧ.

<rubric>Въ коне́цъ ѹ҆́трени:</rubric>

<red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е, сы́ны свѣ́та то́ю показа́вый, поми́лꙋй на́съ.

<rubric>Въ понедѣ́льникъ ве́чера, и҆ во вто́рникъ, на <incipit><red>Б</red>г҃ъ гдⷭ҇ь:</incipit></rubric>

<red>С</red>ко́рый тво́й покро́въ, и҆ по́мощь и҆ млⷭ҇ть покажѝ на рабы̑ твоѧ̑: и҆ во́лны чи́стаѧ, ѹ҆кротѝ сꙋ́етныхъ помыслѡ́въ, и҆ па́дшꙋю мою̀ дꙋ́шꙋ возста́ви бцⷣе: вѣ́мъ бо, вѣ́мъ дв҃о, ꙗ҆́кѡ мо́жеши, є҆ли̑ка и҆ хо́щеши.

<rubric>Въ коне́цъ ѹ҆́трени:</rubric>

<red>М</red>т҃и бж҃їѧ прест҃а́ѧ, стѣно̀ хрⷭ҇тїа́нъ, и҆зба́ви лю́ди твоѧ̑ ѻ҆бы́чнѡ, зовꙋ́щыѧ тѝ прилѣ́жнѡ: сопроти́висѧ сра̑мнымъ и҆ гѡ́рдымъ помыслѡ́мъ, да вопїе́мъ тѝ: ра́дꙋйсѧ приснодв҃о.

<rubric>Во вто́рникъ ве́чера, и҆ въ сре́дꙋ, на <incipit><red>Б</red>г҃ъ гдⷭ҇ь:</incipit></rubric>

<red>К</red>рⷭ҇то́мъ сн҃а твоегѡ̀ бг҃обл҃года́тнаѧ, і҆́дѡльскаѧ пре́лесть всѧ̀ ѹ҆праздни́сѧ, и҆ де́мѡнскаѧ крѣ́пость попра́сѧ: сегѡ̀ ра́ди вѣ́рнїи по до́лгꙋ тѧ̀ при́снѡ пое́мъ и҆ бл҃гослови́мъ, и҆ бцⷣꙋ вои́стиннꙋ и҆сповѣ́дающе, тѧ̀ велича́емъ.

<rubric>Въ коне́цъ ѹ҆́трени:</rubric>

<red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е, сы́ны свѣ́та то́ю показа́вый, поми́лꙋй на́съ.

<rubric>Въ сре́дꙋ ве́чера, и҆ въ четверто́къ, на <incipit><red>Б</red>г҃ъ гдⷭ҇ь:</incipit></rubric>

<red>С</red>тра́нное дв҃ы та́инство, мі́рꙋ показа́сѧ сп҃си́тельное: ѿ неѧ́ бо роди́лсѧ є҆сѝ без̾ сѣ́мене, и҆ пло́тїю показа́лсѧ є҆сѝ без̾ и҆стлѣ́нїѧ, всѣ́хъ ра́досте, гдⷭ҇и сла́ва тебѣ̀.

<rubric>Въ коне́цъ ѹ҆́трени:</rubric>

<red>М</red>т҃и бж҃їѧ прест҃а́ѧ, стѣно̀ хрⷭ҇тїа́нъ, и҆зба́ви лю́ди твоѧ̑ ѻ҆бы́чнѡ, зовꙋ́щыѧ тѝ прилѣ́жнѡ: сопроти́висѧ сра̑мнымъ и҆ гѡ́рдымъ помыслѡ́мъ, да вопїе́мъ тѝ: ра́дꙋйсѧ приснодв҃о.

<rubric>Въ четверто́къ ве́чера, и҆ въ пѧто́къ, на <incipit><red>Б</red>г҃ъ гдⷭ҇ь:</incipit></rubric>

<red>К</red>рⷭ҇то́мъ сн҃а твоегѡ̀ бг҃обл҃года́тнаѧ, і҆́дѡльскаѧ пре́лесть всѧ̀ ѹ҆праздни́сѧ, и҆ де́мѡнскаѧ крѣ́пость попра́сѧ: сегѡ̀ ра́ди вѣ́рнїи по до́лгꙋ тѧ̀ при́снѡ пое́мъ и҆ бл҃гослови́мъ, и҆ бцⷣꙋ вои́стиннꙋ и҆сповѣ́дающе, тѧ̀ велича́емъ.

<rubric>Въ коне́цъ ѹ҆́трени:</rubric>

<red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е, сы́ны свѣ́та то́ю показа́вый, поми́лꙋй на́съ.

<rubric>Въ пѧто́къ ве́чера, и҆ въ сꙋббѡ́тꙋ, на <incipit><red>Б</red>г҃ъ гдⷭ҇ь:</incipit></rubric>

Ра́дꙋйсѧ, две́ре гдⷭ҇нѧ непроходима ́ ѧ: ра́дꙋйсѧ, стѣно̀ и҆ покро́ве притека́ющихъ къ тебѣ̀. Ра́дꙋйсѧ, неѡбꙋрева́емое приста́нище, и҆ неискꙋсобра́чнаѧ, ро́ждшаѧ пло́тїю творца̀ твоего̀ и҆ бг҃а: ꙳ молѧ́щи не ѡ҆скꙋдѣва́й ѡ҆ воспѣва́ющихъ, и҆ кла́нѧющихсѧ рождествꙋ̀ твоемꙋ̀.

<rubric>Въ коне́цъ ѹ҆́трени:</rubric>

<red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е, сы́ны свѣ́та то́ю показа́вый, поми́лꙋй на́съ.

{/fold}

{fold-h2:Гла́съ ѕ҃.}

<rubric>Въ недѣ́лю ве́чера, и҆ въ понедѣ́льникъ, на <incipit><red>Б</red>г҃ъ гдⷭ҇ь:</incipit></rubric>

<red>Н</red>ача́ло сп҃се́нїѧ, гаврїи́лово провѣща́нїе къ дв҃ѣ бы́сть: слы́ша бо, є҆́же ра́дꙋйсѧ, и҆ не ѹ҆бѣжѐ цѣлова́нїѧ, не ѹ҆сꙋмнѣ́сѧ ꙗ҆́кѡ са́рра въ сѣ́ни, но си́це глаго́лаше: сѐ раба̀ гдⷭ҇нѧ, бꙋ́ди мнѣ̀ по глаго́лꙋ твоемꙋ̀.

<rubric>Въ коне́цъ ѹ҆́трени:</rubric>

<red>А҆</red>рха́гг҃льское сло́во прїѧ́ла є҆сѝ, и҆ херꙋві́мскїй прⷭ҇то́лъ показа́ласѧ є҆сѝ, и҆ на ѡ҆б̾ѧ́тїихъ твои́хъ носи́ла є҆сѝ, бцⷣе, наде́ждꙋ дꙋ́шъ на́шихъ.

<rubric>Въ понедѣ́льникъ ве́чера, и҆ во вто́рникъ, на <incipit><red>Б</red>г҃ъ гдⷭ҇ь:</incipit></rubric>

<red>Ѹ҆</red>пова́нїе мі́ра, бл҃га́ѧ бцⷣе дв҃о, твоѐ и҆ є҆ди́но держа́вное предста́тельство про́симъ: ѹ҆милосе́рдисѧ на безпредста́тельствєнныѧ лю́ди, молѝ млⷭ҇тиваго бг҃а, и҆зба́витисѧ дꙋша́мъ на́шымъ ѿ всѧ́кагѡ преще́нїѧ, є҆ди́на бл҃гослове́ннаѧ.

<rubric>Въ коне́цъ ѹ҆́трени:</rubric>

<red>Н</red>икто́же притека́ѧй къ тебѣ̀ посра́мленъ ѿ тебѐ и҆схо́дитъ, пречⷭ҇таѧ бцⷣе дв҃о: но про́ситъ бл҃года́ти, и҆ прїе́млетъ дарова́нїе къ поле́зномꙋ проше́нїю.

<rubric>Во вто́рникъ ве́чера, и҆ въ сре́дꙋ, на <incipit><red>Б</red>г҃ъ гдⷭ҇ь:</incipit></rubric>

<red>Б</red>цⷣе дв҃о, молѝ сн҃а твоего̀ во́лею пригвозди́вшагосѧ на крⷭ҇тѣ̀, и҆ мі́ръ ѿ пре́лести свобо́ждшаго хрⷭ҇та̀ бг҃а на́шего, поми́ловати дꙋ́шы на́шѧ.

<rubric>Въ коне́цъ ѹ҆́трени:</rubric>

<red>П</red>ре́жде вѣ̑къ ѿ ѻ҆ц҃а̀ без̾ мт҃ре рожде́нна сн҃а и҆ сло́ва бж҃їѧ, въ послѣ̑днѧѧ лѣ̑та родила̀ є҆сѝ, воплоти́вшагосѧ ѿ чⷭ҇тыхъ крове́й твои́хъ бг҃ороди́тельнице, без̾ мꙋ́жа: є҆го́же молѝ дарова́тисѧ на́мъ грѣхѡ́въ ѡ҆ставле́нїю пре́жде конца̀.

<rubric>Въ сре́дꙋ ве́чера, и҆ въ четверто́къ, на <incipit><red>Б</red>г҃ъ гдⷭ҇ь:</incipit></rubric>

<red>С</red>т҃а́ѧ влⷣчце, чⷭ҇таѧ бг҃а на́шегѡ мт҃и, всѣ́хъ творца̀ неизрече́ннѡ ро́ждшаѧ, молѝ со а҆пⷭ҇лы сщ҃е́нными страсте́й на́съ и҆зба́вити и҆ ѡ҆ставле́нїе на́мъ да́ти грѣхѡ́въ.

<rubric>Въ коне́цъ ѹ҆́трени:</rubric>

<red>В</red>ели́кихъ дарова́нїй, чи́стаѧ дв҃о бг҃омт҃и ты̀ сподо́биласѧ є҆сѝ: ꙗ҆́кѡ родила̀ є҆сѝ пло́тїю є҆ди́наго ѿ трⷪ҇цы, хрⷭ҇та̀ жизнода́вца, во сп҃се́нїе дꙋ́шъ на́шихъ.

<rubric>Въ четверто́къ ве́чера, и҆ въ пѧто́къ, на <incipit><red>Б</red>г҃ъ гдⷭ҇ь:</incipit></rubric>

<red>Б</red>цⷣе дв҃о, молѝ сн҃а твоего̀ во́лею пригвозди́вшагосѧ на крⷭ҇тѣ̀, и҆ мі́ръ ѿ пре́лести свобо́ждшаго хрⷭ҇та̀ бг҃а на́шего, поми́ловати дꙋ́шы на́шѧ.

<rubric>Въ коне́цъ ѹ҆́трени:</rubric>

<red>П</red>ре́жде вѣ̑къ ѿ ѻ҆ц҃а̀ без̾ мт҃ре рожде́нна сн҃а и҆ сло́ва бж҃їѧ, въ послѣ̑днѧѧ лѣ̑та родила̀ є҆сѝ, воплоти́вшагосѧ ѿ чⷭ҇тыхъ крове́й твои́хъ бг҃ороди́тельнице, без̾ мꙋ́жа: є҆го́же молѝ дарова́тисѧ на́мъ грѣхѡ́въ ѡ҆ставле́нїю пре́жде конца̀.

<rubric>Въ пѧто́къ ве́чера, и҆ въ сꙋббѡ́тꙋ, на <incipit><red>Б</red>г҃ъ гдⷭ҇ь:</incipit></rubric>

<red>П</red>редповѣствꙋ́етъ гедеѡ́нъ зача́тїе и҆ сказꙋ́етъ дв҃дъ ржⷭ҇тво̀ твоѐ бцⷣе: сни́де бо ꙗ҆́кѡ до́ждь на рꙋно̀ сло́во во чре́во твоѐ: и҆ прозѧбла̀ є҆сѝ без̾ сѣ́мене землѐ ст҃а́ѧ, мі́ра сп҃се́нїе, хрⷭ҇та̀ бг҃а на́шего, бл҃года́тнаѧ.

<rubric>Въ коне́цъ ѹ҆́трени:</rubric>

<red>П</red>ре́жде вѣ̑къ ѿ ѻ҆ц҃а̀ без̾ мт҃ре рожде́нна сн҃а и҆ сло́ва бж҃їѧ, въ послѣ̑днѧѧ лѣ̑та родила̀ є҆сѝ, воплоти́вшагосѧ ѿ чⷭ҇тыхъ крове́й твои́хъ бг҃ороди́тельнице, без̾ мꙋ́жа: є҆го́же молѝ дарова́тисѧ на́мъ грѣхѡ́въ ѡ҆ставле́нїю пре́жде конца̀.

{/fold}

{fold-h2:Гла́съ з҃.}

<rubric>Въ недѣ́лю ве́чера, и҆ въ понедѣ́льникъ, на <incipit><red>Б</red>г҃ъ гдⷭ҇ь:</incipit></rubric>

<red>Б</red>цⷣе дв҃о нескве́рнаѧ, сн҃а твоего̀ молѝ съ го́рними си́лами, проще́нїю прегрѣше́нїй на́мъ пре́жде конца̀ дарова́тисѧ, вѣ́рнѡ тѧ̀ сла́вѧщымъ.

<rubric>Въ коне́цъ ѹ҆́трени:</rubric>

<red>П</red>ревозшла̀ є҆сѝ си̑лы нбⷭ҇ныѧ, занѐ хра́мъ показа́ласѧ є҆сѝ бж҃е́ственный, бл҃гослове́ннаѧ бцⷣе, ꙗ҆́кѡ ро́ждшаѧ хрⷭ҇та̀, сп҃са дꙋ́шъ на́шихъ.

<rubric>Въ понедѣ́льникъ ве́чера, и҆ во вто́рникъ, на <incipit><red>Б</red>г҃ъ гдⷭ҇ь:</incipit></rubric>

<red>Р</red>а́дꙋйсѧ, тебѣ̀ приво́димъ, бцⷣе: а҆́гг҃лѡвъ бо вы́шшаѧ показа́ласѧ є҆сѝ, бг҃а ро́ждшаѧ.

<rubric>Въ коне́цъ ѹ҆́трени:</rubric>

<red>Ѹ҆</red>мирѝ мл҃твами бцⷣы жи́знь на́шꙋ, вопїю́щихъ тѝ млⷭ҇тиве гдⷭ҇и, сла́ва тебѣ̀.

<rubric>Во вто́рникъ ве́чера, и҆ въ сре́дꙋ, на <incipit><red>Б</red>г҃ъ гдⷭ҇ь:</incipit></rubric>

<red>Р</red>аспе́ншагосѧ за ны̀ хрⷭ҇та̀ бг҃а, и҆ разрꙋши́вшаго сме́рти держа́вꙋ, непреста́ннѡ молѝ бцⷣе дв҃о, да сп҃се́тъ дꙋ́шы на́шѧ.

<rubric>Въ коне́цъ ѹ҆́трени:</rubric>

<red>И҆</red>зба́ви бцⷣе, ѿ содержа́щихъ на́съ грѣхѡ́въ, ꙗ҆́кѡ и҆но́гѡ ѹ҆пова́нїѧ вѣ́рнїи, не и҆́мамы ра́звѣ тебѐ, и҆ ѿ тебѐ ро́ждшагѡсѧ бг҃а.

<rubric>Въ сре́дꙋ ве́чера, и҆ въ четверто́къ, на <incipit><red>Б</red>г҃ъ гдⷭ҇ь:</incipit></rubric>

<red>П</red>ло́дъ чре́ва твоегѡ̀, пречи́стаѧ, прⷪ҇ро́кѡвъ є҆́сть и҆ зако́на и҆сполне́нїе: тѣ́мъ тѧ̀ бцⷣꙋ въ вѣ́дѣнїи сла́вѧще, бл҃гоче́стнѡ велича́емъ.

<rubric>Въ коне́цъ ѹ҆́трени:</rubric>

<red>П</red>ло́дъ чре́ва твоегѡ̀ бг҃оневѣ́сто. Человѣ́кѡмъ показа́сѧ сп҃се́нїѧ хода́тайственный: тѣ́мъ тѧ̀ бцⷣꙋ, ра́зꙋмомъ и҆ ѧ҆зы́комъ сла́вѧще, вѣ́рнїи велича́емъ.

<rubric>Въ четверто́къ ве́чера, и҆ въ пѧто́къ, на <incipit><red>Б</red>г҃ъ гдⷭ҇ь:</incipit></rubric>

<red>Р</red>аспе́ншагосѧ за ны̀ хрⷭ҇та̀ бг҃а, и҆ разрꙋши́вшаго сме́рти держа́вꙋ, непреста́ннѡ молѝ бцⷣе дв҃о, да сп҃се́тъ дꙋ́шы на́шѧ.

<rubric>Въ коне́цъ ѹ҆́трени:</rubric>

<red>И҆</red>зба́ви бцⷣе, ѿ содержа́щихъ на́съ грѣхѡ́въ, ꙗ҆́кѡ и҆но́гѡ ѹ҆пова́нїѧ вѣ́рнїи, не и҆́мамы ра́звѣ тебѐ, и҆ ѿ тебѐ ро́ждшагѡсѧ бг҃а.

<rubric>Въ пѧто́къ ве́чера, и҆ въ сꙋббѡ́тꙋ, на <incipit><red>Б</red>г҃ъ гдⷭ҇ь:</incipit></rubric>

<red>Ꙗ҆́</red>кѡ на́шегѡ воскрⷭ҇нїѧ сокро́вище, на тѧ̀ надѣ́ющыѧсѧ всепѣ́таѧ, ѿ ро́ва и҆ глꙋбины̀ прегрѣше́нїй возведѝ. Ты́ бо пови̑нныѧ грѣхꙋ̀ сп҃сла̀ є҆сѝ, ро́ждшаѧ сп҃се́нїе на́ше: ꙗ҆́же пре́жде ржⷭ҇тва̀ дв҃а, и҆ въ ржⷭ҇твѣ̀ дв҃а, и҆ по ржⷭ҇твѣ̀ па́ки пребыва́еши дв҃а.

<rubric>Въ коне́цъ ѹ҆́трени:</rubric>

<red>Р</red>а́дꙋйсѧ, невмѣсти́маго въ нб҃сѣ́хъ вмѣсти́вшаѧ во ѹ҆тро́бѣ твое́й: ра́дꙋйсѧ дв҃о, прⷪ҇ро́кѡвъ проповѣ́данїе, є҆́юже возсїѧ̀ є҆мманꙋ́илъ. Ра́дꙋйсѧ, мт҃и хрⷭ҇та̀ бг҃а.

{/fold}

{fold-h2:Гла́съ и҃.}

<rubric>Въ недѣ́лю ве́чера, и҆ въ понедѣ́льникъ, на <incipit><red>Б</red>г҃ъ гдⷭ҇ь:</incipit></rubric>

<red>Р</red>а́дꙋйсѧ, а҆́гг҃ломъ ра́дость мі́ра прїе́мшаѧ: ра́дꙋйсѧ, ро́ждшаѧ творца̀ твоего̀ и҆ гдⷭ҇а: ра́дꙋйсѧ, сподо́бльшаѧсѧ бы́ти мт҃и бж҃їѧ.

<rubric>Въ коне́цъ ѹ҆́трени:</rubric>

<red>Р</red>а́дꙋйсѧ, врата̀ цр҃ѧ̀ сла́вы, ꙗ҆̀же вы́шнїй є҆ди́нъ про́йде, и҆ є҆ди́нꙋ запеча́танꙋ сохранѝ, во сп҃се́нїе дꙋ́шъ на́шихъ.

<rubric>Въ понедѣ́льникъ ве́чера, и҆ во вто́рникъ, на <incipit><red>Б</red>г҃ъ гдⷭ҇ь:</incipit></rubric>

<red>Н</red>едви́жимое ѹ҆твержде́нїе вѣ́ры, и҆ честны́й да́ръ дꙋ́шъ на́шихъ, бцⷣꙋ пѣ́сньми велича́емъ вѣ́рнїи: ра́дꙋйсѧ, ка́мень жи́зни во чре́вѣ твое́мъ вмѣсти́вшаѧ. Ра́дꙋйсѧ, конце́й наде́ждо, скорбѧ́щихъ застꙋпле́нїе. Ра́дꙋйсѧ невѣ́сто неневѣ́стнаѧ.

<rubric>Въ коне́цъ ѹ҆́трени:</rubric>

<red>Д</red>в҃о пречⷭ҇таѧ, сп҃си́ ны мл҃твами твои́ми, дви́жꙋщи ѹ҆тро́бꙋ мт҃рнюю сн҃ꙋ твоемꙋ̀, и҆ бг҃ꙋ на́шемꙋ.

<rubric>Во вто́рникъ ве́чера, и҆ въ сре́дꙋ, на <incipit><red>Б</red>г҃ъ гдⷭ҇ь:</incipit></rubric>

<red>А҆́</red>гнца и҆ па́стырѧ и҆ сп҃са мі́ра, на крⷭ҇тѣ̀ зрѧ́щи ро́ждшаѧ тѧ̀, глаго́лаше слезѧ́щи: мі́ръ ѹ҆̀бо ра́дꙋетсѧ, прїе́млѧ и҆збавле́нїе: ѹ҆тро́ба же моѧ̀ гори́тъ, зрѧ́щи твоѐ распѧ́тїе, є҆́же за всѣ́хъ терпи́ши сн҃е и҆ бж҃е мо́й.

<rubric>Въ коне́цъ ѹ҆́трени:</rubric>

<red>П</red>ло́дъ чре́ва твоегѡ̀, пречⷭ҇таѧ, прⷪ҇ро́кѡвъ є҆́сть и҆ зако́на и҆сполне́нїе: тѣ́мъ тѧ̀ бцⷣꙋ въ вѣ́дѣнїи сла́вѧще, бл҃гоче́стнѡ велича́емъ.

<rubric>Въ сре́дꙋ ве́чера, и҆ въ четверто́къ, на <incipit><red>Б</red>г҃ъ гдⷭ҇ь:</incipit></rubric>

<red>М</red>ы́слєннаѧ врата̀ жи́зни, пречⷭ҇таѧ бцⷣе, притека́ющыѧ тебѣ̀ вѣ́рнѡ и҆зба́ви ѿ бѣ́дъ, да сла́вимъ прест҃о́е ржⷭ҇тво̀ твоѐ, во сп҃се́нїе дꙋ́шъ на́шихъ.

<rubric>Въ коне́цъ ѹ҆́трени: </rubric>

<red>Д</red>в҃о пречⷭ҇таѧ, сп҃си́ ны мл҃твами твои́ми, дви́жꙋщи ѹ҆тро́бꙋ мт҃рнюю сн҃ꙋ твоемꙋ̀, и҆ бг҃ꙋ на́шемꙋ.

<rubric>Въ четверто́къ ве́чера, и҆ въ пѧто́къ, на <incipit><red>Б</red>г҃ъ гдⷭ҇ь:</incipit></rubric>

<red>А҆́</red>гнца и҆ па́стырѧ и҆ сп҃са мі́ра, на крⷭ҇тѣ̀ зрѧ́щи ро́ждшаѧ тѧ̀, глаго́лаше слезѧ́щи: мі́ръ ѹ҆̀бо ра́дꙋетсѧ, прїе́млѧ и҆збавле́нїе: ѹ҆тро́ба же моѧ̀ гори́тъ, зрѧ́щи твоѐ распѧ́тїе, є҆́же за всѣ́хъ терпи́ши сн҃е и҆ бж҃е мо́й.

<rubric>Въ коне́цъ ѹ҆́трени:</rubric>

<red>П</red>ло́дъ чре́ва твоегѡ̀, пречⷭ҇таѧ, прⷪ҇ро́кѡвъ є҆́сть и҆ зако́на и҆сполне́нїе: тѣ́мъ тѧ̀ бцⷣꙋ въ вѣ́дѣнїи сла́вѧще, бл҃гоче́стнѡ велича́емъ.

<rubric>Въ пѧто́къ ве́чера, и҆ въ сꙋббѡ́тꙋ, на <incipit><red>Б</red>г҃ъ гдⷭ҇ь:</incipit></rubric>

<red>И҆́</red>же на́съ ра́ди рожде́йсѧ ѿ дв҃ы, и҆ распѧ́тїе претерпѣ́въ бл҃гі́й, и҆спрове́ргїй сме́ртїю сме́рть, и҆ воскресе́нїе ꙗ҆вле́й ꙗ҆́кѡ бг҃ъ, не пре́зри, ꙗ҆̀же созда́лъ є҆сѝ рꙋко́ю твое́ю. Ꙗ҆вѝ чл҃вѣколю́бїе твоѐ млⷭ҇тиве: прїимѝ ро́ждшꙋю тѧ̀ бцⷣꙋ молѧ́щꙋюсѧ за ны̀, и҆ сп҃сѝ сп҃се на́шъ, лю́ди ѿча̑ѧнныѧ.

<rubric>Въ коне́цъ ѹ҆́трени:</rubric>

<red>Д</red>в҃о пречⷭ҇таѧ, сп҃си́ ны мл҃твами твои́ми, дви́жꙋщи ѹ҆тро́бꙋ мт҃рнюю сн҃ꙋ твоемꙋ̀ и҆ бг҃ꙋ на́шемꙋ.

{/fold}
