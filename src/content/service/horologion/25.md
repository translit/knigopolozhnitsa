---
title: "Междоча́сїе девѧ́тагѡ часа̀"
navigation:
  key: service-horologion-25
  title: "Междоча́сїе девѧ́тагѡ часа̀"
  parent: service-horologion
  order: 25
type: "service"
---

# Междоча́сїе девѧ́тагѡ часа̀.

<red>П</red>рїиди́те, поклони́мсѧ: <rubric class="inline">три́жды.</rubric>

<rubric>И҆ ѱалмы̀:</rubric>

{fold-h2-open:Ѱало́мъ рв҃і.}

{% transcludeSection "psalter/kathisma16/4.md", "psalm-112" %}

{/fold}

{fold-h2-open:Ѱало́мъ рл҃з.}

{% transcludeSection "psalter/kathisma19/4.md", "psalm-137" %}

{/fold}

{fold-h2-open:Ѱало́мъ рл҃ѳ.}

{% transcludeSection "psalter/kathisma19/6.md", "psalm-139" %}

{/fold}

<rubric>Сла́ва, и҆ ны́нѣ:</rubric> <red>Трист҃о́е.</red> <rubric class="inline">Покло́ны трѝ.</rubric> <red>П</red>рест҃а́ѧ трⷪ҇це: <rubric class="inline">По</rubric> <red>Ѻ҆́</red>ч҃е на́шъ:

<rubric class="inline">Сщ҃е́нникъ:</rubric> <red>Ꙗ҆́</red>кѡ твоѐ є҆́сть црⷭ҇тво:

<rubric class="inline">И҆ мы̀:</rubric> <red>А҆</red>ми́нь.

## И҆ настоѧ́щыѧ тропарѝ:

<red>П</red>росвѣти́вый земны̑ѧ крⷭ҇то́мъ, и҆ призва́вый въ покаѧ́нїе грѣ̑шныѧ, да не ѿлꙋчи́ши менѐ ста́да твоегѡ̀, па́стырю до́брый: но взыщѝ мѧ̀ влⷣко, заблꙋ́ждшаго, и҆ ст҃о́мꙋ ста́дꙋ твоемꙋ̀ сопричтѝ, ꙗ҆́кѡ є҆ди́нъ млⷭ҇тивъ и҆ чл҃вѣколю́бецъ.

<rubric class="inline">Сла́ва:</rubric> <red>Ꙗ҆́</red>кѡ разбо́йникъ и҆сповѣ́даѧйсѧ вопїю̀ тѝ, бл҃же: во црⷭ҇твїи твое́мъ помѧнѝ мѧ̀ гдⷭ҇и, и҆ съ ни́мъ мѧ̀ сочета́й, во́лею страда́ти ѡ҆ на́съ и҆зво́ливый.

<rubric class="inline">И҆ ны́нѣ:</rubric> <red>Н</red>а́съ ра́ди распѧ́таго прїиди́те всѝ воспои́мъ: того́ бо ви́дѣ мр҃і́а на дре́вѣ, и҆ глаго́лаше: а҆́ще и҆ распѧ́тїе терпи́ши, ты̀ є҆сѝ сн҃ъ и҆ бг҃ъ мо́й.

<red>Г</red>дⷭ҇и поми́лꙋй, <rubric class="inline">м҃.</rubric> <rubric class="inline">Сла́ва, и҆ ны́нѣ:</rubric> <red>Чⷭ҇</red>тнѣ́йшꙋю херꙋві̑мъ, и҆ сла́внѣйшꙋю без̾ сравне́нїѧ серафі̑мъ, без̾ и҆стлѣ́нїѧ бг҃а сло́ва ро́ждшꙋю, сꙋ́щꙋю бцⷣꙋ тѧ̀ велича́емъ.

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">Сщ҃е́нникъ:</rubric> <red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ.

<rubric class="inline">И҆ мы̀:</rubric> <red>А҆</red>ми́нь.

{fold-rubric:И҆ твори́мъ трѝ вели̑кїѧ покло́ны съ мл҃твою ст҃а́гѡ є҆фре́ма:}

{% transcludeSection "service/horologion/12.md", "givzhm" %}

{/fold}

## Та́же мл҃твꙋ вели́кагѡ васі́лїа:

<versal>В</versal>лⷣко гдⷭ҇и, і҆и҃се хрⷭ҇тѐ бж҃е на́шъ, долготерпѣ́вый ѡ҆ на́шихъ согрѣше́нїихъ, и҆ да́же до ны́нѣшнѧгѡ часа̀ приведы́й на́съ, во́ньже на животворѧ́щемъ дре́вѣ ви́сѧ, бл҃горазꙋ́мномꙋ разбо́йникꙋ, и҆́же въ ра́й пꙋтесотвори́лъ є҆сѝ вхо́дъ, и҆ сме́ртїю сме́рть разрꙋши́лъ є҆сѝ, ѡ҆чи́сти на́съ грѣ́шныхъ и҆ недосто́йныхъ ра̑бъ твои́хъ. согрѣши́хомъ бо и҆ беззако́нновахомъ, и҆ нѣ́смы досто́йни возвестѝ ѻ҆чеса̀ на̑ша и҆ воззрѣ́ти на высотꙋ̀ нбⷭ҇нꙋю: занѐ ѡ҆ста́вихомъ пꙋ́ть пра́вды твоеѧ̀, и҆ ходи́хомъ въ во́лѧхъ серде́цъ на́шихъ. но мо́лимъ твою̀ безмѣ́рнꙋю бл҃гость, пощадѝ на́съ гдⷭ҇и, по мно́жествꙋ млⷭ҇ти твоеѧ̀, и҆ сп҃сѝ на́съ и҆́мене твоегѡ̀ ра́ди ст҃а́гѡ, ꙗ҆́кѡ и҆счезо́ша въ сꙋетѣ̀ дні́е на́ши, и҆змѝ на́съ и҆з̾ рꙋкѝ сопроти́внагѡ, и҆ ѡ҆ста́ви на́мъ грѣхѝ на́шѧ, и҆ ѹ҆мертвѝ плотско́е на́ше мꙋдрова́нїе, да ве́тхаго ѿложи́вше человѣ́ка, въ но́ваго ѡ҆блеце́мсѧ: и҆ тебѣ̀ поживе́мъ на́шемꙋ влⷣцѣ, и҆ бл҃годѣ́телю, и҆ та́кѡ твои̑мъ послѣ́дꙋюще повелѣ́нїємъ, въ вѣ́чный поко́й дости́гнемъ, и҆дѣ́же є҆́сть всѣ́хъ веселѧ́щихсѧ жили́ще, ты́ бо є҆сѝ вои́стиннꙋ и҆́стинное весе́лїе и҆ ра́дость лю́бѧщихъ тѧ̀ хрⷭ҇тѐ бж҃е на́шъ, и҆ тебѣ̀ сла́вꙋ возсыла́емъ, со безнача́льнымъ твои́мъ ѻ҆ц҃е́мъ, и҆ прест҃ы́мъ, и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<rubric class="inline">Сла́ва, и҆ ны́нѣ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric>И҆ ѿпꙋ́стъ.</rubric>
