---
title: "Ча́съ шесты́й"
navigation:
  key: service-horologion-8
  title: "Ча́съ шесты́й"
  parent: service-horologion
  order: 8
type: "service"
---

# Ча́съ шесты́й.

<incipit><red>П</red>рїиди́те, поклони́мсѧ:</incipit> <rubric class="inline">Покло́ны трѝ, и҆ ѱалмы̀:</rubric>

{fold-h2-open:Ѱало́мъ н҃г.}

{% transcludeSection "psalter/kathisma07/8.md", "psalm-53" %}

{/fold}

{fold-h2-open:Ѱало́мъ н҃д.}

{% transcludeSection "psalter/kathisma07/9.md", "psalm-54" %}

{/fold}

{fold-h2-open:Ѱало́мъ ч҃.}

{% transcludeSection "psalter/kathisma12/6.md", "psalm-90" %}

{/fold}

<rubric>Сла́ва, и҆ ны́нѣ:</rubric>

<red>А҆</red>ллилꙋ́їа, а҆ллилꙋ́їа, а҆ллилꙋ́їа, сла́ва тебѣ̀ бж҃е. <rubric class="inline">Три́жды.</rubric>

<red>Г</red>дⷭ҇и поми́лꙋй, <rubric class="inline">три́жды.</rubric>

<rubric>И҆ а҆́ще пое́тсѧ <incipit><red>Б</red>г҃ъ гдⷭ҇ь:</incipit> глаго́лемъ:</rubric>

<rubric>Сла́ва, тропа́рь днѐ.</rubric>

<rubric>И҆ ны́нѣ, бг҃оро́диченъ: <incipit><red>Ꙗ҆́</red>кѡ не и҆́мамы дерзнове́нїѧ:</incipit></rubric>

{fold-rubric:А҆́ще же <incipit><red>А҆</red>ллилꙋ́їа,</incipit>}

<rubric>глаго́лемъ настоѧ́щїй тропа́рь, во гла́съ в҃:</rubric>

<red>И҆́</red>же въ шесты́й де́нь же и҆ ча́съ, на крⷭ҇тѣ̀ пригвожде́й въ раѝ дерзнове́нный а҆да́мовъ грѣ́хъ, и҆ согрѣше́нїй на́шихъ рꙋкописа́нїе раздерѝ хрⷭ҇тѐ бж҃е, и҆ сп҃сѝ на́съ.

<rubric class="inline">Сті́хъ а҃:</rubric> <red>В</red>нꙋшѝ бж҃е, мл҃твꙋ мою̀, и҆ не пре́зри моле́нїѧ моегѡ̀.

<rubric class="inline">Сті́хъ в҃:</rubric> <red>А҆́</red>зъ къ бг҃ꙋ воззва́хъ и҆ гдⷭ҇ь ѹ҆слы́ша мѧ̀.

<rubric>Сла́ва:</rubric>

<rubric>И҆ ны́нѣ, бг҃оро́диченъ:</rubric>

{/fold}

<versal data-diacritics="true">Ꙗ҆́</versal>кѡ не и҆́мамы дерзнове́нїѧ за премнѡ́гїѧ грѣхѝ на́шѧ, ты̀ и҆́же ѿ тебѐ ро́ждшагосѧ молѝ бцⷣе дв҃о: мно́гѡ бо мо́жетъ моле́нїе мт҃рнее ко бл҃госе́рдїю влⷣки. Не пре́зри грѣ́шныхъ мольбы̑ всечⷭ҇таѧ, ꙗ҆́кѡ млⷭ҇тивъ є҆́сть, и҆ сп҃стѝ могі́й, и҆́же и҆ страда́ти ѡ҆ на́съ и҆зво́ливый.

<red>С</red>ко́рѡ да предварѧ́тъ ны̀ щедрѡ́ты твоѧ̑ гдⷭ҇и, ꙗ҆́кѡ ѡ҆бнища́хомъ ѕѣлѡ̀: помозѝ на́мъ бж҃е сп҃се на́шъ, сла́вы ра́ди и҆́мене твоегѡ̀ гдⷭ҇и, и҆зба́ви на́съ, и҆ ѡ҆чи́сти грѣхѝ на́шѧ, и҆́мене ра́ди твоегѡ̀.

<red>Трист҃о́е.</red> <rubric class="inline">По</rubric> <red>Ѻ҆́</red>ч҃е на́шъ:

<rubric>Конда́къ днѐ ст҃а́гѡ, и҆лѝ пра́здника.</rubric>

{fold-rubric:А҆́ще по́стъ,}

<rubric>глаго́лемъ тропарѝ сїѧ̑, во гла́съ в҃:</rubric>

<red>С</red>п҃се́нїе содѣ́лалъ є҆сѝ посредѣ̀ землѝ хрⷭ҇тѐ бж҃е, на крⷭ҇тѣ̀ пречи́стѣи рꙋ́цѣ твоѝ просте́рлъ є҆сѝ, собира́ѧ всѧ̑ ꙗ҆зы́ки зовꙋ́щыѧ: гдⷭ҇и, сла́ва тебѣ̀.

<rubric class="inline">Сла́ва:</rubric> <red>П</red>речи́стомꙋ ѡ҆́бразꙋ твоемꙋ̀ покланѧ́емсѧ бл҃гі́й, просѧ́ще проще́нїѧ прегрѣше́нїй на́шихъ, хрⷭ҇тѐ бж҃е: во́лею бо бл҃говоли́лъ є҆сѝ пло́тїю взы́ти на крⷭ҇тъ, да и҆зба́виши, ꙗ҆̀же созда́лъ є҆сѝ, ѿ рабо́ты вра́жїѧ. Тѣ́мъ бл҃года́рственнѡ вопїе́мъ тѝ: ра́дости и҆спо́лнилъ є҆сѝ всѧ̑, сп҃се на́шъ, прише́дый сп҃стѝ мі́ръ.

<rubric class="inline">И҆ ны́нѣ:</rubric> <rubric>Въ понедѣ́льникъ, во вто́рникъ и҆ четверто́къ глаго́летсѧ:</rubric>

## Бг҃оро́диченъ:

<red>М</red>лⷭ҇рдїѧ сꙋ́щи и҆сто́чникъ, млⷭ҇ти сподо́би на́съ бцⷣе, при́зри на лю́ди согрѣши́вшыѧ, ꙗ҆вѝ ꙗ҆́кѡ при́снѡ си́лꙋ твою̀: на тѧ́ бо ѹ҆пова́юще, ра́дꙋйсѧ, вопїе́мъ тѝ, ꙗ҆́коже и҆ногда̀ гаврїи́лъ, безпло́тныхъ а҆рхїстрати́гъ.

<rubric>Въ сре́дꙋ и҆ пѧто́къ, вмѣ́стѡ: <incipit><red>М</red>лⷭ҇рдїѧ сꙋ́щи:</incipit> глаго́летсѧ:</rubric>

## Крⷭ҇тобг҃оро́диченъ, гла́съ в҃:

<red>П</red>репросла́влена є҆сѝ бцⷣе дв҃о, пое́мъ тѧ̀: крⷭ҇то́мъ бо сн҃а твоегѡ̀ низложи́сѧ а҆́дъ, и҆ сме́рть ѹ҆мертви́сѧ, ѹ҆мерщвле́ннїи воста́хомъ, и҆ живота̀ сподо́бихомсѧ, ра́й воспрїѧ́хомъ дре́внее наслажде́нїе. Тѣ́мъ бл҃годарѧ́ще, славосло́вимъ ꙗ҆́кѡ держа́внаго хрⷭ҇та̀ бг҃а на́шего, и҆ є҆ди́наго многомлⷭ҇тиваго.

{/fold}

<red>Г</red>дⷭ҇и поми́лꙋй, <rubric class="inline">м҃.</rubric>

{% transcludeSection "service/horologion/2.md", "invv" %}

<rubric class="inline">Посе́мъ:</rubric> <red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>

<incipit><red>Чⷭ҇</red>тнѣ́йшꙋю херꙋві̑мъ:</incipit>

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">Сщ҃е́нникъ:</rubric> <red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ.

<rubric>И҆ покло́ны, ꙗ҆́кѡ рече́сѧ, а҆́ще є҆́сть по́стъ.</rubric>

## Та́же мл҃тва ст҃а́гѡ вели́кагѡ васі́лїа:

<versal>Б</versal>ж҃е и҆ гдⷭ҇и си́лъ, и҆ всеѧ̀ тва́ри содѣ́телю, и҆́же за млⷭ҇рдїе безприкла́дныѧ млⷭ҇ти твоеѧ̀, є҆диноро́днаго сн҃а твоего̀, гдⷭ҇а на́шего і҆и҃са хрⷭ҇та̀, низпосла́вый на сп҃се́нїе ро́да на́шегѡ, и҆ чⷭ҇тны́мъ є҆гѡ̀ крⷭ҇то́мъ рꙋкописа́нїе грѣ̑хъ на́шихъ растерза́вый, и҆ побѣди́вый тѣ́мъ нача̑ла и҆ вла̑сти тьмы̀: са́мъ влⷣко чл҃вѣколю́бче, прїимѝ и҆ на́съ грѣ́шныхъ бл҃года́рствєнныѧ сїѧ̑ и҆ молє́бныѧ мл҃твы, и҆ и҆зба́ви на́съ ѿ всѧ́кагѡ всегꙋби́тельнагѡ и҆ мра́чнагѡ прегрѣше́нїѧ, и҆ всѣ́хъ ѡ҆ѕло́бити на́съ и҆́щꙋщихъ, ви́димыхъ и҆ неви́димыхъ вра̑гъ. Пригвоздѝ стра́хꙋ твоемꙋ̀ плѡ́ти на́шѧ, и҆ не ѹ҆клонѝ серде́цъ на́шихъ въ словеса̀ и҆лѝ помышлє́нїѧ лꙋка́вствїѧ: но любо́вїю твое́ю ѹ҆ѧзвѝ дꙋ́шы на́шѧ, да къ тебѣ̀ всегда̀ взира́юще, и҆ є҆́же ѿ тебѐ свѣ́томъ наставлѧ́еми, тебѐ непристꙋ́пнаго и҆ присносꙋ́щнаго зрѧ́ще свѣ́та, непреста́нное тебѣ̀ и҆сповѣ́данїе и҆ бл҃годаре́нїе возсыла́емъ, безнача́льномꙋ ѻ҆ц҃ꙋ̀ со є҆диноро́днымъ твои́мъ сн҃омъ, и҆ всест҃ы́мъ, и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{% illustration "bars-headers-fullpage/line1" %}

<rubric>И҆ а҆́ще ѹ҆́бѡ <incipit><red>Б</red>г҃ъ гдⷭ҇ь:</incipit> пѣ́то є҆́сть, и҆з̾ѡбрази́тєльнаѧ глаго́лемъ здѣ̀.</rubric>

<rubric>А҆́ще же <incipit><red>А҆</red>ллилꙋ́їа,</incipit> глаго́ли ѧ҆̀ по девѧ́томъ часѣ̀, а҆ девѧ́тый ча́съ по шесто́мъ начина́етсѧ си́це:</rubric>

<incipit><red>С</red>т҃ы́й бж҃е:</incipit> <rubric class="inline">По</rubric> <incipit><red>Ѻ҆́</red>ч҃е на́шъ:</incipit> <red>Г</red>дⷭ҇и поми́лꙋй, <rubric class="inline">в҃і.</rubric>

<rubric>Сла́ва, и҆ ны́нѣ:</rubric>

<incipit><red>П</red>рїиди́те, поклони́мсѧ:</incipit> <rubric class="inline">три́жды.</rubric>

<rubric>И҆ ѱалмы̀, и҆ прѡ́чаѧ.</rubric>

<rubric>Вѣ́домо бꙋ́ди, ꙗ҆́кѡ во ст҃ѣ́й горѣ̀ а҆ѳѡ́нской, и҆ въ про́чихъ монастырѣ́хъ, въ часѣ́хъ глаго́лютъ всегда̀ вмѣ́стѡ кондака̀ предпи̑санныѧ тропарѝ на рѧдꙋ̀, си́рѣчь: <incipit><red>Б</red>л҃гослове́нъ є҆сѝ, хрⷭ҇тѐ бж҃е на́шъ:</incipit> и҆ прѡ́чаѧ.</rubric>

<rubric>А҆ конда́къ глаго́лютъ то́кмѡ на и҆з̾ѡбрази́тельныхъ, кромѣ̀ влⷣчнихъ пра́здникѡвъ и҆ ст҃ы́хъ, є҆гда̀ пѣ́тъ полѷеле́й и҆ вели́кое славосло́вїе: тогда́ бо глаго́летсѧ вездѣ̀ конда́къ.</rubric>
