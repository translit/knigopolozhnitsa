---
title: "Ча́съ тре́тїй"
navigation:
  key: service-horologion-7
  title: "Ча́съ тре́тїй"
  parent: service-horologion
  order: 7
type: "service"
---

# Ча́съ тре́тїй.

<rubric class="inline">По є҆́же бл҃гослови́ти сщ҃е́нникꙋ, глаго́лемъ:</rubric> <red>А҆</red>ми́нь.

<red>С</red>ла́ва тебѣ̀ бж҃е на́шъ, сла́ва тебѣ̀.

{% transcludeSection "service/horologion/2.md", "nachalo" %}

<rubric>Та́же ѱалмы̀:</rubric>

{fold-h2-open:Ѱало́мъ ѕ҃і.}

{% transcludeSection "psalter/kathisma02/8.md", "psalm-16" %}

{/fold}

{fold-h2-open:Ѱало́мъ к҃д.}

{% transcludeSection "psalter/kathisma04/1.md", "psalm-24" %}

{/fold}

{fold-h2-open:Ѱало́мъ н҃.}

{% transcludeSection "psalter/kathisma07/5.md", "psalm-50" %}

{/fold}

<rubric>Сла́ва, и҆ ны́нѣ:</rubric>

<red>А҆</red>ллилꙋ́їа, а҆ллилꙋ́їа, а҆ллилꙋ́їа, сла́ва тебѣ̀ бж҃е. <rubric class="inline">Три́жды.</rubric>

<red>Г</red>дⷭ҇и поми́лꙋй, <rubric class="inline">три́жды.</rubric>

<rubric>И҆ а҆́ще ѹ҆́бѡ <incipit><red>Б</red>г҃ъ гдⷭ҇ь:</incipit> пое́тсѧ, глаго́ли:</rubric>

<rubric>Сла́ва, днѐ тропа́рь.</rubric>

<rubric>И҆ ны́нѣ, бг҃оро́диченъ: <incipit><red>Б</red>цⷣе, ты̀ є҆сѝ лоза̀ и҆́стиннаѧ:</incipit></rubric>

{fold-rubric:А҆́ще же <incipit><red>А҆</red>ллилꙋ́їа,</incipit>}

<rubric>глаго́ли настоѧ́щїй тропа́рь, во гла́съ ѕ҃:</rubric>

<red>Г</red>дⷭ҇и, и҆́же прест҃а́го твоего̀ дх҃а, въ тре́тїй ча́съ а҆пⷭ҇лѡмъ твои̑мъ низпосла́вый: тогѡ̀ бл҃гі́й, не ѿимѝ ѿ на́съ, но ѡ҆бновѝ на́съ молѧ́щихъ ти сѧ.

<rubric class="inline">Сті́хъ а҃:</rubric> <red>С</red>е́рдце чи́сто сози́жди во мнѣ̀ бж҃е, и҆ дх҃ъ пра́въ ѡ҆бновѝ во ѹ҆тро́бѣ мое́й.

<rubric class="inline">Сті́хъ в҃:</rubric> <red>Н</red>е ѿве́ржи менѐ ѿ лица̀ твоегѡ̀, и҆ дх҃а твоегѡ̀ ст҃а́гѡ не ѿимѝ ѿ менѐ.

<rubric class="inline">Къ си̑мъ же стїхѡ́мъ припѣва́емъ:</rubric> <incipit><red>Г</red>дⷭ҇и, и҆́же прест҃а́го твоего̀ дх҃а:</incipit> <rubric class="inline">ве́сь до конца̀, и҆ покланѧ́емсѧ по є҆ди́ножды.</rubric>

<rubric>Та́же:</rubric>

<rubric>Сла́ва:</rubric>

<rubric>И҆ ны́нѣ, бг҃оро́диченъ:</rubric>

{/fold}

<versal>Б</versal>цⷣе, ты̀ є҆сѝ лоза̀ и҆́стиннаѧ, возрасти́вшаѧ на́мъ пло́дъ живота̀, тебѣ̀ мо́лимсѧ, моли́сѧ влⷣчце со ст҃ы́ми а҆пⷭ҇лы, поми́ловати дꙋ́шы на́шѧ.

<red>Г</red>дⷭ҇ь бг҃ъ бл҃гослове́нъ, бл҃гослове́нъ гдⷭ҇ь де́нь днѐ, поспѣши́тъ на́мъ бг҃ъ сп҃се́нїй на́шихъ: бг҃ъ на́шъ, бг҃ъ сп҃са́ти.

<red>Трист҃о́е.</red> <rubric class="inline">По</rubric> <red>Ѻ҆́</red>ч҃е на́шъ:

<rubric>Конда́къ днѐ ст҃а́гѡ, и҆лѝ пра́здника.</rubric>

{fold-rubric:А҆́ще же по́стъ,}

<rubric>сїѧ̑ глаго́лемъ тропарѝ, гла́съ и҃:</rubric>

<red>Б</red>л҃гослове́нъ є҆сѝ хрⷭ҇тѐ бж҃е на́шъ, и҆́же премꙋ́дры ловцы̀ ꙗ҆вле́й, низпосла́въ и҆̀мъ дх҃а ст҃а́го, и҆ тѣ́ми ѹ҆ловле́й вселе́ннꙋю, чл҃вѣколю́бче, сла́ва тебѣ̀.

<rubric class="inline">Сла́ва:</rubric> <red>С</red>ко́рое и҆ и҆звѣ́стное да́ждь ѹ҆тѣше́нїе рабѡ́мъ твои̑мъ і҆и҃се, внегда̀ ѹ҆ныва́ти дꙋхѡ́мъ на́шымъ, не разлꙋча́йсѧ ѿ дꙋ́шъ на́шихъ въ ско́рбехъ, не ѹ҆далѧ́йсѧ ѿ мы́слей на́шихъ во ѡ҆бстоѧ́нїихъ: но при́снѡ на́съ предварѝ. Прибли́жисѧ на́мъ, прибли́жисѧ вездѣ̀ сы́й, ꙗ҆́коже со а҆пⷭ҇лы твои́ми всегда̀ є҆сѝ: си́це и҆ тебѐ жела́ющымъ соединѝ себѐ ще́дре, да совокꙋ́плени тебѐ пое́мъ и҆ славосло́вимъ всест҃а́го дх҃а твоего̀.

<rubric class="inline">И҆ ны́нѣ:</rubric> <red>Н</red>аде́жда и҆ предста́тельство и҆ прибѣ́жище хрⷭ҇тїа́нъ, неѡбори́маѧ стѣна̀, и҆знемога́ющымъ приста́нище небꙋ́рное, ты̀ є҆сѝ бцⷣе пречⷭ҇таѧ: но ꙗ҆́кѡ мі́ръ сп҃са́ющаѧ непреста́нною твое́ю мл҃твою, помѧнѝ и҆ на́съ дв҃о всепѣ́таѧ.

{/fold}

<red>Г</red>дⷭ҇и поми́лꙋй, <rubric class="inline">м҃.</rubric>

{% transcludeSection "service/horologion/2.md", "invv" %}

<red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>
<red>Чⷭ҇</red>тнѣ́йшꙋю херꙋві̑мъ:

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">Сщ҃е́нникъ:</rubric> <red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ.

<rubric class="inline">И҆ мы̀:</rubric> <red>А҆</red>ми́нь.

<rubric>И҆ а҆́ще є҆́сть четыредесѧ́тница, твори́мъ покло́ны, ꙗ҆́коже предписа́сѧ.</rubric>

<rubric>По сконча́нїи же покло́нѡвъ, глаго́лемъ мл҃твꙋ сїю̀ ст҃а́гѡ марда́рїа:</rubric>

{% transcludeSection "service/horologion/2.md", "mardariy" %}

<rubric>Коне́цъ тре́тїѧгѡ часа̀.</rubric>
