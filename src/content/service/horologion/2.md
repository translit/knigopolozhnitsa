---
title: "Полꙋ́нощница вседне́внаѧ"
navigation:
  key: service-horologion-2
  title: "Полꙋ́нощница вседне́внаѧ"
  parent: service-horologion
  order: 2
type: "service"
---

# Полꙋ́нощница вседне́внаѧ.

<rubric class="inline">Сщ҃е́нникъ глаго́летъ:</rubric> <red>Б</red>л҃гослове́нъ бг҃ъ на́шъ:

<rubric class="inline">И҆ мы̀:</rubric> <red>А҆</red>ми́нь.

<red>С</red>ла́ва тебѣ̀ бж҃е на́шъ, сла́ва тебѣ̀.

<!-- Молитвосло̑вїѧ нача̑льныѧ -->
<!-- transclude:nachalo -->
{fold-h2:Нача́ло по ѻ҆бы́чаю:}

<red>Ц</red>р҃ю̀ нбⷭ҇ный, ѹ҆тѣ́шителю, дш҃е и҆́стины, и҆́же вездѣ̀ сы́й и҆ всѧ̑ и҆сполнѧ́ѧй, сокро́вище бл҃ги́хъ и҆ жи́зни пода́телю, прїидѝ и҆ всели́сѧ въ ны̀, и҆ ѡ҆чи́сти ны̀ ѿ всѧ́кїѧ скве́рны, и҆ сп҃сѝ бл҃же дꙋ́шы на́шѧ.

<red>С</red>т҃ы́й бж҃е, ст҃ы́й крѣ́пкїй, ст҃ы́й безсме́ртный, поми́лꙋй на́съ. <rubric class="inline">Три́жды.</rubric>

<red>С</red>ла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<red>П</red>рест҃а́ѧ трⷪ҇це, поми́лꙋй на́съ: гдⷭ҇и, ѡ҆чи́сти грѣхѝ на́шѧ: влⷣко, простѝ беззакѡ́нїѧ на̑ша: ст҃ы́й, посѣтѝ и҆ и҆сцѣлѝ не́мѡщи на́шѧ, и҆́мене твоегѡ̀ ра́ди.

<red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>

<red>Ѻ҆́</red>ч҃е на́шъ, и҆́же є҆сѝ на нб҃сѣ́хъ, да свѧти́тсѧ и҆́мѧ твоѐ, да прїи́детъ црⷭ҇твїе твоѐ: да бꙋ́детъ во́лѧ твоѧ̀, ꙗ҆́кѡ на нб҃сѝ и҆ на землѝ. Хлѣ́бъ на́шъ насꙋ́щный да́ждь на́мъ дне́сь, и҆ ѡ҆ста́ви на́мъ до́лги на́шѧ, ꙗ҆́коже и҆ мы̀ ѡ҆ставлѧ́емъ должникѡ́мъ на́шымъ: и҆ не введѝ на́съ во и҆скꙋше́нїе, но и҆зба́ви на́съ ѿ лꙋка́вагѡ.

<rubric class="inline">Сщ҃е́нникъ:</rubric> <red>Ꙗ҆́</red>кѡ твоѐ є҆́сть црⷭ҇тво:

<rubric class="inline">Та́же,</rubric> <red>Г</red>дⷭ҇и поми́лꙋй, <rubric class="inline">в҃і.</rubric>

<rubric>Сла́ва, и҆ ны́нѣ:</rubric>

<div class="verse">
<red>П</red>рїиди́те, поклони́мсѧ цр҃е́ви на́шемꙋ бг҃ꙋ. <rubric class="inline">Покло́нъ.</rubric><br>
<red>П</red>рїиди́те, поклони́мсѧ и҆ припаде́мъ хрⷭ҇тꙋ̀, цр҃е́ви на́шемꙋ бг҃ꙋ. <rubric class="inline">Покло́нъ.</rubric><br>
<red>П</red>рїиди́те, поклони́мсѧ и҆ припаде́мъ самомꙋ̀ хрⷭ҇тꙋ̀, цр҃е́ви и҆ бг҃ꙋ на́шемꙋ. <rubric class="inline">Покло́нъ.</rubric>
</div>

{/fold}
<!-- /transclude:nachalo -->

{fold-h2-open:И҆ а҆́бїе ѱало́мъ н҃:}

{% transcludeSection "psalter/kathisma07/5.md", "psalm-50" %}

{/fold}


{fold-h2-open:Та́же, каѳі́сма з҃і:}

{% transcludeSection "psalter/kathisma17/1.md", "psalm-118" %}

{/fold}

<rubric>Сла́ва, и҆ ны́нѣ:</rubric>

{fold-h2-open:И҆ по концѣ̀ є҆ѧ̀ а҆́бїе:}
<!-- transclude:veruyu -->
<versal>В</versal>ѣ́рꙋю во є҆ди́наго бг҃а ѻ҆ц҃а̀, вседержи́телѧ, творца̀ нб҃ꙋ и҆ землѝ, ви̑димымъ же всѣ̑мъ, и҆ неви̑димымъ. И҆ во є҆ди́наго гдⷭ҇а і҆и҃са хрⷭ҇та̀, сн҃а бж҃їѧ, є҆диноро́днаго, и҆́же ѿ ѻ҆ц҃а̀ рожде́ннаго пре́жде всѣ́хъ вѣ̑къ: свѣ́та ѿ свѣ́та, бг҃а и҆́стинна ѿ бг҃а и҆́стинна, рожде́нна, не сотворе́нна, є҆диносꙋ́щна ѻ҆ц҃ꙋ̀, и҆́мже всѧ̑ бы́ша. На́съ ра́ди человѣ́къ, и҆ на́шегѡ ра́ди сп҃се́нїѧ сше́дшаго съ нб҃съ, и҆ воплоти́вшагосѧ ѿ дх҃а ст҃а и҆ мр҃і́и дв҃ы, и҆ вочл҃вѣ́чшасѧ. Распѧ́таго же за ны̀ при понті́йстѣмъ пїла́тѣ, и҆ страда́вша, и҆ погребе́на. И҆ воскре́сшаго въ тре́тїй де́нь по писа́нїємъ. И҆ возше́дшаго на нб҃са̀, и҆ сѣдѧ́ща ѡ҆деснꙋ́ю ѻ҆ц҃а̀. И҆ па́ки грѧдꙋ́щаго со сла́вою, сꙋди́ти живы̑мъ и҆ мє́ртвымъ, є҆гѡ́же црⷭ҇твїю не бꙋ́детъ конца̀.

## Втора́гѡ собо́ра:

<red>И҆</red> въ дх҃а ст҃а́го, гдⷭ҇а, животворѧ́щаго, и҆́же ѿ ѻ҆ц҃а̀ и҆сходѧ́щаго, и҆́же со ѻ҆ц҃е́мъ и҆ сн҃омъ спокланѧ́ема и҆ ссла́вима, глаго́лавшаго проро́ки. Во є҆ди́нꙋ свѧтꙋ́ю, собо́рнꙋю и҆ а҆пⷭ҇льскꙋю цр҃ковь. И҆сповѣ́дꙋю є҆ди́но креще́нїе, во ѡ҆ставле́нїе грѣхѡ́въ. Ча́ю воскресе́нїѧ ме́ртвыхъ: И҆ жи́зни бꙋ́дꙋщагѡ вѣ́ка. <red>А҆</red>ми́нь.
<!-- /transclude:veruyu -->

{/fold}

<red>Трист҃о́е.</red> <rubric class="inline">Покло́ны г҃.</rubric> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ:

<rubric class="inline">И҆ а҆́бїе сщ҃е́нникъ возглаша́етъ:</rubric> <red>Ꙗ҆́</red>кѡ твоѐ є҆́сть црⷭ҇тво:

{fold-h2-open:Та́же тропарѝ сїѧ̑, во гла́съ и҃:}

<red>С</red>ѐ жени́хъ грѧде́тъ въ полꙋ́нощи, и҆ блаже́нъ ра́бъ, є҆го́же ѡ҆брѧ́щетъ бдѧ́ща: недосто́инъ же па́ки, є҆го́же ѡ҆брѧ́щетъ ѹ҆ныва́юща. Блюдѝ ѹ҆̀бо дꙋшѐ моѧ̀, не сно́мъ ѡ҆тѧготи́сѧ, да не сме́рти предана̀ бꙋ́деши, и҆ ца́рствїѧ внѣ̀ затвори́шисѧ, но воспрѧнѝ зовꙋ́щи: ст҃ъ, ст҃ъ, ст҃ъ є҆сѝ бж҃е, бцⷣею поми́лꙋй на́съ.

<rubric class="inline">Сла́ва:</rubric> <red>Д</red>е́нь ѻ҆́нъ стра́шный помышлѧ́ющи дꙋшѐ моѧ̀, побдѝ вжига́ющи свѣщꙋ̀ твою̀, є҆ле́емъ просвѣща́ющи: не вѣ́си бо когда̀ прїи́детъ къ тебѣ̀ гла́съ глаго́лющїй, сѐ жени́хъ. Блюдѝ ѹ҆́бѡ дꙋшѐ моѧ̀, да не воздре́млеши, и҆ пребꙋ́деши внѣ̀ толкꙋ́щи ꙗ҆́кѡ пѧ́ть дѣ́въ: но бо́дреннѡ пождѝ, да ѹ҆срѧ́щеши хрⷭ҇та̀ є҆ле́емъ масти́тымъ, и҆ да́стъ тѝ черто́гъ бж҃е́ственный сла́вы своеѧ̀.

<rubric class="inline">И҆ ны́нѣ, бг҃оро́диченъ:</rubric> <red>Т</red>ебѐ неѡбори́мꙋю стѣ́нꙋ, сп҃се́нїѧ ѹ҆твержде́нїе, бцⷣе дв҃о, мо́лимъ: сопроти́вныхъ совѣ́ты разорѝ, люде́й твои́хъ печа́ль на ра́дость преложѝ, гра́дъ тво́й ѡ҆градѝ, ѡ҆ ми́рѣ мі́ра молѝ: ꙗ҆́кѡ ты̀ є҆сѝ, бцⷣе, ѹ҆пова́нїе на́ше.

{/fold}

<rubric class="inline">Та́же,</rubric> <red>Г</red>дⷭ҇и поми́лꙋй, <rubric class="inline">м҃.</rubric>

{fold-h2-open:И҆ мл҃твꙋ ст҃а́гѡ васі́лїа вели́кагѡ:}
<!-- transclude:invv -->
<versal data-diacritics="true">И҆́</versal>же на всѧ́кое вре́мѧ, и҆ на всѧ́кїй ча́съ, на нб҃сѝ и҆ на землѝ, покланѧ́емый и҆ сла́вимый хрⷭ҇тѐ бж҃е, долготерпѣли́ве, многоми́лостиве, многобл҃гоꙋтро́бне, и҆́же пра́вєдныѧ любѧ́й, и҆ грѣ̑шныѧ ми́лꙋѧй, и҆́же всѧ̑ зовы́й ко спасе́нїю ѡ҆бѣща́нїѧ ра́ди бꙋ́дꙋщихъ бла̑гъ: са́мъ гдⷭ҇и, прїимѝ и҆ на́шѧ въ ча́съ се́й моли̑твы, и҆ и҆спра́ви живо́тъ на́шъ къ за́повѣдемъ твои̑мъ, дꙋ́шы на́шѧ ѡ҆свѧтѝ, тѣлеса̀ ѡ҆чи́сти, помышлє́нїѧ и҆спра́ви, мы̑сли ѡ҆чи́сти, и҆ и҆зба́ви на́съ ѿ всѧ́кїѧ ско́рби, ѕѡ́лъ и҆ болѣ́зней. Ѡ҆градѝ на́съ свѧты́ми твои́ми а҆́гг҃лы, да ѡ҆полче́нїемъ и҆́хъ соблюда́еми и҆ наставлѧ́еми, дости́гнемъ въ соедине́нїе вѣ́ры, и҆ въ ра́зꙋмъ непристꙋ́пныѧ твоеѧ̀ сла́вы: ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <red>А҆</red>ми́нь.
<!-- /transclude:invv -->

{/fold}

<red>Г</red>дⷭ҇и поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>

<red>Чⷭ҇</red>тнѣ́йшꙋю херꙋві̑мъ, и҆ сла́внѣйшꙋю без̾ сравне́нїѧ серафі̑мъ, без̾ и҆стлѣ́нїѧ бг҃а сло́ва ро́ждшꙋю, сꙋ́щꙋю бцⷣꙋ тѧ̀ велича́емъ.

<red>И҆́</red>менемъ гдⷭ҇нимъ бл҃гословѝ, ѻ҆́тче.

<rubric class="inline">Сщ҃е́нникъ:</rubric> <red>Б</red>ж҃е ѹ҆ще́дри ны̀, и҆ бл҃гослови́ ны, просвѣтѝ лицѐ твоѐ на ны̀, и҆ поми́лꙋй ны̀.

{fold-h2:И҆ а҆́ще є҆́сть <incipit><red>А҆</red>ллилꙋ́їа,</incipit>}

<rubric>твори́мъ покло́ны трѝ вели̑кїѧ, глаго́люще мл҃твꙋ сїю̀ та́йнѡ ст҃а́гѡ є҆фре́ма, раздѣлѧ́юще ю҆̀ въ трѝ ча̑сти:</rubric>

<red>Г</red>дⷭ҇и и҆ влⷣко живота̀ моегѡ̀, дꙋ́хъ пра́здности, ѹ҆ны́нїѧ, любонача́лїѧ и҆ праздносло́вїѧ не да́ждь мѝ. <rubric class="inline">Покло́нъ.</rubric>

<red>Д</red>ꙋ́хъ же цѣломꙋ́дрїѧ, смиреномꙋ́дрїѧ, терпѣ́нїѧ и҆ любвѐ, да́рꙋй мѝ рабꙋ̀ твоемꙋ̀. <rubric class="inline">Покло́нъ.</rubric>

<red>Є҆́</red>й гдⷭ҇и цр҃ю̀, да́рꙋй мѝ зрѣ́ти моѧ̑ прегрѣшє́нїѧ, и҆ не ѡ҆сꙋжда́ти бра́та моегѡ̀: ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <rubric class="inline">Покло́нъ.</rubric>

<rubric>Та́же ма́лыхъ в҃і, глаго́люще на кі́йждо покло́нъ:</rubric>

<red>Б</red>ж҃е, ѡ҆чи́сти мѧ̀ грѣ́шнаго.

<rubric class="inline">И҆ па́ки послѣдѝ мл҃твꙋ всю̀:</rubric> <incipit><red>Г</red>дⷭ҇и и҆ влⷣко живота̀ моегѡ̀:</incipit> <rubric class="inline">и҆ покло́нъ є҆ди́нъ вели́кїй.</rubric>

{/fold}

## Та́же мл҃твꙋ сїю̀:

<!-- transclude:mardariy -->
<versal>В</versal>лⷣко бж҃е ѻ҆́ч҃е вседержи́телю, гдⷭ҇и сн҃е є҆диноро́дный і҆и҃се хрⷭ҇тѐ, и҆ ст҃ы́й дш҃е, є҆ди́но бж҃ество̀, є҆ди́на си́ла, поми́лꙋй мѧ̀ грѣ́шнаго, и҆ и҆́миже вѣ́си сꙋдьба́ми, сп҃си́ мѧ недосто́йнаго раба̀ твоего̀: ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <red>А҆</red>ми́нь.
<!-- /transclude:mardariy -->

{fold-h2-open:И҆ мл҃твы сїѧ̑.}

<rubric>Подоба́етъ вѣ́дати, ꙗ҆́кѡ мл҃твы сїѧ̑ глаго́лютсѧ ѿ к҃в-гѡ септе́мврїа мцⷭ҇а, до недѣ́ли ва́їй.</rubric>

## Васі́лїа вели́кагѡ:

<versal>Г</versal>дⷭ҇и вседержи́телю, бж҃е си́лъ и҆ всѧ́кїѧ пло́ти, въ вы́шнихъ живы́й, и҆ на смирє́ннаѧ призира́ѧй, сердца́ же и҆ ѹ҆трѡ́бы и҆спытꙋ́ѧй, и҆ сокровє́ннаѧ человѣ́кѡвъ ꙗ҆́вѣ предвѣ́дый, безнача́льный и҆ присносꙋ́щный свѣ́те, ѹ҆ негѡ́же нѣ́сть премѣне́нїѧ, и҆лѝ преложе́нїѧ ѡ҆сѣне́нїе. Са́мъ безсме́ртный цр҃ю̀, прїимѝ молє́нїѧ на̑ша, ꙗ҆̀же въ настоѧ́щее вре́мѧ, на мно́жество твои́хъ щедро́тъ дерза́юще, ѿ скве́рныхъ къ тебѣ̀ ѹ҆сте́нъ твори́мъ: и҆ ѡ҆ста́ви на́мъ прегрѣшє́нїѧ на̑ша, ꙗ҆̀же дѣ́ломъ и҆ сло́вомъ, и҆ мы́слїю, вѣ́дѣнїемъ и҆лѝ невѣ́дѣнїемъ согрѣшє́наѧ на́ми, и҆ ѡ҆чи́сти ны̀ ѿ всѧ́кїѧ скве́рны пло́ти и҆ дꙋ́ха. И҆ да́рꙋй на́мъ бо́дреннымъ се́рдцемъ, и҆ тре́звенною мы́слїю всю̀ настоѧ́щагѡ житїѧ̀ но́щь прейтѝ, ѡ҆жида́ющымъ прише́ствїѧ свѣ́тлагѡ и҆ ꙗ҆вле́ннагѡ днѐ є҆диноро́днагѡ твоегѡ̀ сн҃а, гдⷭ҇а и҆ бг҃а и҆ сп҃са на́шегѡ і҆и҃са хрⷭ҇та̀, во́ньже со сла́вою сꙋдїѧ̀ всѣ́хъ прїи́детъ, комꙋ́ждо ѿда́ти по дѣлѡ́мъ є҆гѡ̀: да не па́дше и҆ ѡ҆блѣни́вшесѧ, но бо́дрствꙋюще, и҆ воздви́жени въ дѣ́ланїи, ѡ҆брѧ́щемсѧ гото́ви, въ ра́дость и҆ бж҃е́ственный черто́гъ сла́вы є҆гѡ̀ совни́демъ, и҆дѣ́же пра́зднꙋющихъ гла́съ непреста́нный, и҆ неизрече́ннаѧ сла́дость зрѧ́щихъ твоегѡ̀ лица̀ добро́тꙋ неизрече́ннꙋю. Ты́ бо є҆сѝ и҆́стинный свѣ́тъ, просвѣща́ѧй и҆ ѡ҆свѧща́ѧй всѧ́чєскаѧ, и҆ тѧ̀ пое́тъ всѧ̀ тва́рь во вѣ́ки вѣкѡ́въ. <red>А҆</red>ми́нь.

## Та́же возвыша́етъ сщ҃е́нникъ рꙋ́цѣ, глаго́лѧ тогѡ́жде:

<versal>Т</versal>ѧ̀ бл҃гослови́мъ вы́шнїй бж҃е, и҆ гдⷭ҇и ми́лости, творѧ́щаго при́снѡ съ на́ми вели̑каѧ же и҆ неизслѣ́дѡваннаѧ, сла̑внаѧ же и҆ ѹ҆жа̑снаѧ, и҆́хже нѣ́сть числа̀: пода́вшаго на́мъ со́нъ во ѹ҆покое́нїе не́мощи на́шеѧ, и҆ ѡ҆слабле́нїе трꙋдѡ́въ многотрꙋ́дныѧ пло́ти. Бл҃годари́мъ тѧ̀, ꙗ҆́кѡ не погꙋби́лъ є҆сѝ на́съ со беззако́ньми на́шими: но чл҃вѣколю́бствовалъ є҆сѝ ѻ҆бы́чнѡ, и҆ въ неча́ѧнїи лежа́щыѧ ны̀ воздви́глъ є҆сѝ, во є҆́же славосло́вити держа́вꙋ твою̀. Тѣ́мже мо́лимъ безмѣ́рнꙋю твою̀ бл҃гость, просвѣтѝ на́шѧ мы̑сли, ѻ҆чеса̀: и҆ ѹ҆́мъ на́шъ ѿ тѧ́жкагѡ сна̀ лѣ́ности возста́ви: ѿве́рзи на̑ша ѹ҆ста̀, и҆ и҆спо́лни ѧ҆̀ твоегѡ̀ хвале́нїѧ, ꙗ҆́кѡ да возмо́жемъ непоколе́блемѡ пѣ́ти же и҆ и҆сповѣ́датисѧ тебѣ̀ во всѣ́хъ, и҆ ѿ всѣ́хъ сла́вимомꙋ бг҃ꙋ, безнача́льномꙋ ѻ҆ц҃ꙋ̀, со є҆диноро́днымъ твои́мъ сн҃омъ, и҆ всест҃ы́мъ, и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

{/fold}

<rubric class="inline">Та́же,</rubric> <red>П</red>рїиди́те, поклони́мсѧ: <rubric class="inline">три́жды, съ покло́ны.</rubric>

{fold-h2-open:И҆ ѱалмы̀:}

## Ѱало́мъ р҃к.
{% transcludeSection "psalter/kathisma18/2.md", "psalm-120" %}

## Ѱало́мъ рл҃г.
{% transcludeSection "psalter/kathisma18/15.md", "psalm-133" %}

{/fold}

<rubric>Сла́ва, и҆ ны́нѣ:</rubric>

<red>Трист҃о́е.</red> <rubric class="inline">Покло́ны г҃.</rubric> <incipit><red>П</red>рест҃а́ѧ трⷪ҇це:</incipit> <incipit><red>Ѻ҆́</red>ч҃е на́шъ:</incipit> <incipit><red>Ꙗ҆́</red>кѡ твоѐ є҆́сть црⷭ҇тво:</incipit>

{fold-h2-open:И҆ тропарѝ сїѧ̑, гла́съ в҃:}

<red>П</red>омѧнѝ гдⷭ҇и, ꙗ҆́кѡ бл҃гъ рабы̑ твоѧ̑, и҆ є҆ли̑ка въ житїѝ согрѣши́ша, простѝ: никто́же бо безгрѣ́шенъ, то́кмѡ ты̀ могі́й и҆ преста́влєннымъ да́ти поко́й.

<red>Г</red>лꙋбино́ю мꙋ́дрости чл҃вѣколю́бнѡ всѧ̑ стро́ѧй, и҆̀ поле́зное всѣ̑мъ подава́ѧй, є҆ди́не содѣ́телю, ѹ҆поко́й гдⷭ҇и, дꙋ́шы ра̑бъ твои́хъ: на тѧ́ бо ѹ҆пова́нїе возложи́ша, творца̀ и҆ зижди́телѧ, и҆ бг҃а на́шего.

<rubric class="inline">Сла́ва, конда́къ:</rubric> <red>С</red>о ст҃ы́ми ѹ҆поко́й хрⷭ҇тѐ, дꙋ́шы ра̑бъ твои́хъ, и҆дѣ́же нѣ́сть болѣ́знь, ни печа́ль, ни воздыха́нїе, но жи́знь безконе́чнаѧ.

<rubric class="inline">И҆ ны́нѣ, бг҃оро́диченъ:</rubric> <red>Б</red>л҃жи́мъ тѧ̀ всѝ ро́ди, бцⷣе дв҃о: въ тѧ́ бо невмѣсти́мый хрⷭ҇то́съ бг҃ъ на́шъ вмѣсти́тисѧ бл҃говолѝ. Бл҃же́ни є҆смы̀ и҆ мы̀, предста́тельство тѧ̀ и҆мꙋ́ще: де́нь бо и҆ но́щь мо́лишисѧ ѡ҆ на́съ. Тѣ́мъ воспѣва́юще вопїе́мъ тѝ: ра́дꙋйсѧ бл҃года́тнаѧ, гдⷭ҇ь съ тобо́ю.

<red>Г</red>дⷭ҇и поми́лꙋй, <rubric class="inline">в҃і.</rubric>

{/fold}

{fold-h2-open:И҆ мл҃тва сїѧ̑:}

<versal>П</versal>омѧнѝ гдⷭ҇и, въ наде́жди воскрⷭ҇нїѧ жи́зни вѣ́чныѧ, ѹ҆со́пшыѧ ѻ҆тцы̀ и҆ бра́тїю на́шꙋ, и҆ всѧ̑ во бл҃гоче́стїи и҆ вѣ́рѣ сконча́вшыѧсѧ: и҆ простѝ и҆̀мъ всѧ́кое согрѣше́нїе, во́льное же и҆ нево́льное, сло́вомъ и҆лѝ дѣ́ломъ, и҆лѝ помышле́нїемъ согрѣше́нное и҆́ми. И҆ вселѝ ѧ҆̀ въ мѣ̑ста свѣ̑тла, въ мѣ̑ста прохла̑дна, въ мѣ̑ста покѡ́йна, ѿню́дꙋже ѿбѣжѐ всѧ́каѧ болѣ́знь, печа́ль и҆ воздыха́нїе, и҆дѣ́же присѣща́етъ свѣ́тъ лица̀ твоегѡ̀, весели́тъ всѧ̑ и҆̀же ѿ вѣ́ка ст҃ы̑ѧ твоѧ̑: да́рꙋй и҆̀мъ и҆ на́мъ црⷭ҇твїе твоѐ и҆ прича́стїе неизрече́нныхъ и҆ вѣ́чныхъ твои́хъ бла̑гъ, и҆ твоеѧ̀ безконе́чныѧ и҆ бл҃же́нныѧ жи́зни наслажде́нїе. Ты́ бо є҆сѝ жи́знь и҆ воскрⷭ҇нїе и҆ поко́й ѹ҆со́пшихъ рабѡ́въ твои́хъ, хрⷭ҇тѐ бж҃е на́шъ, и҆ тебѣ̀ сла́вꙋ возсыла́емъ, со безнача́льнымъ твои́мъ ѻ҆ц҃е́мъ, и҆ прест҃ы́мъ, и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<red>П</red>ресла́внаѧ приснодв҃о, мт҃и хрⷭ҇та̀ бг҃а, принесѝ на́шꙋ мл҃твꙋ сн҃ꙋ твоемꙋ̀ и҆ бг҃ꙋ на́шемꙋ, да сп҃се́тъ тобо́ю дꙋ́шы на́шѧ.

<red>Ѹ҆</red>пова́нїе моѐ ѻ҆ц҃ъ, прибѣ́жище моѐ сн҃ъ, покро́въ мо́й дх҃ъ ст҃ы́й, трⷪ҇це ст҃а́ѧ, сла́ва тебѣ̀.

{/fold}

<rubric>Сла́ва, и҆ ны́нѣ:</rubric>

<red>Г</red>дⷭ҇и поми́лꙋй. <rubric class="inline">Три́жды.</rubric> <red>Б</red>л҃гословѝ.

<rubric class="inline">И҆ сщ҃е́нникъ:</rubric> <incipit><red>Х</red>рⷭ҇то́съ и҆́стинный бг҃ъ:</incipit>

<rubric>И҆ быва́етъ ѿпꙋ́стъ.</rubric>

<!-- transclude:proshchenie -->
{fold-h2:И҆ прїе́млемъ проще́нїе ѻ҆бы́чное:}

<rubric class="inline">Сотвори́въ предстоѧ́тель покло́нъ на зе́млю, глаго́летъ бра́тїи:</rubric> <red>Б</red>л҃гослови́те ѻ҆тцы̀ ст҃і́и, прости́те мѝ грѣ́шномꙋ.

<rubric class="inline">И҆ бра́тїѧ:</rubric> <red>Б</red>г҃ъ прости́тъ тѝ, ѻ҆́тче ст҃ы́й. Простѝ и҆ на́съ, и҆ помоли́сѧ ѡ҆ на́съ.

## Сщ҃е́нникъ глаго́летъ є҆ктенїю̀:

<red>П</red>омо́лимсѧ ѡ҆ вели́комъ господи́нѣ и҆ ѻ҆тцѣ̀ на́шемъ ст҃ѣ́йшемъ патрїа́рхѣ моско́вскомъ и҆ всеѧ̀ рꙋсѝ <red>и҆́мⷬ҇къ</red>, и҆ ѡ҆ господи́нѣ на́шемъ преѡсвѧще́ннѣйшемъ є҆пⷭ҇кпѣ <red>(</red><rubric class="inline">и҆лѝ: </rubric> а҆рхїепі́скопѣ <rubric class="inline">и҆лѝ: </rubric> митрополі́тѣ, <rubric class="inline">и҆́мⷬ҇къ)</rubric>.

<rubric class="inline">И҆ мы̀:</rubric> <red>Г</red>дⷭ҇и поми́лꙋй, <rubric class="inline">ча́стѡ.</rubric>

<div class="verse">
<red>Ѡ҆</red> богохрани́мѣй странѣ̀ на́шей, властѣ́хъ и҆ во́инствѣ є҆ѧ̀.<br>
<red>Ѡ҆</red> ѻ҆тцѣ̀ на́шемъ, <red>и҆́мⷬ҇къ</red>, и҆ все́й во хрⷭ҇тѣ̀ бра́тїи на́шей.<br>
<red>Ѡ҆</red> ненави́дѧщихъ и҆ лю́бѧщихъ на́съ.<br>
<red>Ѡ҆</red> ми́лꙋющихъ и҆ слꙋжа́щихъ на́мъ.<br>
<red>Ѡ҆</red> заповѣ́давшихъ на́мъ недостѡ́йнымъ моли́тисѧ ѡ҆ ни́хъ.<br>
<red>Ѡ҆</red> и҆збавле́нїи плѣне́нныхъ.<br>
<red>Ѡ҆</red> ѿше́дшихъ ѻ҆тцѣ́хъ и҆ бра́тїѧхъ на́шихъ.<br>
<red>Ѡ҆</red> въ мо́ри пла́вающихъ.<br>
<red>Ѡ҆</red> въ не́мощехъ лежа́щихъ.<br>
<red>П</red>омо́лимсѧ и҆ ѡ҆ и҆з̾ѻби́лїи плодѡ́въ земны́хъ.<br>
<red>И҆</red> ѡ҆ всѧ́кой дꙋшѝ хрⷭ҇тїа́нъ правосла́вныхъ.<br>
<red>Ѹ҆</red>бл҃жи́мъ правосла̑вныѧ а҆рхїере́и, и҆ кти́торы ст҃а́гѡ хра́ма сегѡ̀ <red>(</red><rubric class="inline">и҆лѝ:</rubric> ст҃ы́ѧ ѻ҆би́тели сеѧ̀<red>)</red>.<br>
<red>Р</red>оди́тели на́шѧ, и҆ всѧ̑ пре́жде ѿше́дшыѧ ѻ҆тцы̀ и҆ бра́тїю на́шꙋ, здѣ̀ лежа́щыѧ и҆ повсю́дꙋ, правосла̑вныѧ.
</div>

<rubric class="inline">Предстоѧ́тель:</rubric> <red>Р</red>це́мъ и҆ ѡ҆ себѣ̀ самѣ́хъ.

<red>Г</red>дⷭ҇и поми́лꙋй, <rubric class="inline">три́жды.</rubric>

<red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ. <red>А҆</red>ми́нь.

{/fold}

{fold-h2-open:А҆́ще нѣ́сть сщ҃е́нника:}

<red>Г</red>дⷭ҇и і҆и҃се хрⷭ҇тѐ, сн҃е бж҃їй, мл҃твами пречⷭ҇тыѧ твоеѧ̀ мт҃ре, прпⷣбныхъ и҆ бг҃оно́сныхъ ѻ҆те́цъ на́шихъ, и҆ всѣ́хъ ст҃ы́хъ, поми́лꙋй и҆ сп҃си́ на́съ, ꙗ҆́кѡ бл҃гъ и҆ чл҃вѣколю́бецъ.

<!-- transclude:oslabi -->
<red>Ѡ҆</red>сла́би, ѡ҆ста́ви, простѝ бж҃е прегрѣшє́нїѧ на̑ша, вѡ́льнаѧ и҆ невѡ́льнаѧ, ꙗ҆̀же въ сло́вѣ и҆ въ дѣ́лѣ, ꙗ҆̀же въ вѣ́дѣнїи и҆ не въ вѣ́дѣнїи, ꙗ҆̀же во днѝ и҆ въ нощѝ, ꙗ҆̀же во ѹ҆мѣ̀ и҆ въ помышле́нїи: всѧ̑ на́мъ простѝ, ꙗ҆́кѡ бл҃гъ и҆ чл҃вѣколю́бецъ.
<!-- transclude:/oslabi -->

## И҆ мл҃твꙋ сїю̀:

<!-- transclude:nion -->
<versal>Н</versal>енави́дѧщихъ и҆ ѡ҆би́дѧщихъ на́съ простѝ, гдⷭ҇и чл҃вѣколю́бче. Бл҃готворѧ́щымъ бл҃госотворѝ. Бра́тїѧмъ и҆ сро́дникѡмъ на́шымъ да́рꙋй ꙗ҆̀же ко сп҃се́нїю прошє́нїѧ, и҆ жи́знь вѣ́чнꙋю. <rubric class="inline">Покло́нъ.</rubric> Въ не́мощехъ сꙋ́щыѧ посѣтѝ, и҆ и҆сцѣле́нїе да́рꙋй. Ꙗ҆̀же въ мо́ри ѹ҆пра́ви. Пꙋтеше́ствꙋющымъ спꙋтеше́ствꙋй. Хрⷭ҇тїа́нѡмъ спобо́рствꙋй. <rubric class="inline">Покло́нъ.</rubric> Слꙋжа́щымъ и҆ ми́лꙋющымъ на́съ грѣхѡ́въ ѡ҆ставле́нїе да́рꙋй. Заповѣ́давшихъ на́мъ недостѡ́йнымъ моли́тисѧ ѡ҆ ни́хъ, поми́лꙋй по вели́цѣй твое́й млⷭ҇ти. <rubric class="inline">Покло́нъ.</rubric> Помѧнѝ гдⷭ҇и, пре́жде ѹ҆со́пшихъ ѻ҆тє́цъ и҆ бра́тїй на́шихъ, и҆ ѹ҆поко́й и҆̀хъ, и҆дѣ́же присѣща́етъ свѣ́тъ лица̀ твоегѡ̀. Помѧнѝ гдⷭ҇и, бра́тїй на́шихъ плѣне́нныхъ, и҆ и҆зба́ви ѧ҆̀ ѿ всѧ́кагѡ ѡ҆бстоѧ́нїѧ. <rubric class="inline">Покло́нъ.</rubric> Помѧнѝ гдⷭ҇и, плодоносѧ́щихъ и҆ добродѣ́лающихъ во ст҃ы́хъ твои́хъ цр҃квахъ, и҆ да́ждь и҆̀мъ ꙗ҆́же ко сп҃се́нїю прошє́нїѧ, и҆ жи́знь вѣ́чнꙋю. <rubric class="inline">Покло́нъ.</rubric> Помѧнѝ гдⷭ҇и и҆ на́съ, смире́нныхъ, и҆ грѣ́шныхъ, и҆ недосто́йныхъ ра̑бъ твои́хъ, и҆ просвѣтѝ на́шъ ѹ҆́мъ свѣ́томъ ра́зꙋма твоегѡ̀, и҆ наста́ви на́съ на стезю̀ за́повѣдей твои́хъ: мл҃твами пречⷭ҇тыѧ влⷣчцы на́шеѧ бцⷣы и҆ приснодв҃ы мр҃і́и, и҆ всѣ́хъ твои́хъ ст҃ы́хъ, ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <red>А҆</red>ми́нь. <rubric class="inline">Покло́нъ.</rubric>
<!-- /transclude:nion -->

{/fold}
<!-- /transclude:proshchenie -->

<rubric>Вонмѝ, ꙗ҆́кѡ си́це до́лжно пѣ́тисѧ во всю̀ седми́цꙋ полꙋ́нощницѣ.</rubric>

{% illustration "bars-headers-fullpage/line1" %}

<rubric>Подоба́етъ вѣ́дати, ꙗ҆́кѡ во ст҃ѣ́й горѣ̀ а҆ѳѡ́нстѣй, по <incipit><red>П</red>омѧнѝ гдⷭ҇и:</incipit> глаго́лютъ настоѧ́щыѧ</rubric>

## Тропарѝ:

<red>П</red>оми́лꙋй на́съ гдⷭ҇и, поми́лꙋй на́съ: всѧ́кагѡ бо ѿвѣ́та недоꙋмѣ́юще, сїю̀ тѝ мл҃твꙋ ꙗ҆́кѡ влⷣцѣ грѣ́шнїи прино́симъ поми́лꙋй на́съ.

<rubric class="inline">Сла́ва:</rubric> <red>Г</red>дⷭ҇и, поми́лꙋй на́съ, на тѧ́ бо ѹ҆пова́хомъ, не прогнѣ́вайсѧ на ны̀ ѕѣлѡ̀, нижѐ помѧнѝ беззако́нїй на́шихъ: но при́зри и҆ ны́нѣ ꙗ҆́кѡ бл҃гоꙋтро́бенъ, и҆ и҆зба́ви ны̀ ѿ вра̑гъ на́шихъ. Ты́ бо є҆сѝ бг҃ъ на́шъ, и҆ мы̀ лю́дїе твоѝ, всѝ дѣла̀ рꙋкꙋ̀ твоє́ю, и҆ и҆́мѧ твоѐ призыва́емъ.

<rubric class="inline">И҆ ны́нѣ:</rubric> <red>М</red>лⷭ҇рдїѧ двє́ри ѿве́рзи на́мъ бл҃гослове́ннаѧ бцⷣе, надѣ́ющїисѧ на тѧ̀ да не поги́бнемъ, но да и҆зба́вимсѧ тобо́ю ѿ бѣ́дъ: ты́ бо є҆сѝ сп҃се́нїе ро́да хрⷭ҇тїа́нскагѡ.

## И҆ сщ҃е́нникъ є҆ктенїю̀:

<incipit><red>П</red>оми́лꙋй на́съ, бж҃е:</incipit>

<red>Е҆</red>щѐ мо́лимсѧ, ѡ҆ є҆́же сохрани́тисѧ гра́дꙋ семꙋ̀, и҆ ст҃о́мꙋ хра́мꙋ семꙋ̀ <red>[</red><rubric class="inline">и҆лѝ:</rubric> ст҃ѣ́й ѻ҆би́тели се́й<red>]</red>. <rubric class="inline">И҆ прѡ́чаѧ.</rubric>

<red>Г</red>дⷭ҇и поми́лꙋй, <rubric class="inline">м҃.</rubric>

<rubric class="inline">Возгла́съ:</rubric> <incipit><red>Ѹ҆</red>слы́ши ны̀, бж҃е:</incipit>

<rubric>Посе́мъ, Сла́ва, и҆ ны́нѣ: и҆ ѿпꙋ́стъ, и҆ прѡ́чаѧ ꙗ҆́кѡ предпи̑сана сꙋ́ть.</rubric>
