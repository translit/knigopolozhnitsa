---
title: "Мл҃тва на разрѣше́нїе вѣнцє́въ, во ѻ҆смы́й де́нь"
navigation:
  key: service-ritual1-14
  title: "Мл҃тва на разрѣше́нїе вѣнцє́въ, во ѻ҆смы́й де́нь"
  parent: service-ritual1
  order: 14
type: "service"
---

# Мл҃тва на разрѣше́нїе вѣнцє́въ, во ѻ҆смы́й де́нь.

<versal>Г</versal>дⷭ҇и бж҃е на́шъ, вѣне́цъ лѣ́та бл҃гослови́вый, и҆ сїѧ̑ вѣнцы̀ возложи́ти преда́вый зако́номъ бра́ка, сочетава́ющымсѧ дрꙋ́гъ дрꙋ́гꙋ, и҆ мздꙋ̀ а҆́ки ѿдаѧ̀ и҆́мъ цѣломꙋ́дрїѧ: занѐ чи́сти ко и҆́же ѿ тебѐ ѹ҆законоположе́нномꙋ бра́кꙋ сочета́шасѧ: са́мъ и҆ въ разрѣше́нїи си́хъ вѣнцє́въ, сочета́вшихсѧ дрꙋ́гъ дрꙋ́гꙋ бл҃гословѝ, и҆ сочета́нїе и҆́хъ нерастерза́емо соблюдѝ: да бл҃годарѧ́тъ вы́нꙋ всест҃о́е и҆́мѧ твоѐ, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<rubric class="inline">Сщ҃е́нникъ:</rubric> <red>М</red>и́ръ всѣ̑мъ.

<rubric class="inline">Ли́къ:</rubric> <red>И҆</red> дꙋ́хови твоемꙋ̀.

<rubric class="inline">Дїа́конъ:</rubric> <red>Г</red>лавы̑ ва́шѧ гдⷭ҇еви приклони́те.

<rubric class="inline">Ли́къ:</rubric> <red>Т</red>ебѣ̀ гдⷭ҇и.

<red>С</red>огла̑снаѧ дости́гше рабѝ твоѝ гдⷭ҇и, и҆ послѣ́дованїе соверши́вше въ ка́нѣ галїле́йстѣй бра́ка, и҆ спрѧ́тавше ꙗ҆̀же въ не́мъ зна́мєнїѧ, сла́вꙋ тебѣ̀ возсыла́ютъ, ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

<rubric>И҆ ѿпꙋ́стъ.</rubric>
