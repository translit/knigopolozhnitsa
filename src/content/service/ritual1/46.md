---
title: "Мѣсѧцосло́въ: І҆аннꙋа́рїй"
navigation:
  key: service-ritual1-46
  title: "Мѣсѧцосло́въ: І҆аннꙋа́рїй"
  parent: service-ritual1
  order: 46
type: "service"
---

# Мѣсѧцосло́въ: І҆аннꙋа́рїй.

<rubric class="inline">а҃.</rubric> <red>Є҆́</red>же по пло́ти ѡ҆брѣ́занїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀: <red>И҆</red> и҆́же во ст҃ы́хъ ѻ҆тца̀ на́шегѡ васі́лїа вели́кагѡ, а҆рхїепⷭ҇кпа кесарі́и каппадокі́йскїѧ. <rubric class="inline">Пра́здникъ, и҆ разрѣше́нїе ры́бы.</rubric>

<rubric class="inline">в҃.</rubric> <red>П</red>редпра́зднство просвѣще́нїѧ: <red>И҆</red> ст҃а́гѡ ѻ҆тца̀ на́шегѡ сїлве́стра, па́пы ри́мскагѡ: <red>И҆</red> па́мѧть преставле́нїѧ прпⷣбнагѡ ѻ҆тца̀ на́шегѡ серафі́ма саро́вскагѡ.

<rubric class="inline">г҃.</rubric> <red>П</red>редпра́зднство просвѣще́нїѧ: <red>И҆</red> ст҃а́гѡ прⷪ҇ро́ка малахі́и: <red>И҆</red> ст҃а́гѡ мч҃нка горді́а.

<rubric class="inline">д҃.</rubric> <red>П</red>редпра́зднство просвѣще́нїѧ: <red>И҆</red> собо́ръ ст҃ы́хъ седми́десѧти а҆пⷭ҇лѡвъ: <red>И҆</red> прпⷣбнагѡ ѻ҆тца̀ на́шегѡ ѳеокті́ста и҆гꙋ́мена, и҆́же въ кꙋкꙋ́мѣ сїкїлі́йстѣмъ.

<rubric class="inline">є҃.</rubric> <red>П</red>редпра́зднство просвѣще́нїѧ: <red>И҆</red> ст҃ы́хъ мч҃нкъ, ѳеопе́мпта и҆ ѳеѡ́ны: <red>И҆</red> прпⷣбныѧ сѷгклитїкі́и. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">ѕ҃.</rubric> <red>С</red>т҃о́е бг҃оѧвле́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀. <rubric class="inline">Пра́здникъ, и҆ разрѣше́нїе на всѐ.</rubric>

<rubric class="inline">з҃.</rubric> <red>С</red>обо́ръ ст҃а́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ гдⷭ҇нѧ і҆ѡа́нна. <rubric class="inline">Пра́здникъ, и҆ разрѣше́нїе ры́бы.</rubric>

<rubric class="inline">и҃.</rubric> <red>П</red>рпⷣбныхъ ѻ҆тє́цъ на́шихъ геѡ́ргїа хозеві́та, и҆ є҆мїлїа́на и҆сповѣ́дника: <red>И҆</red> прпⷣбныѧ ма́тере на́шеѧ домні́ки: <red>И҆</red> прпⷣбнагѡ григо́рїа пече́рскагѡ.

<rubric class="inline">ѳ҃.</rubric> <red>С</red>т҃а́гѡ мч҃нка полѷе́ѵкта: <red>И҆</red> и҆́же во ст҃ы́хъ ѻ҆тца̀ на́шегѡ фїлі́ппа, митрополі́та моско́вскагѡ и҆ всеѧ̀ рѡссі́и, чꙋдотво́рца.

<rubric class="inline">і҃.</rubric> <red>И҆́</red>же во ст҃ы́хъ ѻ҆тца̀ на́шегѡ григо́рїа, є҆пⷭ҇кпа нѷссі́йскагѡ: <red>И҆</red> прпⷣбнагѡ дометїа́на, є҆пⷭ҇кпа мелїті́йскагѡ: <red>И҆</red> прпⷣбнагѡ маркїа́на, пресвѵ́тера и҆ і҆коно́ма вели́кїѧ це́ркве: <red>И҆</red> прпⷣбнагѡ ѻ҆тца̀ на́шегѡ па́ѵла коме́льскагѡ, и҆́же на ѻ҆бно́рѣ рѣцѣ̀.

<rubric class="inline">а҃і.</rubric> <red>П</red>рпⷣбнагѡ ѻ҆тца̀ на́шегѡ ѳеодо́сїа, ѻ҆́бщихъ жи́тїй нача́льника. <rubric class="inline">Разрѣше́нїе вїна̀ и҆ є҆ле́а.</rubric> <rubric class="inline">И҆ прпⷣбнагѡ ѻ҆тца̀ на́шегѡ мїхаи́ла кло́пскагѡ.</rubric>

<rubric class="inline">в҃і.</rubric> <red>С</red>т҃ы́ѧ мч҃нцы татїа́ны: <red>И҆</red> и҆́же во ст҃ы́хъ ѻ҆тца̀ на́шегѡ са́ввы се́рбскагѡ.

<rubric class="inline">г҃і.</rubric> <red>С</red>т҃ы́хъ мч҃нкѡвъ є҆рмѵ́ла и҆ стратоні́ка.

<rubric class="inline">д҃і.</rubric> <red>П</red>рпⷣбныхъ ѻ҆тє́цъ на́шихъ, въ сїна́и и҆ раі́ѳѣ и҆збїе́нныхъ: <red>И҆</red> па́мѧть преставле́нїѧ ст҃ы́ѧ равноапⷭ҇льныѧ ні́ны. <red>И҆</red> ѿда́нїе пра́здника бг҃оѧвле́нїѧ.

<rubric class="inline">є҃і.</rubric> <red>П</red>рпⷣбныхъ ѻ҆тє́цъ на́шихъ па́ѵла ѳиве́йскагѡ и҆ і҆ѡа́нна кꙋ́щника.

<rubric class="inline">ѕ҃і.</rubric> <red>П</red>оклоне́нїе честны́хъ вери́гъ ст҃а́гѡ и҆ всехва́льнагѡ а҆пⷭ҇ла петра̀. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">з҃і.</rubric> <red>П</red>рпⷣбнагѡ и҆ бг҃оно́снагѡ ѻ҆тца̀ на́шегѡ а҆нтѡ́нїа вели́кагѡ. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">и҃і.</rubric> <red>И҆̀</red>же во ст҃ы́хъ ѻ҆тє́цъ на́шихъ, а҆рхїепⷭ҇кпѡвъ а҆леѯандрі́йскихъ а҆ѳана́сїа и҆ кѷрі́лла. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">ѳ҃і.</rubric> <red>П</red>рпⷣбнагѡ ѻ҆тца̀ на́шегѡ мака́рїа є҆гѵ́птѧнина: <red>И҆</red> ѡ҆брѣ́тенїе чⷭ҇тны́хъ моще́й прпⷣбнагѡ са́ввы стороже́вскагѡ.

<rubric class="inline">к҃.</rubric> <red>П</red>рпⷣбнагѡ и҆ бг҃оно́снагѡ ѻ҆тца̀ на́шегѡ є҆ѵѳѵ́мїа вели́кагѡ. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">к҃а.</rubric> <incipit><red>П</red>рпⷣбнагѡ ѻ҆тца̀ на́шегѡ маѯі́ма и҆сповѣ́дника:</incipit> <red>И҆</red> ст҃а́гѡ мч҃нка неофѵ́та: <red>И҆</red> ст҃ы́хъ мч҃нкѡвъ: є҆ѵге́нїа, кані́дїа, ѹ҆алерїа́на и҆ а҆кѵ́лы.

<rubric class="inline">к҃в.</rubric> <red>С</red>т҃а́гѡ а҆пⷭ҇ла тїмоѳе́а: <red>И҆</red> ст҃а́гѡ прпⷣбномч҃нка а҆наста́сїа пе́рсскагѡ. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">к҃г.</rubric> <red>С</red>т҃а́гѡ сщ҃енномч҃нка кли́мента, є҆пⷭ҇кпа а҆гкѵ́рскагѡ: <red>И҆</red> ст҃а́гѡ мч҃нка а҆гаѳагге́ла.

<rubric class="inline">к҃д.</rubric> <red>П</red>рпⷣбныѧ ма́тере на́шеѧ ѯе́нїи ри́млѧныни.

<rubric class="inline">к҃є.</rubric> <red>И҆́</red>же во ст҃ы́хъ ѻ҆тца̀ на́шегѡ григо́рїа, а҆рхїепⷭ҇кпа кѡнстанті́нѧ гра́да, бг҃осло́ва. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">к҃ѕ.</rubric> <red>П</red>рпⷣбнагѡ ѻ҆тца̀ на́шегѡ ѯенофѡ́нта, и҆ дрꙋжи́ны є҆гѡ̀ марі́и.

<rubric class="inline">к҃з.</rubric> <red>П</red>ренесе́нїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ і҆ѡа́нна златоꙋ́стагѡ. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">к҃и.</rubric> <red>П</red>рпⷣбнагѡ ѻ҆тца̀ на́шегѡ є҆фре́ма сѵ́рїна: <red>И҆</red> прпⷣбнагѡ ѻ҆тца̀ на́шегѡ є҆фре́ма пече́рскагѡ. <red>В</red>ъ то́йже де́нь па́мѧть прпⷣбнагѡ ѻ҆тца̀ на́шегѡ ѳеодо́сїа то́темскагѡ, сп҃сосꙋмо́рина монастырѧ̀ нача́льника и҆ ѡ҆снова́телѧ, новоѧвле́ннагѡ чꙋдотво́рца.

<rubric class="inline">к҃ѳ.</rubric> <red>П</red>ренесе́нїе моще́й ст҃а́гѡ сщ҃енномч҃нка і҆гна́тїа бг҃оно́сца: <red>И҆</red> прпⷣбнагѡ лаѵре́нтїа пече́рскагѡ.

<rubric class="inline">л҃.</rubric> <red>С</red>т҃а́гѡ сщ҃енномч҃нка і҆пполѵ́та, па́пы ри́мскагѡ. <red>И҆</red> ст҃ы́хъ трїе́хъ ст҃и́телей вели́кихъ и҆ а҆рхїере́євъ: васі́лїа вели́кагѡ, григо́рїа бг҃осло́ва и҆ і҆ѡа́нна златоꙋ́стагѡ. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">л҃а.</rubric> <red>С</red>т҃ы́хъ чꙋдотво́рцєвъ и҆ безсре́бреникѡвъ, кѵ́ра и҆ і҆ѡа́нна: <red>И҆</red> и҆́же во ст҃ы́хъ ѻ҆тца̀ на́шегѡ нїки́ты, є҆пⷭ҇кпа новгоро́дскагѡ, чꙋдотво́рца.
