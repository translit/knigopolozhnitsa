---
title: "Мл҃тва над̾ гꙋмно́мъ"
navigation:
  key: service-ritual1-34
  title: "Мл҃тва над̾ гꙋмно́мъ"
  parent: service-ritual1
  order: 34
type: "service"
---

# Мл҃тва над̾ гꙋмно́мъ.

<versal>Г</versal>дⷭ҇и бж҃е на́шъ, и҆сто́чниче бл҃ги́хъ, повелѣ́вый землѝ и҆звестѝ пло́дъ, бл҃гоꙋтро́бїѧ ра́ди твоегѡ̀ и҆ бл҃гости, бл҃гословѝ и҆ ѹ҆мно́жи и҆ гꙋмно̀ сїѐ, и҆ плодоноше́нїе рабѡ́въ твои́хъ: и҆спо́лни сокрѡ́вища и҆́хъ всѧ́кагѡ бл҃га́гѡ плода̀, пшени́цы, вїна̀ и҆ є҆ле́а, и҆ сохранѝ и҆̀хъ ѿ всѧ́кагѡ и҆скꙋше́нїѧ, со всѣ́ми сꙋ́щими ѹ҆ ни́хъ, и҆ просвѣтѝ и҆̀хъ въ позна́нїи твое́мъ, да бл҃гоꙋго́дни тебѣ̀ бы́вше, сподо́бѧтсѧ вѣ́чныхъ твои́хъ бла̑гъ: ꙗ҆́кѡ бл҃гослови́сѧ твоѐ и҆́мѧ, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.
