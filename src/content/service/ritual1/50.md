---
title: "Мѣсѧцосло́въ: Ма́їй"
navigation:
  key: service-ritual1-50
  title: "Мѣсѧцосло́въ: Ма́їй"
  parent: service-ritual1
  order: 50
type: "service"
---

# Мѣсѧцосло́въ: Ма́їй.

<rubric class="inline">а҃.</rubric> <red>С</red>т҃а́гѡ прⷪ҇ро́ка і҆еремі́и: <red>И҆</red> преставле́нїе прпⷣбнагѡ ѻ҆тца̀ на́шегѡ пафнꙋ́тїа, бо́ровскагѡ чꙋдотво́рца.

<rubric class="inline">в҃.</rubric> <red>И҆́</red>же во ст҃ы́хъ ѻ҆тца̀ на́шегѡ а҆ѳана́сїа вели́кагѡ. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">г҃.</rubric> <red>С</red>т҃ы́хъ мч҃нкъ тїмоѳе́а и҆ ма́ѵры: <red>И҆</red> прпⷣбнагѡ ѻ҆тца̀ на́шегѡ петра̀ чꙋдотво́рца. <red>И҆</red> преставле́нїе прпⷣбнагѡ ѻ҆тца̀ на́шегѡ ѳеодо́сїа, и҆гꙋ́мена монастырѧ̀ пече́рскагѡ и҆ нача́льника въ рѡссі́йстѣй землѝ ѻ҆́бщагѡ мона́шескагѡ житїѧ̀.

<rubric class="inline">д҃.</rubric> <red>С</red>т҃ы́ѧ мч҃нцы пелагі́и.

<rubric class="inline">є҃.</rubric> <red>С</red>т҃ы́ѧ и҆ сла́вныѧ мч҃нцы і҆ри́ны.

<rubric class="inline">ѕ҃.</rubric> <red>С</red>т҃а́гѡ и҆ првⷣнагѡ и҆ многострада́льнагѡ і҆́ѡва.

<rubric class="inline">з҃.</rubric> <red>В</red>оспомина́нїе на нб҃сѝ ꙗ҆́вльшагѡсѧ зна́менїѧ чⷭ҇тна́гѡ и҆ животворѧ́щагѡ крⷭ҇та̀, во ст҃о́мъ гра́дѣ і҆ерꙋсали́мѣ, въ г҃-й ча́съ днѐ, при царѣ̀ кѡнста́нтїи. <red>И҆</red> па́мѧть ст҃а́гѡ мч҃нка а҆ка́кїа.

<rubric class="inline">и҃.</rubric> <red>С</red>т҃а́гѡ а҆пⷭ҇ла и҆ є҆ѵⷢ҇лі́ста і҆ѡа́нна бг҃осло́ва. <red>И҆</red> прпⷣбнагѡ ѻ҆тца̀ на́шегѡ а҆рсе́нїа вели́кагѡ. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">ѳ҃.</rubric> <red>С</red>т҃а́гѡ прⷪ҇ро́ка и҆са́їи: <red>И҆</red> ст҃а́гѡ мч҃нка хрїстофо́ра: <red>И҆</red> пренесе́нїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ нїкола́а чꙋдотво́рца, ѿ мѵ́ръ въ ба́ръ гра́дъ.

<rubric class="inline">і҃.</rubric> <red>С</red>т҃а́гѡ а҆пⷭ҇ла сі́мѡна зилѡ́та. <red>И҆</red> прпⷣбнагѡ сі́мѡна, чꙋдотво́рца пече́рскагѡ, є҆пⷭ҇кпа сꙋ́ждальскагѡ.

<rubric class="inline">а҃і.</rubric> <red>Ѡ҆</red>бновле́нїе царѧгра́да: <red>И҆</red> ст҃а́гѡ сщ҃енномч҃нка мѡкі́а: <red>И҆</red> ст҃ы́хъ равноапⷭ҇льныхъ меѳо́дїа и҆ кѷрі́лла, ѹ҆чи́телей слове́нскихъ.

<rubric class="inline">в҃і.</rubric> <red>И҆̀</red>же во ст҃ы́хъ ѻ҆тє́цъ на́шихъ, є҆пїфа́нїа, є҆пⷭ҇кпа кѵ́прскагѡ, и҆ ге́рмана, патрїа́рха кѡнстанті́нѧ гра́да.

<rubric class="inline">г҃і.</rubric> <red>С</red>т҃ы́ѧ мч҃нцы глѷке́рїи.

<rubric class="inline">д҃і.</rubric> <red>С</red>т҃а́гѡ мч҃нка і҆сі́дѡра: <red>И҆</red> ст҃а́гѡ і҆сі́дѡра, хрⷭ҇та̀ ра́ди ю҆ро́дивагѡ, рѡсто́вскагѡ чꙋдотво́рца: <red>И҆</red> прпⷣбнагѡ нїкі́ты затво́рника пече́рскагѡ.

<rubric class="inline">є҃і.</rubric> <red>П</red>рпⷣбнагѡ ѻ҆тца̀ на́шегѡ пахѡ́мїа вели́кагѡ. <rubric class="inline">Разрѣше́нїе вїна̀ и҆ є҆ле́а.</rubric> <red>И҆</red> и҆́же во ст҃ы́хъ ѻ҆тца̀ на́шегѡ и҆са́їи є҆пⷭ҇кпа росто́вскагѡ, чꙋдотво́рца. <red>В</red>ъ то́йже де́нь ѹ҆бїе́нїе ст҃а́гѡ бл҃говѣ́рнагѡ цр҃е́вича кн҃зѧ дими́трїа, моско́вскагѡ и҆ всеѧ̀ рѡссі́и чꙋдотво́рца.

<rubric class="inline">ѕ҃і.</rubric> <red>П</red>рпⷣбнагѡ ѻ҆тца̀ на́шегѡ ѳео́дѡра ѡ҆сщ҃е́ннагѡ, ѹ҆ченика̀ ст҃а́гѡ пахѡ́мїа: <red>И҆</red> прпⷣбнагѡ ѻ҆тца̀ на́шегѡ є҆фре́ма переко́мскагѡ, новгоро́дскагѡ чꙋдотво́рца.

<rubric class="inline">з҃і.</rubric> <red>С</red>т҃а́гѡ а҆пⷭ҇ла а҆ндроні́ка, и҆ и҆́же съ ни́мъ.

<rubric class="inline">и҃і.</rubric> <red>С</red>т҃а́гѡ мч҃нка ѳеодо́та, и҆́же во а҆гкѵ́рѣ: <red>И҆</red> ст҃ы́хъ мч҃нкъ, петра̀, дїонѵ́сїа, и҆ и҆̀же съ ни́ми: <red>И҆</red> ст҃ы́хъ седмѝ дѣ́въ.

<rubric class="inline">ѳ҃і.</rubric> <red>С</red>т҃а́гѡ сщ҃енномч҃нка патрїкі́а, є҆пⷭ҇кпа прꙋ́сскагѡ, и҆ и҆̀же съ ни́мъ: <red>И҆</red> прпⷣбнагѡ ѻ҆тца̀ на́шегѡ корни́лїа, чꙋдотво́рца коме́льскагѡ.

<rubric class="inline">к҃.</rubric> <red>С</red>т҃а́гѡ мч҃нка ѳалале́а: <red>И҆</red> ѡ҆брѣ́тенїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ а҆леѯі́а митрополі́та моско́вскагѡ и҆ всеѧ̀ рѡссі́и, чꙋдотво́рца.

<rubric class="inline">к҃а.</rubric> <red>С</red>т҃ы́хъ вели́кихъ цр҃е́й и҆ равноапⷭ҇лѡвъ, кѡнстанті́на и҆ є҆ле́ны. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric> <red>В</red>ъ то́йже де́нь срѣ́тенїе прест҃ы́ѧ бцⷣы чꙋдотво́рныѧ і҆кѡ́ны влади́мїрскїѧ: <red>И҆</red> па́мѧть ст҃а́гѡ бл҃говѣ́рнагѡ кн҃зѧ кѡнстанті́на, и҆ ча̑дъ є҆гѡ̀, мїхаи́ла и҆ ѳео́дѡра, мꙋ́ромскихъ чꙋдотво́рцѡвъ.

<rubric class="inline">к҃в.</rubric> <red>С</red>т҃а́гѡ мч҃нка васїлі́ска.

<rubric class="inline">к҃г.</rubric> <red>П</red>рпⷣбнагѡ ѻ҆тца̀ на́шегѡ и҆ и҆сповѣ́дника мїхаи́ла, є҆пⷭ҇кпа сѷна́дскагѡ: <red>И҆</red> ѡ҆брѣ́тенїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ лео́нтїа, є҆пⷭ҇кпа росто́вскагѡ, чꙋдотво́рца: <red>И҆</red> прпⷣбныѧ є҆ѵфросѵ́нїи по́лоцкїѧ.

<rubric class="inline">к҃д.</rubric> <red>П</red>рпⷣбнагѡ ѻ҆тца̀ на́шегѡ сѷмеѡ́на, и҆́же на ди́внѣй го́рѣ: <rubric class="inline">Разрѣше́нїе вїна̀ и҆ є҆ле́а.</rubric> <red>И҆</red> прпⷣбнагѡ нїки́ты сто́лпника, переѧсла́вскагѡ чꙋдотво́рца.

<rubric class="inline">к҃є.</rubric> <red>Т</red>ре́тїе ѡ҆брѣ́тенїе чⷭ҇тны́ѧ главы̀ ст҃а́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ гдⷭ҇нѧ і҆ѡа́нна. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">к҃ѕ.</rubric> <red>С</red>т҃а́гѡ а҆пⷭ҇ла ка́рпа, є҆ди́нагѡ ѿ ѻ҃: <red>И҆</red> ст҃а́гѡ великомч҃нка геѡ́ргїа но́вагѡ, пострада́вшагѡ ѿ царѧ̀ сели́ма тꙋ́рскагѡ.

<rubric class="inline">к҃з.</rubric> <red>С</red>т҃а́гѡ сщ҃енномч҃нка ѳерапо́нта: <red>И҆</red> ѡ҆брѣ́тенїе моще́й прпⷣбнагѡ ѻ҆тца̀ на́шегѡ ні́ла, и҆́же на є҆́зерѣ селиге́рѣ, на ѻ҆́стровѣ зово́момъ столобно́е, но́вагѡ чꙋдотво́рца.

<rubric class="inline">к҃и.</rubric> <red>П</red>рпⷣбнагѡ ѻ҆тца̀ на́шегѡ нїки́ты, є҆пⷭ҇кпа халкидо́нскагѡ: <red>И҆</red> и҆́же во ст҃ы́хъ ѻ҆тца̀ на́шегѡ і҆гна́тїа, є҆пⷭ҇кпа росто́вскагѡ, чꙋдотво́рца.

<rubric class="inline">к҃ѳ.</rubric> <red>С</red>т҃ы́ѧ прпⷣбномч҃нцы ѳеодо́сїи: <red>И҆</red> преставле́нїе ст҃а́гѡ и҆ бл҃же́ннагѡ і҆ѡа́нна, хрⷭ҇та̀ ра́ди ю҆ро́дивагѡ, ѹ҆́стюжскагѡ чꙋдотво́рца.

<rubric class="inline">л҃.</rubric> <red>П</red>рпⷣбнагѡ ѻ҆тца̀ на́шегѡ і҆саа́кїа далма́тскагѡ.

<rubric class="inline">л҃а.</rubric> <red>С</red>т҃а́гѡ а҆пⷭ҇ла є҆рмі́а: <red>И҆</red> ст҃а́гѡ мч҃нка є҆рме́а.
