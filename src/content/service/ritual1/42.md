---
title: "Мѣсѧцосло́въ: Септе́мврїй"
navigation:
  key: service-ritual1-42
  title: "Мѣсѧцосло́въ: Септе́мврїй"
  parent: service-ritual1
  order: 42
type: "service"
---

# Мѣсѧцосло́въ: Септе́мврїй.

<rubric class="inline">а҃.</rubric> <red>Н</red>ача́ло і҆нді́кта, си́рѣчь но́вагѡ лѣ́та: <red>И҆</red> па́мѧть прпⷣбнагѡ ѻ҆тца̀ на́шегѡ сѷмеѡ́на сто́лпника: <red>И҆</red> ма́тере є҆гѡ̀ ма́рѳы: <red>И҆</red> собо́ръ прест҃ы́ѧ бцⷣы, и҆́же въ мїасі́нѣхъ: <red>И҆</red> ст҃а́гѡ мч҃нка а҆їѳала̀: <red>И҆</red> ст҃ы́хъ мч҃нцъ, м҃ же́нъ, и҆ а҆ммꙋ́на дїа́кона и҆ ѹ҆чи́телѧ и҆́хъ: <red>И҆</red> ст҃ы́хъ мч҃нкъ, каллі́сты, є҆ѵо́да и҆ є҆рмоге́на, самобра́тїй: <red>И҆</red> па́мѧть првⷣнагѡ і҆исꙋ́са, сы́на наѵи́на. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">в҃.</rubric> <red>С</red>т҃а́гѡ мч҃нка ма́манта: <red>И҆</red> прпⷣбнагѡ ѻ҆тца̀ на́шегѡ і҆ѡа́нна по́стника, патрїа́рха цр҃ѧгра́да.

<rubric class="inline">г҃.</rubric> <red>С</red>т҃а́гѡ сщ҃енномч҃нка а҆нѳі́ма, є҆пі́скопа нїкомиді́йскагѡ: <red>И҆</red> прпⷣбнагѡ ѳеокті́ста, спо́стника вели́кагѡ є҆ѵѳѵ́мїа.

<rubric class="inline">д҃.</rubric> <red>С</red>т҃а́гѡ сщ҃енномч҃нка вавѵ́лы є҆пⷭ҇кпа вели́кїѧ а҆нтїохі́и: <red>И҆</red> ст҃а́гѡ прⷪ҇ро́ка и҆ бг҃ови́дца мѡѷсе́а.

<rubric class="inline">є҃.</rubric> <red>С</red>т҃а́гѡ прⷪ҇ро́ка заха́рїи, ѻ҆тца̀ чⷭ҇тна́гѡ і҆ѡа́нна прⷣте́чи: <red>И҆</red> ст҃ы́ѧ првⷣныѧ є҆лїсаве́ты.

<rubric class="inline">ѕ҃.</rubric> <red>В</red>оспомина́нїе бы́вшагѡ чꙋдесѐ въ колосса́ехъ, є҆́же є҆́сть въ хѡ́нѣхъ, ѿ а҆рхїстрати́га мїхаи́ла: <red>И҆</red> ст҃а́гѡ мч҃нка є҆ѵдоѯі́а, и҆ съ ни́мъ пострада́вшихъ ҂ар҃д: <red>И҆</red> прпⷣбнагѡ ѻ҆тца̀ на́шегѡ а҆рхі́ппа. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">з҃.</rubric> <red>П</red>редпра́зднство ржⷭ҇тва̀ прест҃ы́ѧ бцⷣы: <red>И҆</red> ст҃а́гѡ мч҃нка сѡзо́нта: <red>И҆</red> па́мѧть и҆́же во ст҃ы́хъ ѻ҆тца̀ на́шегѡ і҆ѡа́нна а҆рхїепⷭ҇кпа, новгоро́дскагѡ чꙋдотво́рца.

<rubric class="inline">н҃.</rubric> <red>Р</red>жⷭ҇тво̀ прест҃ы́ѧ влⷣчцы на́шеѧ бцⷣы, и҆ приснодв҃ы мр҃і́и. <rubric class="inline">Пра́здникъ и҆ разрѣше́нїе ры́бы.</rubric>

<rubric class="inline">ѳ҃.</rubric> <red>С</red>т҃ы́хъ и҆ првⷣныхъ бг҃оѻтє́цъ і҆ѡакі́ма и҆ а҆́нны: <red>И҆</red> ст҃а́гѡ мч҃нка севирїа́на: <rubric class="inline">Разрѣше́нїе вїна̀ и҆ є҆ле́а.</rubric> <red>В</red>ъ то́йже де́нь прпⷣбнагѡ ѻ҆тца̀ на́шегѡ і҆ѡ́сифа, волоцка́гѡ чꙋдотво́рца: <red>И҆</red> во ст҃ы́хъ ѻ҆тца̀ на́шегѡ ѳеодо́сїа, а҆рхїепⷭ҇кпа черни́говскагѡ.

<rubric class="inline">і҃.</rubric> <red>С</red>т҃ы́хъ мч҃нцъ, минодѡ́ры, митродѡ́ры и҆ нѷмфодѡ́ры.

<rubric class="inline">а҃і.</rubric> <red>П</red>рпⷣбныѧ ма́тере на́шеѧ ѳеодѡ́ры а҆леѯандрі́йскїѧ: <red>И҆</red> пренесе́нїе моще́й прпⷣбныхъ ѻ҆те́цъ, се́ргїа и҆ ге́рмана валаа́мскихъ чꙋдотво́рцѡвъ и҆з̾ нова́града ѻ҆бра́тнѡ на валаа́мъ во ѻ҆би́тель и҆́хъ.

<rubric class="inline">в҃і.</rubric> <red>С</red>т҃а́гѡ сщ҃енномч҃нка а҆ѵтоно́ма: <red>В</red>ъ се́й же де́нь ѿдае́тсѧ пра́здникъ ржⷭ҇тва̀ бцⷣы. <rubric class="inline">Слꙋ́жба пое́тсѧ всѧ̀ пра́здника.</rubric>

<rubric class="inline">г҃і.</rubric> <red>П</red>а́мѧть ѡ҆бновле́нїй хра́ма ст҃а́гѡ, хрⷭ҇та̀ и҆ бг҃а на́шегѡ, воскрⷭ҇нїѧ: <red>И҆</red> предпра́зднство воздви́женїѧ чⷭ҇тна́гѡ и҆ животворѧ́щагѡ крⷭ҇та̀: <red>И҆</red> ст҃а́гѡ сщ҃енномч҃нка корни́лїа со́тника. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">д҃і.</rubric> <red>В</red>семі́рное воздви́женїе чⷭ҇тна́гѡ и҆ животворѧ́щагѡ крⷭ҇та̀: <red>И҆</red> ѹ҆спе́нїе во ст҃ы́хъ ѻ҆тца̀ на́шегѡ і҆ѡа́нна, а҆рхїепі́скопа кѡнстанті́нѧ гра́да, златоꙋ́стагѡ. <rubric class="inline">Пра́здникъ, и҆ по́стъ.</rubric>

<rubric class="inline">є҃і.</rubric> <red>С</red>т҃а́гѡ великомч҃нка нїки́ты.

<rubric class="inline">ѕ҃і.</rubric> <red>С</red>т҃ы́ѧ великомч҃нцы є҆ѵфи́мїи всехва́льныѧ.

<rubric class="inline">з҃і.</rubric> <red>С</red>т҃ы́ѧ мч҃нцы софі́и, и҆ тре́хъ є҆ѧ̀ дще́рей: вѣ́ры, наде́жды и҆ любвѐ.

<rubric class="inline">и҃і.</rubric> <red>П</red>рпⷣбнагѡ ѻ҆тца̀ на́шегѡ є҆ѵме́нїа є҆пⷭ҇кпа гортѵ́нскагѡ, чꙋдотво́рца.

<rubric class="inline">ѳ҃і.</rubric> <red>С</red>т҃ы́хъ мч҃нкъ, трофі́ма, савва́тїа и҆ дорѷмедо́нта: <red>И҆</red> преставле́нїе бл҃говѣ́рнагѡ кнѧ́зѧ ѳео́дѡра, и҆ ча̑дъ є҆гѡ̀, бл҃говѣ́рныхъ кн҃зе́й дв҃да и҆ кѡнстанті́на, смоле́нскихъ и҆ ꙗ҆росла́вскихъ чꙋдотво́рцевъ.

<rubric class="inline">к҃.</rubric> <red>С</red>т҃а́гѡ великомч҃нка є҆ѵста́ѳїа, и҆ и҆̀же съ ни́мъ: <rubric class="inline">Разрѣше́нїе вїна̀ и҆ є҆ле́а.</rubric> <red>И҆</red> ст҃ы́хъ мч҃нкъ и҆ и҆сповѣ̑дникъ, вели́кагѡ кнѧ́зѧ мїхаи́ла, и҆ болѧ́рина є҆гѡ̀ ѳео́дѡра, черни́говскихъ чꙋдотво́рцѡвъ.

<rubric class="inline">к҃а.</rubric> <red>С</red>т҃а́гѡ а҆по́стола кодра́та, и҆́же въ магнисі́и: <red>В</red>ъ то́йже де́нь па́мѧть во ст҃ы́хъ ѻ҆тца̀ на́шегѡ дими́трїа, митрополі́та росто́вскагѡ: <red>В</red>ъ се́й же де́нь ѿдае́тсѧ пра́здникъ чⷭ҇тна́гѡ крⷭ҇та̀.

<rubric class="inline">к҃в.</rubric> <red>С</red>т҃а́гѡ сщ҃енномч҃нка фѡ́ки, є҆пⷭ҇кпа сѷнопі́йскагѡ: <red>И҆</red> ст҃а́гѡ прⷪ҇ро́ка і҆ѡ́ны: <red>И҆</red> прпⷣбнагѡ і҆ѡ́ны пресвѵ́тера, ѻ҆тца̀ ѳеофа́на, творца̀ канѡ́нѡвъ, и҆ ѳео́дѡра начерта́ннагѡ.

<rubric class="inline">к҃г.</rubric> <red>З</red>ача́тїе чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ і҆ѡа́нна. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">к҃д.</rubric> <red>С</red>т҃ы́ѧ первомч҃нцы и҆ равноапⷭ҇льныѧ ѳе́клы: <red>В</red>ъ то́йже де́нь па́мѧть прпⷣбнагѡ ѻ҆тца̀ на́шегѡ нїка́ндра пꙋстынножи́телѧ, псковска́гѡ чꙋдотво́рца.

<rubric class="inline">к҃є.</rubric> <red>П</red>рпⷣбныѧ ма́тере на́шеѧ є҆ѵфросѵ́нїи: <red>И҆</red> преставле́нїе прпⷣбнагѡ ѻ҆тца̀ на́шегѡ и҆гꙋ́мена се́ргїа чꙋдотво́рца.

<rubric class="inline">к҃ѕ.</rubric> <red>П</red>реставле́нїе ст҃а́гѡ а҆пⷭ҇ла и҆ є҆ѵⷢ҇лі́ста і҆ѡа́нна бг҃осло́ва. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">к҃з.</rubric> <red>С</red>т҃а́гѡ мч҃нка каллїстра́та, и҆ дрꙋжи́ны є҆гѡ̀: <red>И҆</red> прпⷣбнагѡ ѻ҆тца̀ на́шегѡ савва́тїа, солове́цкагѡ чꙋдотво́рца.

<rubric class="inline">к҃и.</rubric> <red>П</red>рпⷣбнагѡ ѻ҆тца̀ на́шегѡ и҆ и҆сповѣ́дника харїтѡ́на.

<rubric class="inline">к҃ѳ.</rubric> <red>П</red>рпⷣбнагѡ ѻ҆тца̀ на́шегѡ кѷрїа́ка ѿше́льника.

<rubric class="inline">л҃.</rubric> <red>С</red>т҃а́гѡ сщ҃енномч҃нка григо́рїа, вели́кїѧ а҆рме́нїи: <red>И҆</red> прпⷣбнагѡ ѻ҆тца̀ на́шегѡ григо́рїа, и҆́же на пе́льшмѣ рѣцѣ̀. <red>И҆</red> во ст҃ы́хъ ѻ҆тца̀ на́шегѡ мїхаи́ла, пе́рвагѡ митрополі́та кі́евскагѡ и҆ всеѧ̀ рѡссі́и, чꙋдотво́рца.
