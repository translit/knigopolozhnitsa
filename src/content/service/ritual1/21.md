---
title: "Ѹ҆ка́зъ ѡ҆ провожде́нїи ѹ҆со́пшихъ на ст҃ꙋ́ю па́схꙋ,  и҆ во всю̀ свѣ́тлꙋю недѣ́лю быва́емый"
navigation:
  key: service-ritual1-21
  title: "Ѹ҆ка́зъ ѡ҆ провожде́нїи ѹ҆со́пшихъ на ст҃ꙋ́ю па́схꙋ,  и҆ во всю̀ свѣ́тлꙋю недѣ́лю быва́емый"
  parent: service-ritual1
  order: 21
type: "service"
---

# Ѹ҆ка́зъ ѡ҆ провожде́нїи ѹ҆со́пшихъ на ст҃ꙋ́ю па́схꙋ, и҆ во всю̀ свѣ́тлꙋю недѣ́лю быва́емый.

<rubric>Вѣ́дати подоба́етъ, ꙗ҆́кѡ а҆́ще кто̀ преста́витсѧ на ст҃ꙋ́ю па́схꙋ, и҆лѝ въ кото́рый ли́бо де́нь свѣ́тлыѧ недѣ́ли до недѣ́ли ѳѡмины̀, ма́ло что̀ ѿ ѻ҆бы́чнагѡ ѹ҆со́пшихъ пѣ́нїѧ пое́тсѧ, вели́чества ра́ди и҆ че́сти весе́лагѡ пра́здника воскрⷭ҇нїѧ: весе́лїѧ бо и҆ ра́дости, а҆ не сѣ́тованїѧ є҆́сть пра́здникъ. Ꙗ҆́кѡ всѝ ѡ҆ хрⷭ҇тѣ̀ воскрⷭ҇шемъ въ наде́ждѣ воскрⷭ҇нїѧ и҆ жи́зни вѣ́чныѧ ѹ҆мира́ющїи, хрⷭ҇то́вымъ воскрⷭ҇нїемъ ѿ печа́льныхъ мі́ра сегѡ̀ на весе́лаѧ и҆ ра́дѡстнаѧ преставлѧ́ютсѧ воскрⷭ҇нымъ пѣ́нїемъ над̾ ѹ҆со́пшимъ цр҃ковь возвѣща́етъ! Ма́лымъ же нѣ́кїимъ пѣ́нїемъ, є҆ктенїа́ми же и҆ мл҃твою ѹ҆со́пшымъ прили́чными и҆звѣствꙋ́емсѧ, ꙗ҆́кѡ въ покаѧ́нїи ѹ҆ме́рый, а҆́ще и҆ не ѹ҆̀ довлесотвори́лъ є҆́сть ѡ҆ свои́хъ согрѣше́нїихъ, мл҃твами цр҃ко́вными ѡ҆ставлѧ́ютсѧ є҆мꙋ̀, и҆ ѿ ѹ҆держа́нїѧ свободи́тсѧ.</rubric>

<rubric>Прише́дъ ѹ҆́бѡ сщ҃е́нникъ съ кли́рїки свои́ми въ до́мъ, въ не́мже ѹ҆ме́ршагѡ тѣ́ло лежи́тъ, взе́мъ на сѧ̀ є҆пїтрахи́ль и҆ фелѡ́нь, и҆ покади́въ мо́щи, ѻ҆бы́чнѡ начина́етъ: <incipit><red>Б</red>л҃гослове́нъ бг҃ъ на́шъ:</incipit> Кли́ръ же пое́тъ: <incipit><red>Х</red>рⷭ҇то́съ воскр҃се:</incipit> на гла́съ є҃. Сщ҃е́нникъ же глаго́летъ ѻ҆бы̑чныѧ стїхѝ, сі́есть:</rubric>

<red>Д</red>а воскр҃снетъ бг҃ъ: <rubric class="inline">И҆ прѡ́чаѧ всѧ̑.</rubric>

<rubric>Пою́щымъ же сїѧ̑ сщ҃е́нникъ кропи́тъ сщ҃е́нною водо́ю. Тѣ́ло ѹ҆ме́ршагѡ, и҆ ковче́гъ є҆гѡ̀ и҆звнѣ̀ и҆ и҆звнꙋ́трь, и҆ а҆́бїе влага́ютъ є҆̀ въ не́мъ. Сконча́нꙋ же пѣ́нїю, глаго́летъ дїа́конъ є҆ктєнїѝ ѻ҆бы̑чныѧ ѹ҆со́пшымъ.</rubric>

<rubric>Сщ҃е́нникъ же чте́тъ мл҃твꙋ та́йнѡ, сі́есть: </rubric>

<red>Б</red>ж҃е дꙋхѡ́въ:

<rubric>По возгла́сѣ же чтꙋ́тъ: </rubric>

<incipit><red>В</red>оскрⷭ҇нїе хрⷭ҇то́во ви́дѣвше:</incipit>

<rubric>И҆ взе́мше мо́щи ѹ҆со́пшагѡ, ѿхо́дѧтъ къ цр҃кви пред̾идꙋ́щымъ сщ҃е́нникѡмъ, дїа́конѡмъ и҆ всемꙋ̀ кли́рꙋ, мїрѧ́нѡмъ же послѣ́дꙋющымъ. И҆дꙋ́ще же кли́рїцы и҆ пѣвцы̀ пою́тъ канѡ́нъ па́сцѣ но рѧ́дꙋ, на є҆ли́кѡ восхо́щꙋтъ, да́же до цр҃кви:</rubric>

<incipit><red>В</red>оскрⷭ҇нїѧ де́нь:</incipit>

<rubric>Въ цр҃кви же поста́вивше мо́щи, допѣва́ютъ нача́тый канѡ́нъ кадѧ́щымъ сщ҃е́нникѡмъ по чи́нꙋ ѡ҆бы́чнѡ. На четве́ртой же пѣ́сни, дїа́конства ѹ҆со́пшихъ ѻ҆бы̑чнаѧ съ мл҃твою.</rubric>

<rubric class="inline">И҆ возглаша́етъ:</rubric> <red>Ꙗ҆́</red>кѡ ты̀ є҆сѝ воскрⷭ҇нїе, и҆ живо́тъ:

<rubric class="inline">Та́же:</rubric> <red>П</red>редвари́вшыѧ ѹ҆́трѡ:

<rubric>И҆ посе́мъ пое́тсѧ д҃-ѧ пѣ́снь по рѧ́дꙋ.</rubric>

<rubric>По шесто́й же пѣ́сни, дїа́конства ѹ҆со́пшихъ ѻ҆бы̑чнаѧ съ мл҃твою.</rubric>

<rubric class="inline">И҆ возглаша́етъ:</rubric> <red>Ꙗ҆́</red>кѡ ты̀ є҆сѝ воскрⷭ҇нїе, и҆ живо́тъ:

<rubric class="inline">Та́же, конда́къ:</rubric> <incipit><red>С</red>о ст҃ы́ми ѹ҆поко́й:</incipit>

<rubric class="inline">И҆ і҆́косъ:</rubric> <red>С</red>а́мъ є҆ди́нъ є҆сѝ безсме́ртный:

<rubric class="inline">Вмѣ́стѡ же трист҃а́гѡ:</rubric> <incipit><red>Є҆</red>ли́цы во хрⷭ҇та̀ крⷭ҇ти́стесѧ:</incipit>

<rubric>А҆по́столъ въ дѣѧ́нїихъ, въ то́й де́нь бы́вшїй.</rubric>

<red>А҆</red>ллилꙋ́їа, <rubric class="inline">на гла́съ в҃.</rubric>

<rubric>Є҆ѵⷢ҇лїе воскре́сное пе́рвое:</rubric>

<rubric class="inline">И҆ посе́мъ:</rubric> <incipit><red>В</red>оскрⷭ҇нїе хрⷭ҇то́во ви́дѣвше, поклони́мсѧ:</incipit> И҆ про́чыѧ пѣ̑сни канѡ́на.

<rubric>По соверше́нїи же канѡ́на чте́тсѧ, и҆лѝ пое́тсѧ є҆ѯапостїла́рїй: </rubric>

<red>П</red>ло́тїю ѹ҆снꙋ́въ: <rubric class="inline">два́жды.</rubric>

<rubric>По си́хъ пое́мъ:</rubric>

<red>Б</red>л҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ.

<red>А҆́</red>гг҃льскїй собо́ръ ѹ҆диви́сѧ:

<rubric>Та́же стїхи̑ры па́сцѣ, со стїхѝ и҆́хъ. </rubric>

<rubric class="inline">Сла́ва, и҆ ны́нѣ:</rubric> <incipit><red>В</red>оскрⷭ҇нїѧ де́нь:</incipit> <incipit><red>Х</red>рⷭ҇то́съ воскр҃се:</incipit> <rubric class="inline">три́жды.</rubric>

<rubric>Поє́мымъ же си́мъ стїхи́рамъ, быва́етъ ѻ҆бы́чное цѣлова́нїе ѹ҆со́пшагѡ, глаго́люще: </rubric>

<incipit><red>Х</red>рⷭ҇то́съ воскр҃се:</incipit>

<rubric>По стїхи́рахъ же дїа́конства ѻ҆бы̑чнаѧ ѹ҆со́пшихъ съ мл҃твою, ꙗ҆́же велегла́снѡ ѿ а҆рхїере́а, и҆лѝ сщ҃е́нника, чте́тсѧ близ̾ моще́й.</rubric>

<rubric class="inline">И҆ возглаша́етъ:</rubric> <red>Ꙗ҆́</red>кѡ ты̀ є҆сѝ воскрⷭ҇нїе и҆ живо́тъ:

<rubric>И҆ быва́етъ ѿпꙋ́стъ ѻ҆бы́чный.</rubric>

<rubric>Та́же мл҃тва проща́льнаѧ:</rubric>

<red>Г</red>дⷭ҇ь і҆и҃съ хрⷭ҇то́съ бг҃ъ на́шъ:

<rubric>И҆ ѿхо́димъ ко гро́бꙋ, носѧ́ще тѣ́ло ѹ҆со́пшагѡ на погребе́нїе. Сщ҃е́нникъ же со всѣ́мъ кли́ромъ пред̾иды́й мощє́мъ, пою́тъ: </rubric>

<incipit><red>Х</red>рⷭ҇то́съ воскр҃се:</incipit>

<rubric>И҆ погреба́ютъ ѧ҆̀ со бл҃годаре́нїемъ и҆ ра́достїю, всѧ̑ дѣ́йствꙋюще, и҆ глаго́люще въ мїрско́мъ погребе́нїи напи̑саннаѧ на листѣ̀ рм҃ѕ на ѡ҆бор.</rubric>

<rubric>И҆ пою́ще тропа́рь: </rubric>

<red>З</red>емлѐ, зи́нꙋвши прїимѝ ѿ тебѐ созда́нное.

<rubric>Коне́цъ послѣ́дованїю погребе́нїѧ ѹ҆со́пшихъ во дни̑ свѣ́тлыѧ недѣ́ли.</rubric>
