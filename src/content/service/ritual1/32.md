---
title: "Мл҃тва во є҆́же бл҃гослови́ти ста́до"
navigation:
  key: service-ritual1-32
  title: "Мл҃тва во є҆́же бл҃гослови́ти ста́до"
  parent: service-ritual1
  order: 32
type: "service"
---

# Мл҃тва во є҆́же бл҃гослови́ти ста́до.

<versal>В</versal>лⷣко гдⷭ҇и бж҃е на́шъ, вла́сть и҆мѣ́ѧй всѧ́кїѧ тва́ри, тебѣ̀ мо́лимсѧ, и҆ тебѐ про́симъ, ꙗ҆́коже бл҃гослови́лъ и҆ ѹ҆мно́жилъ є҆сѝ стада̀ патрїа́рха і҆а́кѡва, бл҃гословѝ и҆ ста́до скотѡ́въ си́хъ раба̀ твоегѡ̀, <red>[</red><rubric class="inline">и҆лѝ:</rubric> рабы̀ твоеѧ̀<red>]</red> <red>и҆́мⷬ҇къ</red>, и҆ ѹ҆мно́жи, и҆ ѹ҆крѣпѝ, и҆ сотворѝ є҆̀ въ ты́сѧщы, и҆ и҆зба́ви є҆̀ ѿ наси́лїѧ дїа́волѧ, и҆ ѿ и҆ноплемє́нникъ, и҆ ѿ всѧ́кагѡ навѣ́та врагѡ́въ, и҆ воздꙋ́ха сме́ртнагѡ, и҆ гꙋби́тельнагѡ недꙋ́га: ѡ҆градѝ є҆̀ ст҃ы́ми а҆́гг҃лы твои́ми, всѧ́кꙋю не́мощь, всѧ́кꙋю за́висть, и҆ и҆скꙋше́нїе, чарѡвства́ же и҆ волшє́бства, ѿ дѣ́йства находѧ́щыѧ дїа́вольскагѡ ѿгонѧ́ѧ ѿ негѡ̀: ꙗ҆́кѡ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀ и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.
