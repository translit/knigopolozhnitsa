---
title: "Мѣсѧцосло́въ: Ное́мврїй"
navigation:
  key: service-ritual1-44
  title: "Мѣсѧцосло́въ: Ное́мврїй"
  parent: service-ritual1
  order: 44
type: "service"
---

# Мѣсѧцосло́въ: Ное́мврїй.

<rubric class="inline">а҃.</rubric> <red>С</red>т҃ы́хъ и҆ чꙋдотво́рцєвъ, безсре́бреникѡвъ космы̀ и҆ дамїа́на, и҆̀же ѿ а҆сі́и. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">в҃.</rubric> <red>С</red>т҃ы́хъ мч҃нкъ: а҆кїндѵ́на, пига́сїа, а҆фѳо́нїа, є҆лпїдифо́ра и҆ а҆немподі́ста.

<rubric class="inline">г҃.</rubric> <red>С</red>т҃ы́хъ мч҃нкъ: а҆кеѱі́мы є҆пⷭ҇кпа, і҆ѡ́сифа пресвѵ́тера, и҆ а҆їѳала̀ дїа́кона: <red>И҆</red> ѡ҆бновле́нїе хра́ма ст҃а́гѡ великомч҃нка геѡ́ргїа, и҆́же въ лѵ́дѣ, и҆дѣ́же положено̀ є҆́сть честно́е тѣ́ло є҆гѡ̀.

<rubric class="inline">д҃.</rubric> <red>П</red>рпⷣбнагѡ ѻ҆тца̀ на́шегѡ і҆ѡанні́кїа вели́кагѡ: <red>И҆</red> ст҃а́гѡ мч҃нка, нїка́ндра, є҆пⷭ҇кпа мѵ́рскагѡ: <red>И҆</red> є҆рме́а пресвѵ́тера.

<rubric class="inline">є.</rubric> <red>С</red>т҃ы́хъ мч҃нкъ, галактїѡ́на и҆ є҆пїсти́мїи: <red>И҆</red> преставле́нїе и҆́же во ст҃ы́хъ ѻ҆тца̀ на́шегѡ і҆ѡ́ны а҆рхїепⷭ҇кпа, новгоро́дскагѡ чꙋдотво́рца.

<rubric class="inline">ѕ҃.</rubric> <red>И҆́</red>же во ст҃ы́хъ ѻ҆тца̀ на́шегѡ па́ѵла и҆сповѣ́дника, а҆рхїепⷭ҇кпа царѧгра́да: <red>И҆</red> прпⷣбнагѡ и҆ бг҃оно́снагѡ ѻ҆тца̀ на́шегѡ варлаа́ма хꙋ́тынскагѡ, новгоро́дскагѡ чꙋдотво́рца.

<rubric class="inline">з҃.</rubric> <red>С</red>т҃ы́хъ мч҃нкъ л҃г, и҆̀же въ мелїти́нѣ: <red>И҆</red> прпⷣбнагѡ ѻ҆тца̀ на́шегѡ и҆ чꙋдотво́рца ла́зарѧ, въ галисі́йстѣй горѣ̀ пости́вшагѡсѧ.

<rubric class="inline">и҃.</rubric> <red>С</red>обо́ръ а҆рхїстрати́га мїхаи́ла и҆ про́чихъ безпло́тныхъ си́лъ. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">ѳ҃.</rubric> <red>С</red>т҃ы́хъ мч҃нкъ ѻ҆нисі́фора и҆ порфѵ́рїа: <red>И҆</red> прпⷣбныѧ ма́тере на́шеѧ матрѡ́ны: <red>И҆</red> прпⷣбныѧ ѳеокті́сты, ꙗ҆́же ѿ ле́звы.

<rubric class="inline">і҃.</rubric> <red>С</red>т҃ы́хъ а҆пⷭ҇лъ: є҆ра́ста, ѻ҆лѵ́мпа, родїѡ́на, и҆ и҆̀же съ ни́ми.

<rubric class="inline">а҃і.</rubric> <red>С</red>т҃ы́хъ мч҃нкъ: ми́ны, ві́ктора и҆ вїке́нтїа: <red>И҆</red> ст҃ы́ѧ мч҃нцы стефані́ды: <red>И҆</red> прпⷣбнагѡ ѻ҆тца̀ на́шегѡ и҆ и҆сповѣ́дника ѳео́дѡра стꙋді́та: <red>И҆</red> преставле́нїе ст҃а́гѡ и҆ бл҃же́ннагѡ маѯі́ма, хрⷭ҇та̀ ра́ди ю҆ро́дивагѡ, моско́вскагѡ чꙋдотво́рца.

<rubric class="inline">в҃і.</rubric> <red>И҆́</red>же во ст҃ы́хъ ѻ҆тца̀ на́шегѡ і҆ѡа́нна ми́лостивагѡ: <red>И҆</red> прпⷣбнагѡ ѻ҆тца̀ на́шегѡ ні́ла.

<rubric class="inline">г҃і.</rubric> <red>И҆́</red>же во ст҃ы́хъ ѻ҆тца̀ на́шегѡ і҆ѡа́нна, а҆рхїепⷭ҇кпа кѡнстанті́нѧ гра́да, златоꙋ́стагѡ. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>

<rubric class="inline">д҃і.</rubric> <red>С</red>т҃а́гѡ и҆ всехва́льнагѡ а҆пⷭ҇ла фїлі́ппа. <rubric class="inline">Пра́здникъ, и҆ ры́бы разрѣше́нїе.</rubric>

<rubric class="inline">є҃і.</rubric> <red>С</red>т҃ы́хъ мч҃нкъ и҆ и҆сповѣ́дникъ: гꙋ́рїа, самѡ́на и҆ а҆ві́ва.

<rubric class="inline">ѕ҃і.</rubric> <red>С</red>т҃а́гѡ а҆пⷭ҇ла и҆ є҆ѵⷢ҇лі́ста матѳе́а. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">з҃і.</rubric> <red>И҆́</red>же во ст҃ы́хъ ѻ҆тца̀ на́шегѡ григо́рїа чꙋдотво́рца: <red>И҆</red> прпⷣбнагѡ ѻ҆тца̀ на́шегѡ ні́кѡна, и҆гꙋ́мена чⷭ҇тны́ѧ ѻ҆би́тели живонача́льныѧ трⷪ҇цы, ѹ҆ченика̀ се́ргїа чꙋдотво́рца.

<rubric class="inline">и҃і.</rubric> <red>С</red>т҃ы́хъ мч҃нкъ платѡ́на и҆ рѡма́на.

<rubric class="inline">ѳ҃і.</rubric> <red>С</red>т҃а́гѡ прⷪ҇ро́ка а҆вді́а: <red>И҆</red> ст҃а́гѡ мч҃нка варлаа́ма: <red>И҆</red> прпⷣбныхъ ѻ҆тє́цъ на́шихъ, варлаа́ма и҆ і҆ѡаса́фа царе́вича вели́кїѧ і҆нді́и: <red>И҆</red> прпⷣбнагѡ варлаа́ма и҆гꙋ́мена пече́рскагѡ.

<rubric class="inline">к҃.</rubric> <red>П</red>редпра́зднство во хра́мъ вхо́да прест҃ы́ѧ бцⷣы: <red>И҆</red> прпⷣбнагѡ ѻ҆тца̀ на́шегѡ григо́рїа декаполі́та: <red>И҆</red> и҆́же во ст҃ы́хъ ѻ҆тца̀ на́шегѡ про́кла, а҆рхїепⷭ҇кпа царѧгра́да.

<rubric class="inline">к҃а.</rubric> <red>В</red>хо́дъ прест҃ы́ѧ влⷣчцы на́шеѧ бцⷣы и҆ приснодв҃ы мр҃і́и во хра́мъ. <rubric class="inline">Пра́здникъ, и҆ ры́бы разрѣше́нїе.</rubric>

<rubric class="inline">к҃в.</rubric> <red>С</red>т҃а́гѡ а҆пⷭ҇ла фїлимо́на, и҆ и҆̀же съ ни́мъ: <red>И҆</red> ѹ҆бїе́нїе ст҃а́гѡ бл҃говѣ́рнагѡ вели́кагѡ кн҃зѧ мїхаи́ла тверска́гѡ.

<rubric class="inline">к҃г.</rubric> <red>И҆̀</red>же во ст҃ы́хъ ѻ҆тє́цъ на́шихъ, а҆мфїло́хїа, є҆пⷭ҇кпа і҆коні́йскагѡ, и҆ григо́рїа, є҆пⷭ҇кпа а҆краганті́йскагѡ: <red>И҆</red> преставле́нїе ст҃а́гѡ бл҃говѣ́рнагѡ вели́кагѡ кнѧ́зѧ а҆леѯа́ндра не́вскагѡ, и҆ всеѧ̀ рѡссі́и чꙋдотво́рца: <red>И҆</red> па́мѧть преставле́нїѧ ст҃и́телѧ митрофа́на, въ схимона́сѣхъ мака́рїа, пе́рвагѡ воро́нежскагѡ є҆пⷭ҇кпа.

<rubric class="inline">к҃д.</rubric> <red>С</red>т҃ы́ѧ великомч҃нцы є҆катері́ны: <red>И҆</red> ст҃а́гѡ великомч҃нка меркꙋ́рїа: <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric> <red>И҆</red> ст҃а́гѡ мч҃нка меркꙋ́рїа смоле́нскагѡ.

<rubric class="inline">к҃є.</rubric> <red>И҆̀</red>же во ст҃ы́хъ ѻ҆тє́цъ на́шихъ, и҆ сщ҃енномч҃нкѡвъ: кли́мента па́пы ри́мскагѡ, и҆ петра̀ а҆леѯандрі́йскагѡ. <red>В</red>ъ се́й де́нь ѿдае́тсѧ пра́здникъ вхо́да прест҃ы́ѧ бцⷣы.

<rubric class="inline">к҃ѕ.</rubric> <red>П</red>рпⷣбнагѡ ѻ҆тца̀ на́шегѡ а҆лѵ́пїа сто́лпника: <red>И҆</red> ѡ҆сщ҃е́нїе хра́ма ст҃а́гѡ великомч҃нка геѡ́ргїа, ꙗ҆́же въ кі́евѣ, пред̾ враты̀ ст҃ы́ѧ софі́и: <red>И҆</red> па́мѧть преставле́нїѧ ст҃и́телѧ і҆нноке́нтїа, пе́рвагѡ є҆пⷭ҇кпа і҆ркꙋ́тскагѡ, чꙋдотво́рца.

<rubric class="inline">к҃з.</rubric> <red>С</red>т҃а́гѡ мч҃нка і҆а́кѡва пе́рсѧнина: <red>И҆</red> прпⷣбнагѡ ѻ҆тца̀ на́шегѡ палла́дїа: <red>И҆</red> зна́менїе прест҃ы́ѧ бцⷣы, въ вели́комъ новѣ́градѣ: <red>И҆</red> па́мѧть и҆́же во ст҃ы́хъ ѻ҆тца̀ на́шегѡ і҆а́кѡва, є҆пⷭ҇кпа росто́вскагѡ, чꙋдотво́рца.

<rubric class="inline">к҃и.</rubric> <red>С</red>т҃а́гѡ прпⷣбномч҃нка стефа́на но́вагѡ: <red>И҆</red> ст҃а́гѡ мч҃нка і҆рина́рха.

<rubric class="inline">к҃ѳ.</rubric> <red>С</red>т҃а́гѡ мч҃нка парамѡ́на: <red>И҆</red> ст҃а́гѡ мч҃нка фїлꙋме́на: <red>И҆</red> прпⷣбнагѡ а҆ка́кїа, и҆́же въ лѣ́ствицѣ свидѣ́тельствованнагѡ. <red>И҆</red> прпⷣбнагѡ некта́рїа пече́рскагѡ.

<rubric class="inline">л҃.</rubric> <red>С</red>т҃а́гѡ и҆ всехва́льнагѡ а҆пⷭ҇ла а҆ндре́а первозва́ннагѡ. <rubric class="inline">Пра́здникъ, и҆ разрѣше́нїе вїна̀ и҆ є҆ле́а.</rubric>
