---
title: "Мѣсѧцосло́въ: А҆́ѵгꙋстъ"
navigation:
  key: service-ritual1-53
  title: "Мѣсѧцосло́въ: А҆́ѵгꙋстъ"
  parent: service-ritual1
  order: 53
type: "service"
---

# Мѣсѧцосло́въ: А҆́ѵгꙋстъ.

<rubric class="inline">а҃.</rubric> <red>П</red>роисхожде́нїе чⷭ҇тны́хъ дре́въ чⷭ҇тна́гѡ и҆ животворѧ́щагѡ крⷭ҇та̀: <red>И҆</red> ст҃ы́хъ седмѝ мч҃нкъ маккавє́й, и҆ ма́тере и҆́хъ соломоні́и, и҆ ѹ҆чи́телѧ и҆́хъ є҆леаза́ра.

<rubric class="inline">в҃.</rubric> <red>П</red>ренесе́нїе моще́й ст҃а́гѡ первомч҃нка и҆ а҆рхїдїа́кона стефа́на: <red>И҆</red> ст҃а́гѡ васі́лїа, хрⷭ҇та̀ ра́ди ю҆ро́дивагѡ, моско́вскагѡ чꙋдотво́рца.

<rubric class="inline">г҃.</rubric> <red>П</red>рпⷣбныхъ ѻ҆тє́цъ на́шихъ: і҆саа́кїа, далма́та и҆ фа́ѵста: <red>В</red>ъ то́йже де́нь преставле́нїе прпⷣбнагѡ ѻ҆тца̀ на́шегѡ а҆нтѡ́нїа ри́млѧнина, новгоро́дскагѡ чꙋдотво́рца.

<rubric class="inline">д҃.</rubric> <red>С</red>т҃ы́хъ седмѝ ѻ҆́трѡкъ, и҆̀же во є҆фе́сѣ: <red>И҆</red> ст҃ы́ѧ прпⷣбномч҃нцы є҆ѵдокі́и.

<rubric class="inline">є҃.</rubric> <red>П</red>редпра́зднство преѡбраже́нїѧ гдⷭ҇а на́шегѡ і҆и҃са хрⷭ҇та̀: <red>И҆</red> ст҃а́гѡ мч҃нка є҆ѵсїгні́а.

<rubric class="inline">ѕ҃.</rubric> <red>С</red>т҃о́е преѡбраже́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀. <rubric class="inline">Пра́здникъ, и҆ разрѣше́нїе ры́бы.</rubric>

<rubric class="inline">з҃.</rubric> <red>С</red>т҃а́гѡ прпⷣбномч҃нка дометі́а: <red>И҆</red> прпⷣбнагѡ ѻ҆тца̀ на́шегѡ пі́мена пече́рскагѡ.

<rubric class="inline">и҃.</rubric> <red>С</red>т҃а́гѡ є҆мїлїа́на и҆сповѣ́дника, є҆пⷭ҇кпа кѷзі́ческагѡ: <red>И҆</red> прпⷣбнагѡ григо́рїа, і҆кѡнопи́сца пече́рскагѡ.

<rubric class="inline">ѳ҃.</rubric> <red>С</red>т҃а́гѡ а҆пⷭ҇ла матѳі́а. <rubric class="inline">Разрѣше́нїе вїна̀ и҆ є҆ле́а.</rubric>

<rubric class="inline">і҃.</rubric> <red>С</red>т҃а́гѡ мч҃нка и҆ а҆рхїдїа́кона лаѵре́нтїа.

<rubric class="inline">а҃і.</rubric> <red>С</red>т҃а́гѡ мч҃нка и҆ а҆рхїдїа́кона є҆́ѵпла: <red>И҆</red> прпⷣбномч҃нкѡвъ пече́рскихъ ѳео́дѡра и҆ васі́лїа.

<rubric class="inline">в҃і.</rubric> <red>С</red>т҃ы́хъ мч҃нкъ, фѡ́тїа и҆ а҆нїки́ты.

<rubric class="inline">г҃і.</rubric> <incipit><red>П</red>рпⷣбнагѡ ѻ҆тца̀ на́шегѡ маѯі́ма и҆сповѣ́дника:</incipit> <red>И҆</red> и҆́же во ст҃ы́хъ ѻ҆тца̀ на́шегѡ тѵ́хѡна воро́нежскагѡ, задо́нскагѡ чꙋдотво́рца: <red>В</red>ъ сі́й де́нь ѿдае́тсѧ пра́здникъ преѡбраже́нїѧ.

<rubric class="inline">д҃і.</rubric> <red>П</red>редпра́зднство ѹ҆спе́нїѧ прест҃ы́ѧ бцⷣы: <red>И҆</red> ст҃а́гѡ прⷪ҇ро́ка мїхе́а: <red>И҆</red> пренесе́нїе чⷭ҇тны́хъ моще́й прпⷣбнагѡ ѻ҆тца̀ на́шегѡ ѳеодо́сїа, и҆гꙋ́мена пече́рскагѡ.

<rubric class="inline">є҃і.</rubric> <red>Ѹ҆</red>спе́нїе прест҃ы́ѧ влⷣчцы на́шеѧ бцⷣы, и҆ приснодв҃ы мр҃і́и. <rubric class="inline">Пра́здникъ, и҆ разрѣше́нїе ры́бы.</rubric>

<rubric class="inline">ѕ҃і.</rubric> <red>Ѿ</red> є҆де́са пренесе́нїе въ кѡнстанті́нь гра́дъ нерꙋкотворе́ннагѡ ѡ҆́браза гдⷭ҇а бг҃а и҆ сп҃са на́шегѡ і҆и҃са хрⷭ҇та̀: <red>И҆</red> ст҃а́гѡ мч҃нка дїоми́да.

<rubric class="inline">з҃і.</rubric> <red>С</red>т҃а́гѡ мч҃нка мѵ́рѡна: <red>И҆</red> прпⷣбнагѡ ѻ҆тца̀ на́шегѡ а҆лѵ́пїа, і҆кѡнопи́сца пече́рскагѡ.

<rubric class="inline">и҃і.</rubric> <red>С</red>т҃ы́хъ мч҃нкъ флѡ́ра и҆ ла́ѵра.

<rubric class="inline">ѳ҃і.</rubric> <red>С</red>т҃а́гѡ мч҃нка а҆ндре́а стратила́та, и҆ и҆̀же съ ни́мъ: <red>В</red>ъ то́йже де́нь пра́зднꙋемъ прест҃ѣ́й бцⷣѣ, бы́вшагѡ ра́ди милосе́рдїѧ, ѿ і҆кѡ́ны є҆ѧ̀ ст҃ы́ѧ, нарица́емыѧ донскі́ѧ.

<rubric class="inline">к҃.</rubric> <red>С</red>т҃а́гѡ прⷪ҇ро́ка самꙋи́ла.

<rubric class="inline">к҃а.</rubric> <red>С</red>т҃а́гѡ а҆пⷭ҇ла ѳадде́а: <red>И҆</red> ст҃ы́ѧ мч҃нцы ва́ссы: <red>И҆</red> преставле́нїе прпⷣбнагѡ ѻ҆тца̀ на́шегѡ а҆вра́мїа а҆рхїмандрі́та, смоле́нскагѡ чꙋдотво́рца.

<rubric class="inline">к҃в.</rubric> <red>С</red>т҃а́гѡ мч҃нка а҆гаѳоні́ка, и҆ и҆̀же съ ни́мъ.

<rubric class="inline">к҃г.</rubric> <red>С</red>т҃а́гѡ мч҃нка лꙋ́ппа: <red>И҆</red> ѿдае́тсѧ пра́здникъ ѹ҆спе́нїѧ прест҃ы́ѧ бцⷣы.

<rubric class="inline">к҃д.</rubric> <red>С</red>т҃а́гѡ сщ҃енномч҃нка є҆ѵтѵ́ха: <red>И҆</red> пренесе́нїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ петра̀, митрополі́та кі́евскагѡ и҆ всеѧ̀ рѡссі́и, чꙋдотво́рца.

<rubric class="inline">к҃є.</rubric> <red>В</red>озвраще́нїе моще́й ст҃а́гѡ а҆пⷭ҇ла варѳоломе́а: <red>И҆</red> па́мѧть ст҃а́гѡ а҆пⷭ҇ла ті́та.

<rubric class="inline">к҃ѕ.</rubric> <red>С</red>т҃ы́хъ мч҃нкъ, а҆дрїа́на и҆ ната́лїи: <red>В</red>ъ се́й де́нь пра́зднꙋемъ возслѣ́дованїе похва́льно срѣ́тенїѧ чꙋдотво́рныѧ і҆кѡ́ны влади́мїрскїѧ, прест҃ы́ѧ влⷣчцы на́шеѧ бцⷣы и҆ приснодв҃ы марі́и.

<rubric class="inline">к҃з.</rubric> <red>П</red>рпⷣбнагѡ ѻ҆тца̀ на́шегѡ пі́мена: <red>И҆</red> ст҃а́гѡ сщ҃енномч҃нка кꙋ́кши и҆ пі́мена по́стника, пече́рскихъ.

<rubric class="inline">к҃и.</rubric> <red>П</red>рпⷣбнагѡ ѻ҆тца̀ на́шегѡ мѡѷсе́а мꙋ́рїна.

<rubric class="inline">к҃ѳ.</rubric> <red>Ѹ҆</red>сѣкнове́нїе чⷭ҇тны́ѧ главы̀ чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ гдⷭ҇нѧ і҆ѡа́нна. <rubric class="inline">Пра́здникъ, и҆ по́стъ.</rubric>

<rubric class="inline">л҃.</rubric> <red>И҆̀</red>же во ст҃ы́хъ ѻ҆тє́цъ на́шихъ, патрїа́рхѡвъ кѡнстанті́нѧ гра́да, а҆леѯа́ндра, і҆ѡа́нна и҆ па́ѵла но́вагѡ: <red>И҆</red> пренесе́нїе моще́й ст҃а́гѡ бл҃говѣ́рнагѡ вели́кагѡ кн҃зѧ а҆леѯа́ндра не́вскагѡ, и҆з̾ влади́мїра въ црⷭ҇твꙋющїй гра́дъ ст҃а́гѡ петра̀: <red>И҆</red> преставле́нїе прпⷣбнагѡ ѻ҆тца̀ на́шегѡ а҆леѯа́ндра сви́рскагѡ, чꙋдотво́рца.

<rubric class="inline">л҃а.</rubric> <red>П</red>оложе́нїе чⷭ҇тна́гѡ по́ѧса прест҃ы́ѧ влⷣчцы на́шеѧ бцⷣы. <rubric class="inline">Разрѣше́нїе вїна̀ и҆ є҆ле́а.</rubric>
