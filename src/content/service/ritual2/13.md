---
title: "Мл҃тва, є҆гда̀ кто̀ и҆́мать вни́ти въ до́мъ но́въ"
navigation:
  key: service-ritual2-13
  title: "Мл҃тва, є҆гда̀ кто̀ и҆́мать вни́ти въ до́мъ но́въ"
  parent: service-ritual2
  order: 13
type: "service"
---

# Мл҃тва, є҆гда̀ кто̀ и҆́мать вни́ти въ до́мъ но́въ.

<red>Б</red>ж҃е сп҃си́телю на́шъ, и҆зво́ливый под̾ сѣ́нь закхе́евꙋ вни́ти, и҆ сп҃се́нїе томꙋ̀, и҆ всемꙋ̀ до́мꙋ тогѡ̀ бы́вый: са́мъ и҆ ны́нѣ здѣ̀ жи́ти восхотѣ́вшыѧ, и҆ на́ми недосто́йными мольбы̑ тебѣ̀ и҆ молє́нїѧ приносѧ́щыѧ, ѿ всѧ́кагѡ вре́да соблюдѝ невреди́мы, бл҃гословлѧ́ѧ тѣ́хъ здѣ̀ жили́ще, и҆ ненавѣ́тенъ тѣ́хъ живо́тъ сохранѧ́ѧй.

<red>Ꙗ҆́</red>кѡ подоба́етъ тебѣ̀ всѧ́каѧ сла́ва, че́сть и҆ поклоне́нїе, со безнача́льнымъ твои́мъ ѻ҆ц҃е́мъ, и҆ съ прест҃ы́мъ и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.
