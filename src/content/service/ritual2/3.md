---
title: "Є҆гда̀ крⷭ҇тъ твори́тъ сщ҃е́нникъ на стра́сть недꙋ́га со ст҃ы́мъ копїе́мъ. "
navigation:
  key: service-ritual2-3
  title: "Є҆гда̀ крⷭ҇тъ твори́тъ сщ҃е́нникъ на стра́сть недꙋ́га со ст҃ы́мъ копїе́мъ. "
  parent: service-ritual2
  order: 3
type: "service"
---

# Є҆гда̀ крⷭ҇тъ твори́тъ сщ҃е́нникъ на стра́сть недꙋ́га со ст҃ы́мъ копїе́мъ.

<rubric>Сщ҃е́нникъ глаго́летъ сїѧ̑ тропарѝ:</rubric>

<red>Р</red>аспе́ншꙋсѧ тебѣ̀ хрⷭ҇тѐ, поги́бе мꙋчи́тельство, попра́на бы́сть си́ла вра́жїѧ: ниже́ бо а҆́гг҃лъ, нижѐ человѣ́къ, но са́мъ гдⷭ҇и сп҃слъ є҆сѝ на́съ, сла́ва тебѣ̀.

<rubric class="inline">Сла́ва:</rubric> <red>И҆</red>скꙋпи́лъ ны̀ є҆сѝ ѿ клѧ́твы зако́нныѧ честно́ю твое́ю кро́вїю на крⷭ҇тѣ̀ пригвозди́всѧ и҆ копїе́мъ пробо́дьсѧ, безсме́ртїе и҆сточи́лъ є҆сѝ человѣ́кѡмъ, сп҃се на́шъ, сла́ва тебѣ̀.

<rubric class="inline">И҆ ны́нѣ, бг҃оро́диченъ:</rubric> <red>К</red>опїе́мъ въ ре́бра, ѽ хрⷭ҇тѐ мо́й, прободы́йсѧ твоѧ̑, є҆́же ѿ ребра̀ человѣ́ческагѡ созда̑нныѧ, па́гꙋбы всѣ̑мъ человѣ́кѡмъ бы́вшїѧ вино́вныѧ клѧ́твы свободи́лъ є҆сѝ.
