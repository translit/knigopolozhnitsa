---
title: "Мл҃тва хотѧ́щемꙋ ѿитѝ въ пꙋ́ть"
navigation:
  key: service-ritual2-18
  title: "Мл҃тва хотѧ́щемꙋ ѿитѝ въ пꙋ́ть"
  parent: service-ritual2
  order: 18
type: "service"
---

# Мл҃тва хотѧ́щемꙋ ѿитѝ въ пꙋ́ть.

<versal>Б</versal>ж҃е бж҃е на́шъ, и҆́стинный и҆ живы́й пꙋ́ть, пꙋтеше́ствовавый со слꙋго́ю свои́мъ і҆ѡ́сифомъ, спꙋтеше́ствꙋй влⷣко и҆ рабꙋ̀ твоемꙋ̀ <red>и҆́мⷬ҇къ</red>, и҆ всѧ́кагѡ ѡ҆бꙋрева́нїѧ и҆ навѣ́та и҆зба́ви, и҆ ми́ръ и҆ бл҃гомо́щїе па́ки ѹ҆стро́й: всѧ́кїѧ пра́вды про́мыслъ творѧ́ща по за́повѣдемъ твои̑мъ, и҆ и҆спо́лнена жите́йскихъ и҆ нбⷭ҇ныхъ бла̑гъ бы́вша, па́ки возврати́тисѧ бл҃говолѝ.

<red>Ꙗ҆́</red>кѡ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.
