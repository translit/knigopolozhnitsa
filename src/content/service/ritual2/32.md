---
title: "Мл҃тва є҆́же ѻ҆со́бнѣ бл҃гослови́ти но́вꙋю ді́скоснꙋю ѕвѣздꙋ̀"
navigation:
  key: service-ritual2-32
  title: "Мл҃тва є҆́же ѻ҆со́бнѣ бл҃гослови́ти но́вꙋю ді́скоснꙋю ѕвѣздꙋ̀"
  parent: service-ritual2
  order: 32
type: "service"
---

# Мл҃тва є҆́же ѻ҆со́бнѣ бл҃гослови́ти но́вꙋю ді́скоснꙋю ѕвѣздꙋ̀.

<rubric class="inline">Ре́кшꙋ же дїа́конꙋ:</rubric> <red>Г</red>дⷭ҇ꙋ помо́лимсѧ.

<rubric class="inline">И҆ ли́кꙋ:</rubric> <red>Г</red>дⷭ҇и поми́лꙋй.

<rubric>І҆ере́й чте́тъ мл҃твꙋ сїю̀:</rubric>

<versal>Г</versal>дⷭ҇и і҆и҃се хрⷭ҇тѐ бж҃е на́шъ, въ верте́пѣ ѿ дв҃ы роди́выйсѧ, и҆ волхвы̀ ѕвѣздо́ю къ поклоне́нїю своемꙋ̀ наста́вивый: послѝ ны́нѣ, смире́ннѡ мо́лимъ тѧ̀, нбⷭ҇ное твоѐ бл҃гослове́нїе на ѕвѣздꙋ̀ сїю̀, и҆ бл҃гословѝ и҆ ѡ҆ст҃ѝ ю҆̀, ꙗ҆́коже бы́ти є҆́й досто́йное ѻ҆рꙋ́жїе къ слꙋже́нїю ст҃ы̑мъ твои̑мъ та́йнамъ, и҆ въ воспомина́нїе и҆ славосло́вїе бг҃отѣле́снагѡ твоегѡ̀ ѿ дв҃ы ржⷭ҇тва̀. Ты́ бо є҆сѝ бл҃гословлѧ́ѧй и҆ ѡ҆сщ҃а́ѧй всѧ́чєскаѧ, хрⷭ҇тѐ бж҃е на́шъ, и҆ тебѣ̀ сла́вꙋ возсыла́емъ со безнача́льнымъ твои́мъ ѻ҆ц҃е́мъ, и҆ съ прест҃ы́мъ, и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">Ли́къ:</rubric> <red>А҆</red>ми́нь.

<rubric class="inline">І҆ере́й:</rubric> <red>М</red>и́ръ всѣ̑мъ.

<rubric>И҆ а҆́бїе по моли́твѣ главоприклоне́нїѧ, кропи́тъ ѕвѣздꙋ̀ водо́ю сщ҃е́нною, глаго́лѧ:</rubric>

<red>Ѡ҆</red>сщ҃а́етсѧ ѕвѣзда̀ сїѧ̀ бл҃года́тїю прест҃а́гѡ дх҃а, ѡ҆кропле́нїемъ воды̀ сеѧ̀ сщ҃е́нныѧ, во и҆́мѧ ѻ҆ц҃а̀, и҆ сн҃а, и҆ ст҃а́гѡ дх҃а, а҆ми́нь. <rubric class="inline">Три́жды.</rubric>
