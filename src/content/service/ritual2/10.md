---
title: "Мл҃тва ѡ҆ приносѧ́щихъ нача́тки ѻ҆воще́й"
navigation:
  key: service-ritual2-10
  title: "Мл҃тва ѡ҆ приносѧ́щихъ нача́тки ѻ҆воще́й"
  parent: service-ritual2
  order: 10
type: "service"
---

# Мл҃тва ѡ҆ приносѧ́щихъ нача́тки ѻ҆воще́й.

<versal>В</versal>лⷣко гдⷭ҇и бж҃е на́шъ, твоѧ̑ ѿ твои́хъ приноси́ти тебѣ̀ по предложе́нїю комꙋ́ждо повелѣ́вый, и҆ вѣ́чныхъ твои́хъ бла̑гъ воздаѧ́нїе си̑мъ да́рꙋѧй, и҆́же вдовы̀ по си́лѣ приноше́нїе бл҃гоꙋго́днѡ прїе́мый, прїимѝ и҆ ны́нѣ принесє́наѧ ѿ раба̀ твоегѡ̀ <red>и҆́мⷬ҇къ</red>, и҆ въ вѣ́чныхъ твои́хъ сокро́вищахъ возложи́тисѧ си̑мъ сподо́би: да́рꙋй є҆мꙋ̀ и҆ мїрски́хъ твои́хъ бла̑гъ ѻ҆би́льное воспрїѧ́тїе, со всѣ́ми поле́зными є҆мꙋ̀.

<red>Ꙗ҆́</red>кѡ бл҃гослови́сѧ твоѐ и҆́мѧ, и҆ просла́висѧ твоѐ црⷭ҇тво, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.
