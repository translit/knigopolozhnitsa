---
title: "Ѿпꙋсти́тельнїи всеѧ́ седми́цы"
navigation:
  key: service-menaiontotal-37
  title: "Ѿпꙋсти́тельнїи всеѧ́ седми́цы"
  parent: service-menaiontotal
  order: 37
type: "service"
---

# Ѿпꙋсти́тельнїи всеѧ́ седми́цы.

{fold-h2:Въ недѣ́лю ве́чера:}

<rubric class="inline">Тропа́рь, гла́съ д҃:</rubric> <red>Н</red>бⷭ҇ныхъ во́инствъ а҆рхїстрати́зи, мо́лимъ ва́съ при́снѡ мы̀ недосто́йнїи, да ва́шими мл҃твами ѡ҆градитѐ на́съ кро́вомъ кри́лъ невеще́ственныѧ ва́шеѧ сла́вы, сохранѧ́юще на́съ припа́дающихъ прилѣ́жнѡ, и҆ вопїю́щихъ: ѿ бѣ́дъ и҆зба́вите на́съ, ꙗ҆́кѡ чинонача́льницы вы́шнихъ си́лъ.

<rubric class="inline">Бг҃оро́диченъ, гла́съ то́йже:</rubric> <red>В</red>оспита́вшейсѧ во хра́мѣ:

{/fold}

{fold-h2:Въ понедѣ́льникъ ве́чера:}

<rubric class="inline">Тропа́рь, гла́съ в҃:</rubric> <red>П</red>а́мѧть првⷣнагѡ съ похвала́ми, тебѣ́ же довлѣ́етъ свидѣ́тельство гдⷭ҇не прⷣте́че: показа́лъ бо сѧ є҆сѝ вои́стиннꙋ и҆ прⷪ҇ро́кѡвъ честнѣ́йшїй, ꙗ҆́кѡ и҆ въ стрꙋѧ́хъ крⷭ҇ти́ти сподо́билсѧ є҆сѝ проповѣ́даннаго. Тѣ́мже за и҆́стинꙋ пострада́въ ра́дꙋѧсѧ, бл҃говѣсти́лъ є҆сѝ и҆ сꙋ́щымъ во а҆́дѣ бг҃а ꙗ҆́вльшагосѧ пло́тїю, взе́млющаго грѣ́хъ мі́ра, и҆ подаю́щаго на́мъ ве́лїю млⷭ҇ть.

<rubric class="inline">Бг҃оро́диченъ, гла́съ то́йже:</rubric> <red>Б</red>ж҃е́ственнагѡ бы́хомъ ѻ҆́бщницы:

{/fold}

{fold-h2:Во вто́рникъ ве́чера:}

<rubric class="inline">Тропа́рь, гла́съ а҃:</rubric> <incipit><red>С</red>п҃сѝ гдⷭ҇и лю́ди твоѧ̑:</incipit>

<rubric class="inline">Крⷭ҇тобг҃оро́диченъ:</rubric> <red>Т</red>воѐ предста́тельство и҆мꙋ́ще пречⷭ҇таѧ, и҆ твои́ми мл҃твами лю́тыхъ и҆збавлѧ́еми, крⷭ҇то́мъ сн҃а твоегѡ̀ вездѣ̀ соблюда́еми, по до́лгꙋ тѧ̀ всѝ бл҃гоче́стнѡ велича́емъ.

{/fold}

{fold-h2:Въ сре́дꙋ ве́чера:}

<rubric class="inline">Тропа́рь, гла́съ г҃:</rubric> <red>А҆</red>пⷭ҇ли ст҃і́и, моли́те млⷭ҇тиваго бг҃а, да прегрѣше́нїй ѡ҆ставле́нїе пода́стъ дꙋша́мъ на́шымъ.

<rubric class="inline">И҆́нъ, гла́съ д҃:</rubric> <red>П</red>ра́вило вѣ́ры, и҆ ѡ҆́бразъ кро́тости, воздержа́нїѧ ѹ҆чи́телѧ, ꙗ҆ви́ тѧ ста́дꙋ твоемꙋ̀, ꙗ҆́же веще́й и҆́стина: сегѡ̀ ра́ди стѧжа́лъ є҆сѝ смире́нїемъ высѡ́каѧ, нището́ю бога̑таѧ. ѻ҆́тче сщ҃еннонача́льниче нїко́лае молѝ хрⷭ҇та̀ бг҃а сп҃сти́сѧ дꙋша́мъ на́шымъ.

<rubric class="inline">Бг҃оро́диченъ:</rubric> <red>С</red>ло́во ѻ҆́ч҃ее, хрⷭ҇та̀ бг҃а на́шего:

{/fold}

{fold-h2:Въ четверто́къ ве́чера:}

<rubric class="inline">Тропа́рь:</rubric> <incipit><red>С</red>п҃сѝ гдⷭ҇и лю́ди твоѧ̑:</incipit>

<rubric class="inline">Крⷭ҇тобг҃оро́диченъ:</rubric> <red>Т</red>воѐ предста́тельство и҆мꙋ́ще:

{/fold}

{fold-h2:Въ пѧто́къ:}

<incipit><red>А҆</red>пⷭ҇ли, мч҃нцы и҆ прⷪ҇ро́цы:</incipit>

<red>П</red>омѧнѝ гдⷭ҇и, ꙗ҆́кѡ бл҃гъ рабы̑ твоѧ̑:

<incipit><red>М</red>т҃и ст҃а́ѧ неизрече́ннагѡ свѣ́та:</incipit>

{/fold}
