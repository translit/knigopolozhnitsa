---
title: "Деке́мврїа и҃і"
navigation:
  key: service-menaionadd-22
  title: "Деке́мврїа и҃і"
  parent: service-menaionadd
  order: 22
type: "service"
---

# Деке́мврїа и҃і.

<rubric>Сщ҃енномꙋ́ченика ѳадде́а, а҆рхїепⷭ҇кпа тверска́гѡ и҆ ка́шинскагѡ.</rubric>



<rubric>Тропа́рь, гла́съ а҃.</rubric>

<red>Х</red>вала̀ бг҃ꙋ и҆ же́ртва жива́ѧ житїѐ твоѐ сщ҃енномꙋ́чениче ѳадде́е, ꙗ҆ви́сѧ. Посто́мъ, бдѣ́нїемъ и҆ моли́твою небє́снаѧ дарова̑нїѧ прїи́мъ, мно́гимъ до́брый помо́щникъ и҆ ѹ҆тѣ́шитель бы́сть. Па́стырскою мꙋ́дростїю и҆ ти́хостїю нра́ва ѹ҆кра́шенъ лꙋка́вства врагѡ́въ хрⷭ҇то́выхъ препобѣди́лъ є҆сѝ. Сла́ва да́вшемꙋ тебѐ во страда́нїихъ крѣ́пость, сла́ва, ꙗ҆́кѡ мꙋ́ченика, вѣнча́вшемꙋ тѧ̀, сла́ва дѣ́йствꙋющемꙋ тобо́ю всѣ̑мъ и҆сцѣлє́нїѧ.

<rubric>Конда́къ, гла́съ д҃.</rubric>

<red>Д</red>ꙋ́ха небоѧ́зни, си́лы, любвѐ и҆ ѹ҆пова́нїѧ дадѐ пастыренача́льникъ тѝ, ст҃и́телю ѳадде́е, во страда́нїи бо твое́мъ благодаре́нїе бг҃ꙋ воздава́лъ є҆сѝ и҆ въ гоне́нїихъ стра́ждꙋщихъ ѹ҆тѣша́лъ є҆сѝ, глаго́лѧ: не ѹ҆ныва́йте, хрⷭ҇то́съ бо съ на́ми є҆́сть.
