---
title: "Ное́мврїа к҃и"
navigation:
  key: service-menaionadd-13
  title: "Ное́мврїа к҃и"
  parent: service-menaionadd
  order: 13
type: "service"
---

# Ное́мврїа к҃и.

<rubric>Сщ҃енномꙋ́ченика серафі́ма, митрополі́та санктпетербꙋ́ргскагѡ.</rubric>



<rubric>Тропа́рь, гла́съ є҃.</rubric>

<red>В</red>о́инство цр҃ѧ̀ небе́снаго па́че земна́го возлюби́въ, слꙋжи́тель пла́менный ст҃ы́ѧ трⷪ҇цы ꙗ҆ви́лсѧ є҆сѝ. Наставлє́нїѧ кроншта́дтскаго па́стырѧ въ се́рдце свое́мъ слага́ѧ, да̑ннаѧ тѝ ѿ бг҃а многоѡбра̑знаѧ дарова̑нїѧ къ по́льзѣ наро́да бж҃їѧ преꙋмно́жилъ є҆сѝ. Ѹ҆чи́тель благоче́стїѧ и҆ побо́рникъ є҆ди́нства церко́внаго бы́въ, пострада́ти да́же до кро́ве сподо́билсѧ є҆сѝ. Сщ҃енномꙋ́чениче серафі́ме, молѝ хрⷭ҇та̀ бг҃а спасти́сѧ дꙋша́мъ на́шымъ.

<rubric>Конда́къ, гла́съ ѕ҃.</rubric>

<red>С</red>аро́вскомꙋ чꙋдотво́рцꙋ тезоимени́тъ бы́въ, те́плꙋю любо́вь къ немꙋ̀ и҆мѣ́лъ є҆сѝ, писа́ньми свои́ми по́двиги и҆ чꙋдеса̀ того̀ ми́рꙋ возвѣсти́въ, вѣ̑рныѧ къ є҆гѡ̀ прославле́нїю подви́глъ є҆сѝ и҆ благода́рственнаго посѣще́нїѧ самаго̀ преподо́бнаго сподо́билсѧ є҆сѝ. Съ ни́мже ны́нѣ, сщ҃енномꙋ́чениче серафі́ме, въ небе́сныхъ черто́зѣхъ водворѧ́ѧсѧ, молѝ хрⷭ҇та̀ бг҃а серафі́мскїѧ ра́дости на́мъ прича́стникомъ бы́ти.
