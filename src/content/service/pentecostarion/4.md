---
title: "Моле́бенъ на ст҃ꙋ́ю па́схꙋ"
navigation:
  key: service-pentecostarion-4
  title: "Моле́бенъ на ст҃ꙋ́ю па́схꙋ"
  parent: service-pentecostarion
  order: 4
type: "service"
---

# Подоба́етъ вѣ́дати, ка́кѡ пое́тсѧ моле́бенъ на ст҃ꙋ́ю па́схꙋ.

<rubric class="inline">І҆ере́й глаго́летъ:</rubric> <incipit><red>Б</red>л҃гослове́нъ бг҃ъ на́шъ:</incipit>

<rubric class="inline">И҆ мы̀:</rubric> <red>А҆</red>ми́нь.

<rubric class="inline">Та́же і҆ере́й:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric class="inline">Та́же:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Три́жды, на ли́ки, ꙗ҆́коже пред̾из̾ѧви́сѧ въ нача́лѣ ѹ҆́трени.</rubric>

<rubric>По Сла́ва и҆ ны́нѣ:</rubric>

<rubric class="inline">І҆ере́й глаго́летъ:</rubric> <red>Х</red>рⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ.

<rubric class="inline">Мы́ же:</rubric> <red>И҆</red> сꙋ́щымъ во гробѣ́хъ живо́тъ дарова́въ.

<rubric>Та́же, Сла́ва, и҆ ны́нѣ:</rubric>

<rubric class="inline">Ѵ҆пакоѝ:</rubric> <red>П</red>редвари́вшыѧ ѹ҆́тро ꙗ҆̀же ѡ҆ марі́и, и҆ ѡ҆брѣ́тшыѧ ка́мень ѿвале́нъ ѿ гро́ба, слы́шахꙋ ѿ а҆́гг҃ла: во свѣ́тѣ присносꙋ́щнѣмъ сꙋ́щаго, съ ме́ртвыми что̀ и҆́щете ꙗ҆́кѡ человѣ́ка; ви́дите грѡ́бныѧ пелєны̀, тецы́те, и҆ мі́рꙋ проповѣ́дите, ꙗ҆́кѡ воста̀ гдⷭ҇ь, ѹ҆мертви́вый сме́рть, ꙗ҆́кѡ є҆́сть сн҃ъ бг҃а, сп҃са́ющагѡ ро́дъ человѣ́ческїй.

<rubric>А҆́ще ли хо́щеши приложи́ти канѡ́нъ ко́егѡ ст҃а́гѡ. И҆ глаго́ли пре́жде тропа́рь ст҃а́гѡ, є҆ди́ножды.</rubric>

<rubric>Сла́ва, и҆ ны́нѣ:</rubric>

<red>П</red>редвари́вшыѧ ѹ҆́тро:

<rubric>Посе́мъ канѡ́нъ па́схи, со і҆рмосо́мъ на ѕ҃.</rubric>

<rubric class="inline">Припѣ́въ:</rubric> <refrain><incipit><red>Х</red>рⷭ҇то́съ воскре́се:</incipit></refrain>

<rubric>И҆ ст҃а́гѡ, а҆́ще бꙋ́детъ, на д҃.</rubric>

<rubric>Катава́сїа. По г҃-й, и҆ ѕ҃-й пѣ́сни:</rubric>

<incipit><red>С</red>пасѝ ѿ бѣ́дъ:</incipit>

<rubric>По ѕ҃-й пѣ́сни, конда́къ и҆ і҆́косъ па́схи.</rubric>

<rubric>Та́же прокі́менъ, гла́съ и҃:</rubric>

<red>С</red>е́й де́нь, є҆го́же сотворѝ гдⷭ҇ь, возра́дꙋемсѧ и҆ возвесели́мсѧ во́нь.

<rubric class="inline">Сті́хъ:</rubric> <red>И҆</red>сповѣ́дайтесѧ гдⷭ҇ви, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀.

<rubric>Та́же ст҃а́гѡ прокі́менъ.</rubric>

<rubric>Є҆ѵⷢ҇лїе лꙋкѝ, зача́ло рд҃і. Пото́мъ ст҃а́гѡ.</rubric>

<rubric>По ѳ҃-й пѣ́сни, за <incipit><red>Д</red>осто́йно є҆́сть:</incipit> і҆рмо́съ:</rubric>

<incipit><red>С</red>вѣти́сѧ, свѣти́сѧ:</incipit>

<rubric class="inline">Та́же:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric class="inline">Посе́мъ ѵ҆пакоѝ:</rubric> <red>П</red>редвари́вшыѧ ѹ҆́тро:

<rubric>Сла́ва, тропа́рь ст҃а́гѡ. И҆ ны́нѣ, конда́къ:</rubric>

<incipit><red>А҆́</red>ще и҆ во гро́бъ:</incipit>

<rubric class="inline">Та́же є҆ктенїа̀:</rubric> <incipit><red>П</red>оми́лꙋй на́съ бж҃е:</incipit>

<rubric class="inline">Посе́мъ і҆ере́й глаго́летъ:</rubric> <red>П</red>ремꙋ́дрость.

<rubric class="inline">Мы́ же:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric>Та́же і҆ере́й, вмѣ́стѡ, <incipit><red>С</red>ла́ва тебѣ̀ хрⷭ҇тѐ бж҃е:</incipit></rubric>

<red>Х</red>рⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ.

<rubric class="inline">И҆ мы̀:</rubric> <red>И҆</red> сꙋ́щымъ во гробѣ́хъ живо́тъ дарова́въ.

<rubric>И҆ ѿпꙋ́стъ со крⷭ҇то́мъ глаго́летъ си́це:</rubric>

<red>Х</red>рⷭ҇то́съ воскресы́й и҆з̾ ме́ртвыхъ, сме́ртїю сме́рть попра́вый, и҆ сꙋ́щымъ во гробѣ́хъ живо́тъ дарова́вый: и҆́стинный бг҃ъ на́шъ, моли́твами пречⷭ҇тыѧ своеѧ̀ мт҃ре и҆ всѣ́хъ ст҃ы́хъ, поми́лꙋетъ и҆ спасе́тъ на́съ, ꙗ҆́кѡ бл҃гъ и҆ чл҃вѣколю́бецъ.

<rubric class="inline">Посе́мъ возглаша́етъ:</rubric> <red>Х</red>рⷭ҇то́съ воскре́се. <rubric class="inline">Три́жды.</rubric>

<rubric class="inline">Мы́ же ѿвѣща́емъ:</rubric> <red>В</red>ои́стиннꙋ воскре́се. <rubric class="inline">Три́жды.</rubric>

<rubric class="inline">И҆ па́ки пое́мъ:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric class="inline">Та́же:</rubric> <red>Г</red>дⷭ҇и поми́лꙋй, <rubric class="inline">три́жды, съ пѣ́нїемъ.</rubric>
