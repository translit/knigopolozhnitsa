---
title: "Послѣ́дованїе лїтꙋргі́и"
navigation:
  key: service-pentecostarion-3
  title: "Послѣ́дованїе лїтꙋргі́и"
  parent: service-pentecostarion
  order: 3
type: "service"
---

# Послѣ́дованїе лїтꙋргі́и.

<rubric class="inline">Наче́ншꙋ дїа́конꙋ:</rubric> <red>Б</red>л҃гословѝ влⷣко.

<rubric>Настоѧ́телю же возгласи́вшꙋ:</rubric>

<red>Б</red>л҃гослове́но црⷭ҇тво ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">И҆ мы̀:</rubric> <red>А҆</red>ми́нь.

<rubric>Настоѧ́тель пое́тъ съ про́чими слꙋжи́тели во ст҃о́мъ ѻ҆лтарѣ̀:</rubric>

<red>Х</red>рⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ, и҆ сꙋ́щымъ во гробѣ́хъ живо́тъ дарова́въ. <rubric class="inline">Три́жды.</rubric>

<rubric>И҆ ли́ки то́йжде, три́жды.</rubric>

<rubric>Настоѧ́тель глаго́летъ припѣ́вы:</rubric>

<rubric class="inline">а҃-й.</rubric> <red>Д</red>а воскре́снетъ бг҃ъ, и҆ расточа́тсѧ вразѝ є҆гѡ̀, и҆ да бѣжа́тъ ѿ лица̀ є҆гѡ̀ ненави́дѧщїи є҆го.

<rubric class="inline">Ли́къ:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric class="inline">в҃-й.</rubric> <red>Ꙗ҆́</red>кѡ и҆счеза́етъ ды́мъ, да и҆сче́знꙋтъ, ꙗ҆́кѡ та́етъ во́скъ ѿ лица̀ ѻ҆гнѧ̀.

<incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric class="inline">г҃-й.</rubric> <red>Т</red>а́кѡ да поги́бнꙋтъ грѣ́шницы ѿ лица̀ бж҃їѧ, а҆ пра́вєдницы да возвеселѧ́тсѧ.

<incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric class="inline">д҃-й.</rubric> <red>С</red>е́й де́нь є҆го́же сотворѝ гдⷭ҇ь, возра́дꙋемсѧ и҆ возвесели́мсѧ во́нь.

<incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric class="inline">Сла́ва:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric class="inline">И҆ ны́нѣ:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric>Та́же настоѧ́тель пое́тъ вы́шшимъ гла́сомъ:</rubric>

<red>Х</red>рⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ.

<rubric class="inline">Мы́ же:</rubric> <red>И҆</red> сꙋ́щымъ во гробѣ́хъ живо́тъ дарова́въ.

<rubric>Посе́мъ глаго́летъ дїа́конъ є҆ктенїю̀ вели́кꙋю.</rubric>

<rubric>По є҆ктенїи́ же и҆ по возгла́сѣ а҆нтїфѡ́нъ а҃, ѱало́мъ ѯ҃є, гла́съ в҃.</rubric>

<rubric class="inline">Сті́хъ а҃:</rubric> <red>В</red>оскли́кните гдⷭ҇ви всѧ̀ землѧ̀.

<rubric class="inline">Припѣ́въ:</rubric> <red>М</red>л҃твами бцⷣы, сп҃се спасѝ на́съ.

<rubric>И҆ дрꙋгі́й ли́къ то́йжде сті́хъ:</rubric>

<red>В</red>оскли́кните гдⷭ҇ви всѧ̀ землѧ̀, по́йте же и҆́мени є҆гѡ̀, дади́те сла́вꙋ хвалѣ̀ є҆гѡ̀.

<red>М</red>л҃твами бцⷣы, сп҃се спасѝ на́съ.

<rubric class="inline">Сті́хъ в҃:</rubric> <red>Р</red>цы́те бг҃ꙋ: ко́ль стра́шна дѣла̀ твоѧ̀, во мно́жествѣ си́лы твоеѧ̀ со́лжꙋтъ тебѣ̀ вразѝ твоѝ.

<red>М</red>л҃твами бцⷣы, сп҃се спасѝ на́съ.

<rubric class="inline">Сті́хъ г҃:</rubric> <red>В</red>сѧ̀ землѧ̀ да покло́нитсѧ тебѣ̀, и҆ пое́тъ тебѣ̀, да пое́тъ же и҆́мени твоемꙋ̀ вы́шнїй.

<red>М</red>л҃твами бцⷣы, сп҃се спасѝ на́съ.

<rubric>Сла́ва, и҆ ны́нѣ: Кꙋ́пнѡ ѻ҆́ба ли́ка вы́шшимъ гла́сомъ:</rubric>

<red>М</red>л҃твами бцⷣы, сп҃се спасѝ на́съ.

<rubric>Та́же, є҆ктенїа̀ ма́лаѧ.</rubric>

<rubric>А҆нтїфѡ́нъ вторы́й, ѱало́мъ ѯ҃ѕ, гла́съ то́йже.</rubric>

<rubric class="inline">Сті́хъ а҃:</rubric> <red>Б</red>ж҃е ѹ҆ще́дри ны̀ и҆ бл҃гослови́ ны.

<rubric class="inline">Припѣ́въ:</rubric> <red>С</red>паси́ ны сн҃е бж҃їй, воскресы́й и҆з̾ ме́ртвыхъ, пою́щыѧ тѝ: а҆ллилꙋ́їа. <rubric class="inline">Є҆ди́ножды.</rubric>

<rubric>Дрꙋга́ѧ страна̀, то́йже сті́хъ:</rubric>

<red>Б</red>ж҃е, ѹ҆ще́дри ны̀, и҆ бл҃гослови́ ны, просвѣтѝ лицѐ твоѐ на ны̀, и҆ поми́лꙋй ны̀.

<incipit><red>С</red>паси́ ны сн҃е бж҃їй:</incipit>

<rubric class="inline">Сті́хъ в҃:</rubric> <red>Д</red>а позна́емъ на землѝ пꙋ́ть тво́й, во всѣ́хъ ꙗ҆зы́цѣхъ спасе́нїе твоѐ.

<incipit><red>С</red>паси́ ны сн҃е бж҃їй:</incipit>

<rubric class="inline">Сті́хъ г҃:</rubric> <red>Д</red>а и҆сповѣ́дѧтсѧ тебѣ̀ лю́дїе бж҃е, да и҆сповѣ́дѧтсѧ тебѣ̀ лю́дїе всѝ.

<incipit><red>С</red>паси́ ны сн҃е бж҃їй:</incipit>

<rubric>Сла́ва, и҆ ны́нѣ: вкꙋ́пѣ два̀ ли́ка:</rubric>

<incipit><red>Є҆</red>диноро́дный сн҃е:</incipit>

<rubric>Та́же, є҆ктенїа̀.</rubric>

<rubric>А҆нтїфѡ́нъ г҃-й, ѱало́мъ ѯ҃з, гла́съ є҃.</rubric>

<rubric class="inline">Сті́хъ а҃:</rubric> <red>Д</red>а воскре́снетъ бг҃ъ, и҆ расточа́тсѧ вразѝ є҆гѡ̀.

<rubric class="inline">Тропа́рь:</rubric> <red>Х</red>рⷭ҇то́съ воскре́се и҆з̾ ме́ртвыхъ:

<rubric>Дрꙋга́ѧ страна̀, то́й же сті́хъ:</rubric>

<red>Д</red>а воскре́снетъ бг҃ъ, и҆ расточа́тсѧ вразѝ є҆гѡ̀, и҆ да бѣжа́тъ ѿ лица̀ є҆гѡ̀ ненави́дѧщїи є҆го̀.

<incipit><red>Х</red>рⷭ҇то́съ воскре́се:</incipit>

<rubric class="inline">Сті́хъ в҃:</rubric> <red>Ꙗ҆́</red>кѡ и҆счеза́етъ ды́мъ, да и҆сче́знꙋтъ, ꙗ҆́кѡ та́етъ во́скъ ѿ лица̀ ѻ҆гнѧ̀.

<incipit><red>Х</red>рⷭ҇то́съ воскре́се:</incipit>

<rubric class="inline">Сті́хъ г҃:</rubric> <red>Т</red>а́кѡ да поги́бнꙋтъ грѣ́шницы ѿ лица̀ бж҃їѧ, а҆ пра́вєдницы да возвеселѧ́тсѧ, да возра́дꙋютсѧ пред̾ бг҃омъ.

<incipit><red>Х</red>рⷭ҇то́съ воскре́се:</incipit>

<rubric>И҆ быва́етъ вхо́дъ. И҆ возглаша́етъ дїа́конъ, а҆́ще є҆́сть, а҆́ще же нѝ, і҆ере́й:</rubric>

<red>П</red>ремꙋ́дрость, про́сти.

<rubric class="inline">Мы́ же вхо́дное:</rubric> <red>В</red>ъ це́рквахъ благослови́те бг҃а, гдⷭ҇а ѿ и҆стѡ́чникъ і҆зра́илевыхъ.

<rubric class="inline">И҆ пое́мъ тропа́рь:</rubric> <incipit><red>Х</red>рⷭ҇то́съ воскре́се:</incipit>

<rubric class="inline">Ѵ҆пакоѝ:</rubric> <red>П</red>редвари́вшыѧ ѹ҆́тро:

<rubric>Сла́ва, и҆ ны́нѣ: конда́къ:</rubric>

<red>А҆́</red>ще и҆ во гро́бъ снизше́лъ є҆сѝ:

<rubric>Вмѣ́стѡ же трист҃а́гѡ:</rubric>

<red>Є҆</red>ли́цы во хрⷭ҇та̀ крести́стесѧ, во хрⷭ҇та̀ ѡ҆блеко́стесѧ: а҆ллилꙋ́їа.

<rubric>Подоба́етъ вѣ́дати, ꙗ҆́кѡ сїѐ нача́ло лїтꙋргі́и, и҆ а҆нтїфѡ́ны, и҆ <incipit><red>Є҆</red>ли́цы во хрⷭ҇та̀ крести́стесѧ:</incipit> пое́мъ во всю̀ седми́цꙋ свѣ́тлꙋю, да́же до недѣ́ли но́выѧ: та́кожде и҆ прича́стный.</rubric>

<rubric>Прокі́менъ, гла́съ и҃:</rubric>

<red>С</red>е́й де́нь є҆го́же сотворѝ, гдⷭ҇ь, возра́дꙋемсѧ и҆ возвесели́мсѧ во́нь.

<rubric class="inline">Сті́хъ:</rubric> <red>И҆</red>сповѣ́дайтесѧ гдⷭ҇ви, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀.

<rubric>А҆пⷭ҇лъ, дѣѧ́нїй чте́нїе, зача́ло а҃:</rubric>

<incipit><red>П</red>е́рвое ѹ҆́бѡ сло́во сотвори́хъ:</incipit>

<rubric>А҆ллилꙋ́їа, гла́съ д҃:</rubric>

<red>Т</red>ы̀ воскре́съ ѹ҆ще́дриши сїѡ́на.

<rubric class="inline">Сті́хъ:</rubric> <red>Г</red>дⷭ҇ь съ нб҃сѐ на зе́млю призрѣ̀.

<rubric>Є҆ѵⷢ҇лїе ѿ і҆ѡа́нна, зача́ло а҃.</rubric>

<rubric>Вре́мене же приспѣ́вшꙋ чте́нїѧ ст҃а́гѡ є҆ѵⷢ҇лїа, нача́льный дїа́конъ, хотѧ́й є҆ѵⷢ҇лїе честѝ, глаго́летъ:</rubric>

<red>Б</red>л҃гословѝ влⷣко бл҃говѣсти́телѧ:

<rubric>Та́же настоѧ́тель глаго́летъ:</rubric>

<red>Б</red>г҃ъ мл҃твами ст҃а́гѡ сла́внагѡ: <rubric class="inline">и҆ прѡ́чаѧ, ꙗ҆́коже ѹ҆каза́сѧ въ лїтꙋргїа́рїи.</rubric>

<rubric>И҆ и҆схо́дитъ дїа́конъ, и҆ на ѻ҆бы́чномъ мѣ́стѣ прѧ́мѡ цр҃скихъ вра́тъ, на восто́къ лице́мъ ста́нетъ, настоѧ́телю пре́жде возгласи́вшꙋ пред̾ престо́ломъ:</rubric>

<red>П</red>ремꙋ́дрость про́сти ѹ҆слы́шимъ ст҃а́гѡ є҆ѵⷢ҇лїа.

<rubric>То́жде и҆ всѝ і҆ерє́и, є҆ли́цы сꙋ́ть слꙋжа́щїи, по си́хъ же и҆ дїа́кони глаго́лютъ, на разли́чныхъ мѣ́стѣхъ ста́вше, ѿ ст҃а́гѡ престо́ла, и҆ до за́падныхъ вра́тъ церко́вныхъ, є҆ди́нъ по є҆ди́номꙋ. Посреди́ же всѣ́хъ стои́тъ а҆рхїдїа́конъ, и҆ чтꙋ́тъ всѝ по настоѧ́тели, є҆ди́нъ по є҆ди́номꙋ по статїѧ́мъ, ꙗ҆́коже настоѧ́тель расположи́тъ.</rubric>

<rubric>И҆ предначина́етъ настоѧ́тель:</rubric>

<red>Ѿ</red> і҆ѡа́нна ст҃а́гѡ є҆ѵⷢ҇лїа чте́нїе.

<rubric>Про́чїи то́жде.</rubric>

<rubric class="inline">Настоѧ́тель:</rubric> <red>В</red>о́нмемъ.

<rubric>Про́чїи то́жде.</rubric>

<rubric>Настоѧ́тель стоѧ̀ пред̾ престо́ломъ на восто́къ лице́мъ, чте́тъ:</rubric>

<red>В</red>ъ нача́лѣ бѣ̀ сло́во: <rubric class="inline">и҆ прѡ́чаѧ.</rubric>

<rubric>Про́чїи то́жде.</rubric>

<rubric>И҆ на всѧ́комъ возгла́сѣ, и҆лѝ статїѝ є҆ѵⷢ҇лїа, ѹ҆дарѧ́ютъ въ це́ркви по є҆ди́нощи въ кандїю̀. Параекклисїа́рхъ же внѣ̀ це́ркве въ вели́кое би́ло, и҆ въ вели́кїй кампа́нъ: на послѣ́днемъ же возгла́сѣ ѹ҆дарѧ́ютъ во всѧ̀ кампа́ны, и҆ въ вели́кое би́ло, и҆ быва́етъ по чи́нꙋ бж҃е́ственнаѧ лїтꙋргі́а златоꙋ́стагѡ.</rubric>

<rubric>Вмѣ́стѡ же <incipit><red>Д</red>осто́йно:</incipit> пое́мъ:</rubric>

<red>А҆́</red>гг҃лъ вопїѧ́ше бл҃года́тнѣй, чи́стаѧ дв҃о ра́дꙋйсѧ, и҆ па́ки рекꙋ̀, ра́дꙋйсѧ: тво́й сн҃ъ воскре́се тридне́венъ ѿ гро́ба, и҆ мє́ртвыѧ воздви́гнꙋвый, лю́дїе весели́тесѧ.

<rubric class="inline">Та́же і҆рмо́съ:</rubric> <red>С</red>вѣти́сѧ, свѣти́сѧ но́вый і҆ерꙋсали́ме:

<rubric class="inline">Прича́стный:</rubric> <red>Т</red>ѣ́ло хрⷭ҇то́во прїими́те, и҆сто́чника безсме́ртнагѡ вкꙋси́те, а҆ллилꙋ́їа. <rubric class="inline">Три́жды.</rubric>

<rubric>Є҆гда́ же настоѧ́тель глаго́летъ:</rubric>

<red>С</red>о стра́хомъ бж҃їимъ и҆ вѣ́рою пристꙋпи́те.

<rubric>Мы̀ вмѣ́стѡ, <incipit><red>Б</red>л҃гослове́нъ грѧды́й во и҆́мѧ гдⷭ҇не:</incipit> пое́мъ:</rubric>

<incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric class="inline">Настоѧ́тель глаго́летъ:</rubric> <red>С</red>пасѝ бж҃е лю́ди твоѧ̀:

<rubric class="inline">И҆ мы̀:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric>Є҆гда́ же и҆зглаго́летъ і҆ере́й:</rubric>

<red>В</red>сегда̀ ны́нѣ и҆ при́снѡ:

<rubric class="inline">И҆ мы̀:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Є҆ди́ножды.</rubric>

<rubric>Посе́мъ є҆ктенїа̀.</rubric>

<rubric>Вмѣ́стѡ же, <incipit><red>Б</red>ꙋ́ди и҆́мѧ гдⷭ҇не:</incipit> и҆ вмѣ́стѡ ѱалма̀, <incipit><red>Б</red>л҃гословлю̀ гдⷭ҇а:</incipit> пое́мъ:</rubric>

<incipit><red>Х</red>рⷭ҇то́съ воскре́се:</incipit> <rubric class="inline">Двана́десѧть, и҆ мно́жае: до́ндеже а҆нафо́ра ѿ и҆гꙋ́мена разда́стсѧ.</rubric>

<rubric class="inline">Та́же настоѧ́тель:</rubric> <red>Б</red>л҃гослове́нїе гдⷭ҇не на ва́съ:

<rubric class="inline">Ли́къ:</rubric> <red>А҆</red>ми́нь.

<rubric>Посе́мъ настоѧ́тель вмѣ́стѡ, <incipit><red>С</red>ла́ва тебѣ̀ хрⷭ҇тѐ бж҃е:</incipit> пое́тъ:</rubric>

<red>Х</red>рⷭ҇то́съ воскре́се и҆з̾ ме́ртвыхъ сме́ртїю сме́рть попра́въ.

<rubric class="inline">И҆ ли́къ:</rubric> <red>И҆</red> сꙋ́щымъ во гробѣ́хъ живо́тъ дарова́въ.

<rubric>Посе́мъ настоѧ́тель глаго́летъ ѿпꙋ́стъ со крⷭ҇то́мъ по ѻ҆бы́чаю, ꙗ҆́коже ѹ҆каза́сѧ на ѹ҆́трени.</rubric>



<rubric>Да бꙋ́детъ же вѣ́стно и҆ сѐ, ꙗ҆́кѡ вра́тъ црⷭ҇кихъ ѻ҆лтарѧ̀, вели́кихъ же и҆ ѿ стра́нъ ма́лыхъ, по всѣ́мъ це́рквамъ во всю̀ свѣ́тлꙋю седми́цꙋ не затворѧ́емъ и҆ во вре́мѧ причаще́нїѧ.</rubric>
