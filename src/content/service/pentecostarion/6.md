---
title: "Послѣ́дованїе а҆́ртоса"
navigation:
  key: service-pentecostarion-6
  title: "Послѣ́дованїе а҆́ртоса"
  parent: service-pentecostarion
  order: 6
type: "service"
---

# Послѣ́дованїе а҆́ртоса, въ де́нь ст҃ы́ѧ па́схи.

<rubric>По ѿпꙋ́стѣ бж҃е́ственныѧ лїтꙋргі́и, взе́мшꙋ і҆ере́ю ѻ҆́бразъ воскрⷭ҇нїѧ хрⷭ҇то́ва, дїа́конꙋ же прїи́мшꙋ ѿ и҆́нагѡ а҆́ртосъ црⷭ҇кими враты̀, а҆́ще во ѻ҆лтарѣ̀ бꙋ́детъ. (Зрѝ) Въ нѣ́кихъ же ѻ҆би́телехъ на а҆нало́гїи, во хра́мѣ на сїѐ ѹ҆стро́енномъ, кꙋ́пнѡ со ѻ҆́бразомъ воскрⷭ҇нїѧ гдⷭ҇нѧ поставлѧ́етсѧ, и҆ ко а҆нафо́рѣ и҆дꙋ́ще цѣлꙋ́ютъ пе́рвѣе пра́здникъ, та́же а҆́ртосъ. И҆ дїа́конъ взе́млетъ є҆го̀ и҆з̾ мѣ́ста, съ панагїа́ромъ, и҆ въ рꙋка́хъ несе́тъ, пред̾идꙋ́щей лампа́дѣ, и҆лѝ двѣма̀. Настоѧ́тель же и҆ бра́тїѧ всѧ̀ по чи́нꙋ своемꙋ̀ и҆схо́дѧтъ со а҆́ртосомъ, (сі́есть хлѣ́бомъ, просфоро́ю всецѣ́лою на сѐ со крⷭ҇то́мъ на не́й и҆з̾ѡбраже́ннымъ ѹ҆гото́ванною) и҆з̾ цр҃кве въ трапе́зꙋ, вмѣ́стѡ ѱалма̀, Вознесꙋ́ тѧ бж҃е мо́й: <incipit><red>Х</red>рⷭ҇то́съ воскре́се:</incipit> пою́ще. Параекклисїа́рхꙋ же, и҆ про́чей бра́тїи во всѧ̀ зво́ны ѹ҆дарѧ́ющымъ.</rubric>

<rubric>И҆ вше́дше въ трапе́зꙋ поставлѧ́ютъ пра́здникъ и҆ а҆́ртосъ на мѣ́стѣхъ и҆́хъ. И҆ глаго́летъ настоѧ́тель:</rubric>

<incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric class="inline">И҆</rubric> <incipit><red>Ѻ҆́</red>ч҃е на́шъ:</incipit>

<rubric>Сла́ва и҆ ны́нѣ:</rubric>

<red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric class="inline">Настоѧ́тель:</rubric> <red>Х</red>рⷭ҇тѐ бж҃е, бл҃гословѝ ꙗ҆́стїе: <rubric class="inline">и҆ про́чее.</rubric>

<rubric class="inline">Мы́ же:</rubric> <red>А҆</red>ми́нь.

<rubric>Сѣда́емъ кі́йждо на мѣ́стѣ свое́мъ, со всѧ́кимъ безмо́лвїемъ и҆ бл҃гоговѣ́инствомъ. И҆ быва́етъ ѹ҆тѣше́нїе ве́лїе на всѧ̑. И҆ чте́нїе по ѻ҆бы́чаю.</rubric>

<rubric>По ѻ҆бы́чной трапе́зѣ востаю́ще бра́тїѧ, поставлѧ́ютъ а҆́ртосъ на трапе́зѣ, пою́ще:</rubric>

<incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric class="inline">И҆</rubric> <red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric>Та́же кела́рь прїе́мъ ѻ҆бы́чное проще́нїе ѿ настоѧ́телѧ и҆ бра́тїи:</rubric>

<red>Б</red>л҃гослови́те мѧ̀ ѻ҆ц҃ы̀ ст҃і́и, и҆ прости́те мѧ̀ грѣ́шнаго.

<rubric class="inline">Мы́ же рече́мъ:</rubric> <red>Б</red>г҃ъ да прости́тъ и҆ бл҃гослови́тъ.

<rubric>Та́же сне́мъ камила́ѵхїй, возгласи́тъ, вмѣ́стѡ, <incipit><red>В</red>ели́ко и҆́мѧ ст҃ы́ѧ трⷪ҇цы:</incipit></rubric>

<red>Х</red>рⷭ҇то́съ воскре́се. <rubric class="inline">Є҆ди́ножды.</rubric>

<rubric class="inline">На́мъ же ѿвѣща́ющымъ:</rubric> <red>В</red>ои́стиннꙋ воскре́се:

<rubric>То́йжде назна́менавъ крⷭ҇тоѻбра́знѡ а҆́ртосомъ, глаго́летъ:</rubric>

<red>П</red>окланѧ́емсѧ є҆гѡ̀ тридне́вномꙋ воскрⷭ҇нїю: <rubric class="inline">полага́етъ и҆̀ на панагїа́рѣ.</rubric>

<rubric>Пото́мъ прино́ситъ кела́рь а҆́ртосъ съ панагїа́ромъ къ настоѧ́телю, и҆ цѣлꙋ́етъ а҆́ртосъ и҆ всѧ̀ по не́мъ бра́тїѧ, пою́ще пѣ́снь ѳ҃-ю.</rubric>

<rubric>І҆рмо́съ: <incipit><red>С</red>вѣти́сѧ свѣти́сѧ:</incipit> и҆ прѡ́чаѧ, ѻ҆́ба тропарѧ̀ тоѧ̀ пѣ́сни.</rubric>

<rubric class="inline">И҆ па́ки і҆рмо́съ:</rubric> <incipit><red>С</red>вѣти́сѧ, свѣти́сѧ:</incipit>

<rubric>По цѣлова́нїи же просфоры̀ ѿ всѣ́хъ, возврати́всѧ кела́рь, поставлѧ́етъ ю҆̀ пред̾ настоѧ́телемъ, и҆ рече́тъ сті́хъ:</rubric>

<red>М</red>л҃твами ст҃ы́хъ ѻ҆ц҃ъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ.

<rubric class="inline">И҆ мы̀:</rubric> <red>А҆</red>ми́нь.

<rubric class="inline">И҆ пое́мъ:</rubric> <incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric>Сла́ва, ѵ҆пакоѝ глаго́лемъ:</rubric>

<red>П</red>редвари́вшыѧ ѹ҆́тро:

<rubric>И҆ ны́нѣ, конда́къ:</rubric>

<incipit><red>А҆́</red>ще и҆ во гро́бъ:</incipit>

<red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>л҃гословѝ.

<rubric class="inline">Настоѧ́тель:</rubric> <red>Б</red>л҃гослове́нъ бг҃ъ ми́лꙋѧй, и҆ пита́ѧй на́съ ѿ свои́хъ бога́тыхъ дарѡ́въ, свое́ю бл҃года́тїю и҆ чл҃вѣколю́бїемъ, всегда̀, ны́нѣ и҆ при́снѡ, и҆ во вѣ́ки вѣкѡ́въ.

<rubric class="inline">И҆ мы̀:</rubric> <red>А҆</red>ми́нь.

<rubric class="inline">Та́же настоѧ́тель:</rubric> <red>Б</red>г҃ъ да прости́тъ и҆ поми́лꙋетъ послꙋжи́вшихъ на́мъ.

<rubric>И҆ а҆́бїе и҆схо́дитъ и҆з̾ трапе́зы въ цр҃ковь, и҆ бра́тїѧ всѧ̀ по чи́нꙋ своемꙋ̀, пред̾идꙋ́щꙋ і҆ере́ю со і҆кѡ́ною воскрⷭ҇нїѧ хрⷭ҇то́ва, и҆ дїа́конꙋ со а҆́ртосомъ, и҆ кли́рїкѡмъ пою́щымъ:</rubric>

<incipit><red>Х</red>рⷭ҇то́съ воскре́се:</incipit>

<rubric>Тогда̀ параекклисїа́рхъ и҆ прѡ́чаѧ бра́тїѧ ѹ҆дарѧ́ютъ во всѧ̑ зво́ны. Вше́дшꙋ же настоѧ́телю и҆ бра́тїи въ цр҃ковь, і҆ере́й и҆ дїа́конъ поставлѧ́ютъ на свои́хъ и҆̀мъ мѣ́стѣхъ і҆кѡ́нꙋ и҆ а҆́ртосъ: мы́ же пое́мъ:</rubric>

<red>И҆</red> на́мъ дарова̀ живо́тъ вѣ́чный:

<rubric>И҆ и҆́демъ въ кє́ллїи своѧ̀.</rubric>

<rubric>Си́це же возслѣ́дꙋетсѧ цѣлова́нїе ѡ҆ просфорѣ̀, ꙗ҆́же є҆́сть а҆́ртосъ, чрез̾ всю̀ седми́цꙋ ст҃ы́ѧ свѣ́тлыѧ недѣ́ли, да́же до сꙋббѡ́ты.</rubric>



<rubric>Подоба́етъ вѣ́дати, ꙗ҆́кѡ а҆́ще слꙋчи́тсѧ бра́тꙋ ко́емꙋ ѿитѝ ко гдⷭ҇ꙋ въ сїю̀ ст҃ꙋ́ю седми́цꙋ па́схи: и҆ ѡ҆ се́мъ зрѝ всегѡ̀ послѣ́дованїѧ си́хъ дне́й ѡ҆ ѹ҆со́пшихъ въ тре́бникѣ.</rubric>
