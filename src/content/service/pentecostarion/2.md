---
title: "Часы̀ свѧты́ѧ па́схи и҆ всеѧ̀ свѣ́тлыѧ седми́цы"
navigation:
  key: service-pentecostarion-2
  title: "Часы̀ свѧты́ѧ па́схи и҆ всеѧ̀ свѣ́тлыѧ седми́цы"
  parent: service-pentecostarion
  order: 2
type: "service"
---

# Часы̀ свѧты́ѧ па́схи и҆ всеѧ̀ свѣ́тлыѧ седми́цы.

<rubric>Подоба́етъ вѣ́дати, ꙗ҆́кѡ ѿ сегѡ̀ днѐ ст҃ы́ѧ и҆ вели́кїѧ недѣ́ли па́схи, да́же до сꙋббѡ́ты, часы̀ и҆ повече́рїе си́це пою́тсѧ:</rubric>

<rubric class="inline">Наче́ншꙋ і҆ере́ю:</rubric> <incipit><red>Б</red>л҃гослове́нъ бг҃ъ на́шъ:</incipit>

<red>Х</red>рⷭ҇то́съ воскре́се и҆з̾ ме́ртвыхъ: <rubric class="inline">Три́жды.</rubric>

<rubric>Та́же глаго́лемъ три́жды:</rubric>

<red>В</red>оскрⷭ҇нїе хрⷭ҇то́во ви́дѣвше, поклони́мсѧ ст҃о́мꙋ гдⷭ҇ꙋ і҆и҃сꙋ, є҆ди́номꙋ безгрѣ́шномꙋ. Крⷭ҇тꙋ̀ твоемꙋ̀ покланѧ́емсѧ, хрⷭ҇тѐ, и҆ ст҃о́е воскрⷭ҇нїе твоѐ пое́мъ и҆ сла́вимъ: ты́ бо є҆сѝ бг҃ъ на́шъ, ра́звѣ тебѐ и҆но́гѡ не зна́емъ, и҆́мѧ твоѐ и҆менꙋ́емъ. Прїиди́те всѝ вѣ́рнїи, поклони́мсѧ ст҃о́мꙋ хрⷭ҇то́вꙋ воскрⷭ҇нїю: се́ бо прїи́де крⷭ҇то́мъ ра́дость всемꙋ̀ мі́рꙋ. Всегда̀ бл҃гословѧ́ще гдⷭ҇а, пое́мъ воскрⷭ҇нїе є҆гѡ̀: распѧ́тїе бо претерпѣ́въ, сме́ртїю сме́рть разрꙋшѝ.

<rubric>Та́же ѵ҆пакоѝ, гла́съ д҃, є҆ди́нощи:</rubric>

<red>П</red>редвари́вшыѧ ѹ҆́тро ꙗ҆̀же ѡ҆ марі́и, и҆ ѡ҆брѣ́тшыѧ ка́мень ѿвале́нъ ѿ гро́ба, слы́шахꙋ ѿ а҆́гг҃ла: во свѣ́тѣ присносꙋ́щнѣмъ сꙋ́щаго съ ме́ртвыми что̀ и҆́щете ꙗ҆́кѡ человѣ́ка; ви́дите грѡ́бныѧ пелєны̀, тецы́те, и҆ мі́рꙋ проповѣ́дите, ꙗ҆́кѡ воста̀ гдⷭ҇ь, ѹ҆мертви́вый сме́рть, ꙗ҆́кѡ є҆́сть сн҃ъ бг҃а, сп҃са́ющагѡ ро́дъ человѣ́ческїй.

<rubric>Посе́мъ конда́къ, гла́съ и҃, є҆ди́нощи:</rubric>

<red>А҆́</red>ще и҆ во гро́бъ снизше́лъ є҆сѝ, безсме́ртне, но а҆́довꙋ разрꙋши́лъ є҆сѝ си́лꙋ, и҆ воскрⷭ҇лъ є҆сѝ ꙗ҆́кѡ побѣди́тель, хрⷭ҇тѐ бж҃е, жена́мъ мѷроно́сицамъ вѣща́вый, ра́дꙋйтесѧ, и҆ твои́мъ а҆пⷭ҇лѡмъ ми́ръ да́рꙋѧй, па́дшымъ подаѧ́й воскрⷭ҇нїе.

<rubric>Та́же и҆ се́й тропа́рь, є҆ди́нощи:</rubric>

<red>В</red>о гро́бѣ пло́тски, во а҆́дѣ же съ дꙋше́ю ꙗ҆́кѡ бг҃ъ, въ раи́ же съ разбо́йникомъ и҆ на прⷭ҇то́лѣ бы́лъ є҆сѝ, хрⷭ҇тѐ, со ѻ҆ц҃е́мъ и҆ дх҃омъ, всѧ̑ и҆сполнѧ́ѧй неѡпи́санный.

<rubric>Сла́ва:</rubric>

<red>Ꙗ҆́</red>кѡ живоно́сецъ, ꙗ҆́кѡ раѧ̀ краснѣ́йшїй, вои́стиннꙋ и҆ черто́га всѧ́кагѡ ца́рскагѡ показа́сѧ свѣтлѣ́йшїй, хрⷭ҇тѐ, гро́бъ тво́й, и҆сто́чникъ на́шегѡ воскрⷭ҇нїѧ.

<rubric>И҆ ны́нѣ, бг҃оро́диченъ:</rubric>

<red>В</red>ы́шнѧгѡ ѡ҆сщ҃е́нное бж҃е́ственное селе́нїе, ра́дꙋйсѧ. Тобо́ю бо даде́сѧ ра́дость, бцⷣе, зовꙋ́щымъ: бл҃гослове́на ты̀ въ жена́хъ є҆сѝ, всенепоро́чнаѧ влⷣчце.

<rubric class="inline">Та́же,</rubric> <red>Г</red>дⷭ҇и поми́лꙋй, <rubric class="inline">м҃.</rubric>

<rubric>Сла́ва, и҆ ны́нѣ:</rubric>

<incipit><red>Чⷭ҇</red>тнѣ́йшꙋю херꙋві̑мъ:</incipit>

<red>И҆́</red>менемъ гдⷭ҇нимъ бл҃гословѝ ѻ҆́ч҃е.

<rubric class="inline">І҆ере́й, сті́хъ:</rubric> <red>М</red>л҃твами ст҃ы́хъ ѻ҆ц҃ъ на́шихъ:

<rubric class="inline">Мы́ же рече́мъ:</rubric> <red>А҆</red>ми́нь.

<rubric>И҆ па́ки глаго́лемъ подо́бнѣ:</rubric>

<incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric>Сла́ва, и҆ ны́нѣ:</rubric>

<red>Г</red>дⷭ҇и поми́лꙋй, <rubric class="inline">три́жды.</rubric> <red>Б</red>лгⷭ҇вѝ.

<rubric>И҆ ѿпꙋ́стъ пе́рвагѡ часа̀.</rubric>



<rubric>Си́мъ же ѻ҆́бразомъ пое́тсѧ за тре́тїй, за шесты́й, пред̾ лїтꙋргі́ею. Та́кожде и҆ пред̾ вече́рнею, за девѧ́тый ча́съ: и҆ за повече́рїе є҆ди́ножды. Та́кожде и҆ за полꙋ́нощницꙋ.</rubric>

<rubric>(Зрѝ) А҆́ще ли не бꙋ́детъ когда̀ по нꙋ́ждѣ лїтꙋргі́и: вмѣ́стѡ и҆з̾ѡбрази́тельныхъ, глаго́лемъ си́це:</rubric>

<incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<incipit><red>В</red>оскресе́нїе хрⷭ҇то́во:</incipit> <rubric class="inline">Є҆ди́ножды.</rubric>

<rubric class="inline">Посе́мъ:</rubric> <red>П</red>редвари́вшыѧ ѹ҆́тро:

<rubric class="inline">Сла́ва, конда́къ:</rubric> <incipit><red>А҆́</red>ще и҆ во гро́бъ:</incipit>

<rubric class="inline">И҆ ны́нѣ:</rubric> <incipit><red>Є҆</red>диноро́дный сн҃е:</incipit>

<rubric>Посе́мъ блажє́нна ѿ канѡ́на, пѣ́снь г҃ и҆ ѕ҃.</rubric>

<rubric class="inline">І҆ере́й:</rubric> <red>П</red>ремꙋ́дрость.

<rubric>Чте́цъ надписа́нїе а҆пⷭ҇ла, и҆ са́мое чте́нїе.</rubric>

<rubric>Посе́мъ і҆ере́й є҆ѵⷢ҇лїе.</rubric>

<rubric class="inline">Та́же,</rubric> <incipit><red>П</red>омѧнѝ на́съ гдⷭ҇и:</incipit>

<red>Л</red>и́къ нбⷭ҇ный:

<rubric class="inline">И҆ посе́мъ:</rubric> <incipit><red>В</red>ѣ́рꙋю во є҆ди́наго бг҃а:</incipit>

<incipit><red>Ѡ҆</red>сла́би, ѡ҆ста́ви:</incipit>

<rubric class="inline">И҆ по</rubric> <incipit><red>Ѻ҆́</red>ч҃е на́шъ:</incipit>

<rubric class="inline">Конда́къ:</rubric> <incipit><red>А҆́</red>ще и҆ во гро́бъ:</incipit>

<rubric>Сла́ва и҆ ны́нѣ, бг҃оро́диченъ:</rubric>

<incipit><red>В</red>ы́шнѧгѡ ѡ҆сщ҃е́нное:</incipit>

<red>Г</red>дⷭ҇и поми́лꙋй, <rubric class="inline">м҃.</rubric>

<rubric class="inline">Та́же:</rubric> <red>Є҆</red>ди́нъ ст҃ъ, є҆ди́нъ гдⷭ҇ь і҆и҃съ хрⷭ҇то́съ, во сла́вꙋ бг҃а ѻ҆ц҃а̀. <red>А҆</red>ми́нь.

<rubric>И҆ посе́мъ вмѣ́стѡ, <incipit><red>Б</red>ꙋ́ди и҆́мѧ гдⷭ҇не:</incipit></rubric>

<incipit><red>Х</red>рⷭ҇то́съ воскре́се:</incipit> <rubric class="inline">Три́жды.</rubric>

<rubric>Та́же, ѱало́мъ л҃г:</rubric>

<incipit><red>Б</red>л҃гословлю̀ гдⷭ҇а на всѧ́кое вре́мѧ:</incipit>

<rubric class="inline">Коне́цъ:</rubric> <red>Н</red>е лиша́тсѧ всѧ́кагѡ бла́га.

<rubric>И҆ посе́мъ ѿпꙋ́стъ. И҆ и҆схо́димъ въ трапе́зꙋ.</rubric>
