---
title: "Вхо́дъ гдⷭ҇ень въ і҆ерⷭ҇ли́мъ"
navigation:
  key: service-troparia12-5
  title: "Вхо́дъ гдⷭ҇ень въ і҆ерⷭ҇ли́мъ"
  parent: service-troparia12
  order: 5
type: "prayer"
---

# Вхо́дъ гдⷭ҇ень въ і҆ерⷭ҇ли́мъ.

## Въ недѣ́лю ва́їй.



## Тропа́рь, гла́съ а҃:

<red>Ѻ҆́</red>бщее воскрⷭ҇нїе пре́жде твоеѧ̀ стрⷭ҇ти ѹ҆вѣрѧ́ѧ, и҆з̾ ме́ртвыхъ воздви́глъ є҆сѝ ла́зарѧ хрⷭ҇тѐ бж҃е. Тѣ́мже и҆ мы̀ ꙗ҆́кѡ ѻ҆́троцы побѣ́ды зна́мєнїѧ носѧ́ще, тебѣ̀ побѣди́телю сме́рти вопїе́мъ: ѡ҆са́нна въ вы́шнихъ, бл҃гослове́нъ грѧды́й во и҆́мѧ гдⷭ҇не.

## И҆ дрꙋгі́й, гла́съ д҃:

<red>С</red>погре́бшесѧ тебѣ̀ креще́нїемъ хрⷭ҇тѐ бж҃е на́шъ, безсме́ртныѧ жи́зни сподо́бихомсѧ воскрⷭ҇нїемъ твои́мъ, и҆ воспѣва́юще зове́мъ: ѡ҆са́нна въ вы́шнихъ, бл҃гослове́нъ грѧды́й во и҆́мѧ гдⷭ҇не.

## Конда́къ, гла́съ ѕ҃:

<red>Н</red>а прⷭ҇то́лѣ на нб҃сѝ, на жребѧ́ти на землѝ носи́мый хрⷭ҇тѐ бж҃е, а҆́гг҃лѡвъ хвале́нїе, и҆ дѣте́й воспѣва́нїе прїѧ́лъ є҆сѝ зовꙋ́щихъ тѝ: бл҃гослове́нъ є҆сѝ грѧды́й а҆да́ма воззва́ти.

## Задосто́йникъ:

<rubric class="inline">І҆рмо́съ:</rubric> <irmos><red>Б</red>г҃ъ гдⷭ҇ь, и҆ ꙗ҆ви́сѧ на́мъ, соста́вите пра́здникъ, и҆ веселѧ́щесѧ прїиди́те, возвели́чимъ хрⷭ҇та̀, съ ва́їами и҆ вѣ́твьми, пѣ́сньми зовꙋ́ще: бл҃гослове́нъ грѧды́й во и҆́мѧ гдⷭ҇а сп҃са на́шегѡ.</irmos>

## Велича́нїе:

<red>В</red>елича́емъ тѧ̀, живода́вче хрⷭ҇тѐ, ѡ҆са́нна въ вы́шнихъ, и҆ мы̀ тебѣ̀ вопїе́мъ: бл҃гослове́нъ грѧды́й во и҆́мѧ гдⷭ҇не.
