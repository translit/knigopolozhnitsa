---
title: "Срѣ́тенїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀"
navigation:
  key: service-troparia12-3
  title: "Срѣ́тенїе"
  parent: service-troparia12
  order: 3
type: "prayer"
---

# Срѣ́тенїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.

## Мѣ́сѧца феврꙋа́рїа во в҃ де́нь.



## Тропа́рь, гла́съ а҃:

<red>Р</red>а́дꙋйсѧ бл҃года́тнаѧ бцⷣе дв҃о, и҆з̾ тебє́ бо возсїѧ̀ сл҃нце пра́вды хрⷭ҇то́съ бг҃ъ на́шъ, просвѣща́ѧй сꙋ́щыѧ во тьмѣ̀: весели́сѧ и҆ ты̀ ста́рче првⷣный, прїе́мый во ѡ҆б̾ѧ́тїѧ свободи́телѧ дꙋ́шъ на́шихъ, да́рꙋющаго на́мъ воскрⷭ҇нїе.

## Конда́къ, гла́съ то́йже:

<red>Ѹ҆</red>тро́бꙋ дв҃и́чꙋ ѡ҆ст҃и́вый ржⷭ҇тво́мъ твои́мъ, и҆ рꙋ́цѣ сѷмеѡ́нѣ бл҃гослови́вый, ꙗ҆́коже подоба́ше, предвари́въ, и҆ ны́нѣ сп҃слъ є҆сѝ на́съ, хрⷭ҇тѐ бж҃е: но ѹ҆мирѝ во бране́хъ жи́тельство, и҆ ѹ҆крѣпѝ лю́ди, и҆́хже возлюби́лъ є҆сѝ, є҆ди́не чл҃вѣколю́бче.

## Задосто́йникъ:

<rubric class="inline">Припѣ́въ:</rubric> <refrain><red>Б</red>цⷣе дв҃о, ѹ҆пова́нїе хрⷭ҇тїа́нѡмъ, покры́й, соблюдѝ и҆ сп҃сѝ на тѧ̀ ѹ҆пова́ющихъ.</refrain>

<rubric class="inline">І҆рмо́съ:</rubric> <irmos><red>В</red>ъ зако́нѣ сѣ́ни и҆ писа́нїй ѡ҆́бразъ ви́димъ, вѣ́рнїи: всѧ́къ мꙋ́жескїй по́лъ, ложесна̀ разверза́ѧ, ст҃ъ бг҃ꙋ. Тѣ́мъ перворожде́нное сло́во ѻ҆ц҃а̀ безнача́льна, сн҃а первородѧ́щасѧ мт҃рїю неискꙋсомꙋ́жнѡ, велича́емъ.</irmos>

## Велича́нїе:

<red>В</red>елича́емъ тѧ̀, живода́вче хрⷭ҇тѐ, и҆ чти́мъ пречⷭ҇тꙋю мт҃рь твою̀, є҆́юже по зако́нꙋ ны́нѣ прине́слсѧ є҆сѝ въ хра́мъ гдⷭ҇нь.
