---
title: "Пѧтдесѧ́тница. Де́нь ст҃ы́ѧ трⷪ҇цы"
navigation:
  key: service-troparia12-8
  title: "Пѧтдесѧ́тница"
  parent: service-troparia12
  order: 8
type: "prayer"
---

# Пѧтдесѧ́тница. Де́нь ст҃ы́ѧ трⷪ҇цы.

## Въ недѣ́лю и҃-ю по па́сцѣ.



## Тропа́рь, гла́съ и҃:

<red>Б</red>л҃гослове́нъ є҆сѝ хрⷭ҇тѐ бж҃е на́шъ, и҆́же премꙋ́дры ловцы̀ ꙗ҆вле́й, низпосла́въ и҆̀мъ дх҃а ст҃а́го, и҆ тѣ́ми ѹ҆ловле́й вселе́ннꙋю, человѣколю́бче сла́ва тебѣ̀.

## Конда́къ, гла́съ то́йже:

<red>Є҆</red>гда̀ снизше́дъ ѧ҆зы́ки слїѧ̀, раздѣлѧ́ше ꙗ҆зы́ки вы́шнїй: є҆гда́ же ѻ҆́гненныѧ ѧ҆зы́ки раздаѧ́ше, въ соедине́нїе всѧ̑ призва̀: и҆ согла́снѡ сла́вимъ всест҃а́го дх҃а.

## Задосто́йникъ:

<rubric class="inline">Припѣ́въ:</rubric> <refrain><red>А҆</red>пⷭ҇ли соше́ствїе ѹ҆тѣ́шителѧ зрѧ́ще ѹ҆диви́шасѧ, ка́кѡ въ ви́дѣ ѻ҆́гненныхъ ѧ҆зы̑къ ꙗ҆ви́сѧ дх҃ъ ст҃ы́й.</refrain>

<rubric class="inline">І҆рмо́съ:</rubric> <irmos><red>Р</red>а́дꙋйсѧ цр҃и́це, матеродѣ́вственнаѧ сла́во: всѧ́ка бо ѹ҆добоѡбраща́тельнаѧ бл҃гоглаго́ливаѧ ѹ҆ста̀ вѣті́йствовати не мо́гꙋтъ, тебѐ пѣ́ти досто́йнѡ: изꙋмѣва́етъ же ѹ҆́мъ всѧ́къ твоѐ рождество̀ разꙋмѣ́ти. Тѣ́мже тѧ̀ согла́снѡ сла́вимъ.</irmos>

## Велича́нїе:

<red>В</red>елича́емъ тѧ̀, живода́вче хрⷭ҇тѐ, и҆ чти́мъ всест҃а́го дх҃а твоего̀, є҆го́же ѿ ѻ҆ц҃а̀ посла́лъ є҆сѝ бж҃е́ствєннымъ ѹ҆ч҃нкѡмъ твои̑мъ.
