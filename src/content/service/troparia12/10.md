---
title: "Ѹ҆спе́нїе прест҃ы́ѧ влⷣчцы на́шеѧ бцⷣы, и҆ приснодв҃ы мр҃і́и"
navigation:
  key: service-troparia12-10
  title: "Ѹ҆спе́нїе"
  parent: service-troparia12
  order: 10
type: "prayer"
---

# Ѹ҆спе́нїе прест҃ы́ѧ влⷣчцы на́шеѧ бцⷣы, и҆ приснодв҃ы мр҃і́и.

## Мѣ́сѧца а҆́ѵгꙋста въ є҃і де́нь.



## Тропа́рь, гла́съ а҃:

<red>В</red>ъ ржⷭ҇твѣ̀ двⷭ҇тво сохрани́ла є҆сѝ, во ѹ҆спе́нїи мі́ра не ѡ҆ста́вила є҆сѝ бцⷣе, преста́виласѧ є҆сѝ къ животꙋ̀, мт҃и сꙋ́щи живота̀: и҆ мл҃твами твои́ми и҆збавлѧ́еши ѿ сме́рти дꙋ́шы на́шѧ.

## Конда́къ, гла́съ в҃:

<red>В</red>ъ мл҃твахъ неꙋсыпа́ющꙋю бцⷣꙋ, и҆ въ предста́тельствахъ непрело́жное ѹ҆пова́нїе, гро́бъ и҆ ѹ҆мерщвле́нїе не ѹ҆держа́ста: ꙗ҆́коже бо живота̀ мт҃рь, къ животꙋ̀ преста́ви, во ѹ҆тро́бꙋ всели́выйсѧ приснодв҃ственнꙋю.

## Задосто́йникъ:

<rubric class="inline">Припѣ́въ:</rubric> <refrain><red>А҆́</red>гг҃ли ѹ҆спе́нїе пречⷭ҇тыѧ ви́дѣвше ѹ҆диви́шасѧ, ка́кѡ дв҃а восхо́дитъ ѿ землѝ на нб҃о.</refrain>

<rubric class="inline">І҆рмо́съ:</rubric> <irmos><red>П</red>обѣжда́ютсѧ є҆стества̀ ѹ҆ста́вы въ тебѣ̀, дв҃о чⷭ҇таѧ: дѣ́вствꙋетъ бо ржⷭ҇тво̀, и҆ живо́тъ пред̾ѡбрꙋча́етъ сме́рть. По ржⷭ҇твѣ̀ дв҃а, и҆ по сме́рти жива̀, сп҃са́еши при́снѡ, бцⷣе, наслѣ́дїе твоѐ.</irmos>

## Велича́нїе:

<red>В</red>елича́емъ тѧ̀, пренепоро́чнаѧ мт҃и хрⷭ҇та̀ бг҃а на́шегѡ, и҆ всесла́вное сла́вимъ ѹ҆спе́нїе твоѐ.
