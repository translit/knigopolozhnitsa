---
title: "Вознесе́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀"
navigation:
  key: service-troparia12-7
  title: "Вознесе́нїе"
  parent: service-troparia12
  order: 7
type: "prayer"
---

# Вознесе́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.

## Въ четверто́къ ѕ҃-ѧ седми́цы по па́сцѣ.



## Тропа́рь, гла́съ д҃:

<red>В</red>озне́слсѧ є҆сѝ во сла́вѣ хрⷭ҇тѐ бж҃е на́шъ, ра́дость сотвори́вый ѹ҆ченикѡ́мъ ѡ҆бѣтова́нїемъ ст҃а́гѡ дх҃а, и҆звѣщє́ннымъ и҆̀мъ бы́вшымъ бл҃гослове́нїемъ, ꙗ҆́кѡ ты̀ є҆сѝ сн҃ъ бж҃їй, и҆зба́витель мі́ра.

## Конда́къ, гла́съ ѕ҃:

<red>Є҆́</red>же ѡ҆ на́съ и҆спо́лнивъ смотре́нїе, и҆ ꙗ҆̀же на землѝ соедини́въ нбⷭ҇нымъ, возне́слсѧ є҆сѝ во сла́вѣ хрⷭ҇тѐ бж҃е на́шъ, ника́коже ѿлꙋча́ѧсѧ, но пребыва́ѧ неѿстꙋ́пный, и҆ вопїѧ̀ лю́бѧщымъ тѧ̀: а҆́зъ є҆́смь съ ва́ми, и҆ никто́же на вы̀.

## Задосто́йникъ:

<rubric class="inline">Припѣ́въ:</rubric> <refrain><red>В</red>елича́й дꙋшѐ моѧ̀, возне́сшагосѧ ѿ землѝ на нб҃о, хрⷭ҇та̀ жизнода́вца.</refrain>

<rubric class="inline">І҆рмо́съ:</rubric> <irmos><red>Т</red>ѧ̀ па́че ѹ҆ма̀ и҆ словесѐ мт҃рь бж҃їю, въ лѣ́то безлѣ́тнаго неизрече́ннѡ ро́ждшꙋю, вѣ́рнїи є҆диномꙋ́дреннѡ велича́емъ.</irmos>

## Велича́нїе:

<red>В</red>елича́емъ тѧ̀, живода́вче хрⷭ҇тѐ, и҆ почита́емъ є҆́же на нб҃са̀ съ пречⷭ҇тою твое́ю пло́тїю, бж҃е́ственное вознесе́нїе.
