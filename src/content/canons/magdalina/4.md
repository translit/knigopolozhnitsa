---
title: "Сѣда́ленъ, гла́съ и҃"
navigation:
  key: canons-magdalina-4
  title: "Сѣда́ленъ, гла́съ и҃"
  parent: canons-magdalina
  order: 4
type: "canon"
---

## Сѣда́ленъ, гла́съ и҃

<red>Ѡ҆</red>бнища́вшемꙋ сло́вꙋ, премно́гимъ милосе́рдїемъ, мр҃і́е магдали́но, ꙗ҆́ве ꙗ҆́кѡ ѹ҆чени́ца и҆́стинѡ послꙋжи́ла є҆си: зрѧ́щи же сегѡ̀ на крⷭ҇тѣ̀ вознесе́на, и҆ во гро́бѣ положе́на, рыда́ла є҆сѝ слезѧ́щи. Тѣ́мже тѧ̀ почита́емъ, и҆ твоѐ соверша́емъ вѣ́рою торжество̀, мѷроно́сице сла́внаѧ, молѝ хрⷭ҇та̀ бг҃а, грѣхѡ́въ ѡ҆ставле́нїе пода́ти чтꙋ́щимъ любо́вїю ст҃ꙋ́ю па́мѧть твою́.

<rubric>Сла́ва, и҆ ны́нѣ:</rubric>

<rubric class="inline">Бг҃оро́диченъ:</rubric> <red>Ꙗ҆́</red>кѡ дв҃ꙋ и҆ є҆ди́нꙋ въ жена́хъ, тѧ̀ без̾ сѣ́менє ро́ждшꙋю бг҃а пло́тїю, всѝ ѹ҆блажа́емъ ро́ди чл҃вѣ́честїи, ѻ҆́гнь бо всели́сѧ въ тѧ̀ бж҃ества̀, и҆ ꙗ҆́кѡ младе́нца млеко́мъ пита́еши зижди́телѧ и҆ гдⷭ҇а. Тѣ́мъ а҆́гг҃льскїй и҆ чл҃вѣ́ческїй ро́дъ досто́йнѡ сла́вимъ прест҃о́е рождество̀ твоѐ и҆ согла́снѡ вопїе́мъ тѝ: молѝ хрⷭ҇та̀ бг҃а согрѣше́нїй ѡ҆ставле́нїе дарова́ти покланѧ́ющимсѧ вѣ́рою прест҃о́мꙋ рождествꙋ̀ твоемꙋ̀.
