---
title: "Пѣ́снь д҃"
navigation:
  key: canons-magdalina-5
  title: "Пѣ́снь д҃"
  parent: canons-magdalina
  order: 5
type: "canon"
---

## Пѣ́снь д҃

<rubric class="inline">І҆рмо́съ:</rubric> <irmos><red>Ѹ҆</red>слы́шахъ, гдⷭ҇и, смотре́нїѧ твоегѡ̀ та́инство, разꙋмѣ́хъ дѣла̀ твоѧ̀, и҆ просла́вихъ твоѐ бж҃ество̀.</irmos>

<red>С</red>т҃а́ѧ равноапⷭ҇льнаѧ мр҃і́е магдали́но, молѝ бг҃а ѡ҆ на́съ.

<red>Б</red>ез̾ смꙋще́нїѧ и҆́мꙋщи мїрска́гѡ сꙋ́етства мы́сль, прише́дшемꙋ мі́ръ вѣ́сь сп҃стѝ ѿ ле́сти послꙋжи́ла є҆сѝ.

<red>С</red>т҃а́ѧ равноапⷭ҇льнаѧ мр҃і́е магдали́но, молѝ бг҃а ѡ҆ на́съ.

<red>М</red>ы́ющисѧ слеза́ми, гро́ба живоно́снагѡ дости́гши, а҆́гг҃ла ѹ҆зрѣ́ла є҆сѝ, возвѣща́юща хрⷭ҇то́во, мр҃і́е, воскре́сенїе.

<rubric class="inline">Сла́ва:</rubric> <red>С</red>е́рдце твоѐ непоро́чное во ѡ҆правда́нїѧхъ хрⷭ҇то́выхъ бы́сть, и҆ тогѡ̀ є҆ди́нагѡ вожделѣ́ла є҆сѝ: кра́снагѡ добро́тою, достосла́внаѧ.

<rubric class="inline">И҆ ны́нѣ:</rubric> <red>Д</red>рема́нїемъ лѣ́ности мѧ̀ со́нъ грѣхо́вный, ѻ҆трокови́це, пости́же: бо́дренною мл҃твою твое́ю возста́ви мѧ̀ къ покаѧ́нїю.

<red>М</red>олѝ бг҃а ѡ҆ на́съ, ст҃а́ѧ равноапⷭ҇льнаѧ мр҃і́е магдали́но, ꙗ҆́кѡ мы̀ ѹ҆се́рднѡ къ тебѣ̀ прибѣга́емъ, ско́рой помо́щницѣ и҆ мл҃твеницѣ ѡ҆ дꙋша́хъ на́шихъ. <rubric class="inline">Покло́нъ.</rubric>
