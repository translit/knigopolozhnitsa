---
title: "Пѣ́снь ѕ҃"
navigation:
  key: canons-magdalina-7
  title: "Пѣ́снь ѕ҃"
  parent: canons-magdalina
  order: 7
type: "canon"
---

## Пѣ́снь ѕ҃

<rubric class="inline">І҆рмо́съ:</rubric> <irmos><red>Ѡ҆</red>чи́сти мѧ̀, сп҃се, мно́га бо беззако́нїѧ моѧ̀, и҆ и҆з̾ глꙋбины́ ѕѡ́лъ возведѝ, молю́сѧ: къ тебѣ́ бо возопи́хъ, и҆ ѹ҆слы́ши мѧ̀, бж҃е сп҃се́нїѧ моегѡ̀.</irmos>

<red>С</red>т҃а́ѧ равноапⷭ҇льнаѧ мр҃і́е магдали́но, молѝ бг҃а ѡ҆ на́съ.

<red>Г</red>лаго́лъ твои́хъ ѡ҆роше́нїе, печа́ли ва́ръ ѿ̾ѧ́тъ ѹ҆ченикѡ́въ, чтⷭ҇на́ѧ, ꙗ҆́кѡже возопи́ла є҆сѝ: хрⷭ҇то́съ воста̀, живо́тъ ꙗ҆ви́сѧ, ꙗ҆́сное ѡ҆блиста̀ со́лнце. <rubric class="inline">в҃.</rubric>

<rubric class="inline">Сла́ва:</rubric> <red>С</red>ѐ твоѧ̀ свѣтоза́рнаѧ па́мѧть возсїѧ̀, просвѣща́ющи вѣ́рныѧ, въ не́й пою́щїѧ тѧ̀, и҆ тмꙋ̀ ѿгонѧ́щи лꙋка́выхъ бѣсѡ́въ и҆скꙋше́нїѧ, досточꙋ́днаѧ.

<rubric class="inline">И҆ ны́нѣ:</rubric> <red>С</red>щ҃е́нства мы́сленное и҆ неприкоснове́нное ѡ҆чисти́лище, свѣ́щникъ свѣтови̑дѣнъ ꙗ҆ви́ласѧ є҆сѝ, и҆ мо́стъ къ бг҃ꙋ преводѧ́й, и҆сповѣ́дающимъ тѧ̀ бцⷣꙋ, пренепоро́чнаѧ.

<red>М</red>олѝ бг҃а ѡ҆ на́съ, ст҃а́ѧ равноапⷭ҇льнаѧ мр҃і́е магдали́но, ꙗ҆́кѡ мы̀ ѹ҆се́рднѡ къ тебѣ̀ прибѣга́емъ, ско́рой помо́щницѣ и҆ мл҃твеницѣ ѡ҆ дꙋша́хъ на́шихъ. <rubric class="inline">Покло́нъ.</rubric>

<red>Г</red>дⷭ҇и поми́лꙋй, <rubric class="inline">г҃.</rubric>

<rubric>Сла́ва, и҆ ны́нѣ:</rubric>
