---
title: "Пѣ́снь з҃"
navigation:
  key: canons-magdalina-9
  title: "Пѣ́снь з҃"
  parent: canons-magdalina
  order: 9
type: "canon"
---

## Пѣ́снь з҃

<rubric class="inline">І҆рмо́съ:</rubric> <irmos><red>Ѻ҆́</red>троцы є҆вре́йстїи въ пещѝ попра́ша пла́мень дерзнове́ннѡ, и҆ на ро́сꙋ ѻ҆́гнь преложи́ша вопїю́ще: бл҃гослове́нъ є҆сѝ, гдⷭ҇и бж҃е, во вѣ́ки.</irmos>

<red>С</red>т҃а́ѧ равноапⷭ҇льнаѧ мр҃і́е магдали́но, молѝ бг҃а ѡ҆ на́съ.

<red>Н</red>едꙋ́ги ѿгнала̀ є҆сѝ разли́чныѧ, споспѣ́шествꙋющагѡ тебѣ̀ сло́ва и҆́мꙋщи, є҆мꙋ́же предстои́ши ны́нѣ, вопїю́щи, мѷроно́сице: бл҃гослове́нъ є҆сѝ, гдⷭ҇и бж҃е, во вѣ́ки. <rubric class="inline">в҃.</rubric>

<rubric class="inline">Сла́ва:</rubric> <red>Є҆</red>ди́на ви́дѣла є҆сѝ пре́ждѣ и҆нѣ́хъ, живота̀ на́шегѡ, хрⷭ҇та̀, воста́вша, вертогра́дарѧ же тогѡ̀ непщева́ла є҆сѝ, вопїю́щи: бл҃гослове́нъ є҆сѝ, гдⷭ҇и бж҃е, во вѣ́ки.

<rubric class="inline">И҆ ны́нѣ:</rubric> <red>Ѹ҆</red>ста́вила є҆сѝ тече́нїе сме́ртное, безсме́ртнагѡ бг҃а ꙗ҆́кѡ заче́нши, и҆ ро́ждши, чⷭ҇таѧ, є҆мꙋ́же всѝ пои́мъ: бл҃гослове́нъ є҆сѝ, гдⷭ҇и бж҃е, во вѣ́ки.

<red>М</red>олѝ бг҃а ѡ҆ на́съ, ст҃а́ѧ равноапⷭ҇льнаѧ мр҃і́е магдали́но, ꙗ҆́кѡ мы̀ ѹ҆се́рднѡ къ тебѣ́ прибѣга́емъ, ско́рой помо́щницѣ и҆ мл҃твеницѣ ѡ҆ дꙋша́хъ на́шихъ. <rubric class="inline">Покло́нъ.</rubric>
