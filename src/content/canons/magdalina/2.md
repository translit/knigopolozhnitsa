---
title: "Пѣ́снь а҃"
navigation:
  key: canons-magdalina-2
  title: "Пѣ́снь а҃"
  parent: canons-magdalina
  order: 2
type: "canon"
---

## Пѣ́снь а҃

<rubric class="inline">І҆рмо́съ:</rubric> <irmos><red>В</red>о́дꙋ проше́дъ ꙗ҆́кѡ сꙋ́шꙋ, и҆ є҆гѵ́петскагѡ ѕла̀ и҆збѣжа́въ, і҆и҃льтѧ́нинъ вопїѧ́ше: и҆зба́вителю и҆ бг҃ꙋ на́шемꙋ пои́мъ.</irmos>

<rubric class="inline">Припѣ́въ:</rubric> <refrain><red>С</red>т҃а́ѧ равноапⷭ҇льнаѧ мр҃і́е магдали́но, молѝ бг҃а ѡ҆ на́съ.</refrain>

<red>Б</red>ж҃е́ственными ѹ҆кра́шена добро́тами, и҆ свѣтоли́тїи сїѧ́ющи бж҃е́ственными, ѡ҆черне́вшее моѐ се́рдце твои́ми мл҃твами, мр҃і́е, ѡ҆зарѝ.

<red>С</red>т҃а́ѧ равноапⷭ҇льнаѧ мр҃і́е магдали́но, молѝ бг҃а ѡ҆ на́съ.

<red>Ѡ҆</red>свѧтѝ тѧ̀ сло́во ѻ҆́ч҃ее, ѿ дꙋхѡ́въ ѕло́бы и҆зба́вивъ ꙗ҆́вѣ, є҆мꙋ́же ѹ҆чени́ца бы́вши, дарова́нїй ст҃а́гѡ дх҃а и҆спо́лниласѧ є҆сѝ.

<rubric class="inline">Сла́ва:</rubric> <red>В</red>о́дъ и҆спо́лнишисѧ животво́рныхъ ѿ и҆сто́чника незави́стнагѡ, за милосе́рдїе на землѝ ꙗ҆́вльшагосѧ влады́ки, грѣха̀ мꙋ́тныѧ и҆зсꙋши́ла є҆сѝ то́ки.

<rubric class="inline">И҆ ны́нѣ:</rubric> <red>М</red>а́терь є҆стество́мъ содѣ́телѧ пое́мъ тѧ̀, ѻ҆трокови́це, примири́вшꙋю бг҃ꙋ ѿпа́дшее є҆стество̀ чл҃вѣ́ческое, бг҃ороди́тельнице всенепоро́чнаѧ влⷣчице.

<red>М</red>олѝ бг҃а ѡ҆ на́съ, ст҃а́ѧ равноапⷭ҇льнаѧ мр҃і́е магдали́но, ꙗ҆́кѡ мы̀ ѹ҆се́рднѡ къ тебѣ̀ прибѣга́емъ, ско́рой помо́щнице и҆ мл҃твенице ѡ҆ дꙋша́хъ на́шихъ. <rubric class="inline">Покло́нъ.</rubric>
