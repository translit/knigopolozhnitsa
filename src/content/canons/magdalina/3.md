---
title: "Пѣ́снь г҃"
navigation:
  key: canons-magdalina-3
  title: "Пѣ́снь г҃"
  parent: canons-magdalina
  order: 3
type: "canon"
---

## Пѣ́снь г҃

<rubric class="inline">І҆рмо́съ:</rubric> <irmos><red>Н</red>бⷭ҇нагѡ крꙋ́га верхотво́рче, гдⷭ҇и, и҆ цр҃кве зижди́телю, ты̀ менѐ ѹ҆твердѝ въ любвѝ твое́й, жела́нїй кра́ю, вѣ́рныхъ ѹ҆твержде́нїе, є҆ди́не чл҃вѣколю́бче.</irmos>

<red>С</red>т҃а́ѧ равноапⷭ҇льнаѧ мр҃і́е магдали́но, молѝ бг҃а ѡ҆ на́съ.

<red>В</red>озлюби́вши пе́рвѣе бл҃ги́хъ вино́вника, на́ше бл҃госе́рднѡ є҆стество̀ ѡ҆бж҃и́вшагѡ, послѣ́довала є҆сѝ є҆мꙋ̀ ѹ҆се́рднѡ, мр҃і́е, тогѡ̀ повинꙋ́вшисѧ бж҃е́ственнымъ велѣ́нїемъ. <rubric class="inline">в҃.</rubric>

<rubric class="inline">Сла́ва:</rubric> <red>Р</red>ыда́ющи, гро́ба и҆зба́вителева дости́гла є҆сѝ, пе́рвѣе ви́дѣвши бж҃е́ственное, ѻ҆трокови́це, воскресе́нїе. Тѣ́мже бл҃говѣ́стница ꙗ҆ви́ласѧ є҆сѝ вопїю́щи: хрⷭ҇то́съ воста̀, рꙋка́ми восплещи́те.

<rubric class="inline">И҆ ны́нѣ:</rubric> <red>С</red>п҃са́етъ мѧ̀ сло́во вопло́щшеесѧ, пречⷭ҇таѧ, ѿ твои́хъ пречⷭ҇тыхъ крове́й, бога́тствомъ бл҃гости, разреша́ѧ ѡ҆сꙋжде́нїе пе́рвагѡ паде́нїѧ. Є҆го́же непреста́ннѡ моли́, сп҃стѝ ста́до твоѐ.

<red>М</red>олѝ бг҃а ѡ҆ на́съ, ст҃а́ѧ равноапⷭ҇льнаѧ мр҃і́е магдали́но, ꙗ҆́кѡ мы̀ ѹ҆се́рднѡ къ тебѣ̀ прибѣга́емъ, ско́рой помо́щницѣ и҆ мл҃твеницѣ ѡ҆ дꙋша́хъ на́шихъ. <rubric class="inline">Покло́нъ.</rubric>

<red>Г</red>дⷭ҇и поми́лꙋй, <rubric class="inline">г҃.</rubric>
