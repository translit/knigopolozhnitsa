---
title: "Конда́къ, гла́съ д҃"
navigation:
  key: canons-cross-8
  title: "Конда́къ, гла́съ д҃"
  parent: canons-cross
  order: 8
type: "canon"
---

## Конда́къ, гла́съ д҃. Самоподо́бенъ:

<versal>В</versal>ознесы́йсѧ на крⷭ҇тъ во́лею, тезоимени́томꙋ твоемꙋ̀ но́вомꙋ жи́тельствꙋ щедрѡ́ты твоѧ̑ да́рꙋй, хрⷭ҇тѐ бж҃е, возвеселѝ на́съ си́лою твое́ю, побѣ́ды даѧ̀ на́мъ на сꙋпоста́ты, посо́бїе и҆мꙋ́щимъ твоѐ, ѻ҆рꙋ́жїе ми́ра, непобѣди́мꙋю побѣ́дꙋ.

## І҆́косъ:

<red>И҆́</red>же до тре́тїѧгѡ нб҃сѐ восхище́нъ бы́сть въ ра́й, и҆ глаго́лы слы́шавъ неизречє́нныѧ и҆ бж҃е́ствєнныѧ, и҆́хже не лѣ́ть ѧ҆зы́ки (человѣ́ческими) глаго́лати, что̀ гала́тѡмъ пи́шетъ, ꙗ҆́кѡ рачи́телїе писа́нїй прочто́сте и҆ позна́сте: мнѣ̀, глаго́летъ, хвали́тисѧ да не бꙋ́детъ, то́кмѡ во є҆ди́номъ крⷭ҇тѣ̀ гдⷭ҇ни, на не́мже страда́въ ѹ҆бѝ стра̑сти. Тогѡ̀ ѹ҆̀бо и҆ мы̀ и҆звѣ́стнѡ держи́мъ крⷭ҇тъ гдⷭ҇нь, хвалꙋ̀ всѝ: є҆́сть бо на́мъ сп҃си́тельное сїѐ дре́во, ѻ҆рꙋ́жїе ми́ра, непобѣди́маѧ побѣ́да.
