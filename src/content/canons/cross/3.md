---
title: "Пѣ́снь г҃"
navigation:
  key: canons-cross-3
  title: "Пѣ́снь г҃"
  parent: canons-cross
  order: 3
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Т</red>воѧ̑ пѣсносло́вцы бцⷣе, живы́й и҆ незави́стный и҆сто́чниче, ли́къ себѣ̀ совокꙋ́пльшыѧ, дꙋхо́внѡ ѹ҆твердѝ, въ бж҃е́ственнѣй твое́й сла́вѣ вѣнцє́въ сла́вы сподо́би.</irmos>

<rubric class="inline">Припѣ́въ:</rubric> <refrain><red>С</red>ла́ва гдⷭ҇и, крⷭ҇тꙋ̀ твоемꙋ̀ чⷭ҇тно́мꙋ.</refrain>

<red>К</red>рⷭ҇те, прпⷣбныхъ ѻ҆рꙋ́жїе, ѻ҆бою́дный ме́чь хрⷭ҇то́въ, вѣ́рныхъ ѹ҆добре́нїе, болѧ́щихъ и҆сцѣле́нїе и҆ застꙋпле́нїе, и҆ воздви́женїе ѹ҆ме́ршихъ, всечⷭ҇тне.

<rubric class="inline">Припѣ́въ:</rubric> <refrain><red>С</red>ла́ва гдⷭ҇и, крⷭ҇тꙋ̀ твоемꙋ̀ чⷭ҇тно́мꙋ.</refrain>

<red>К</red>рⷭ҇те, ѡ҆снова́нїе бл҃гоче́стїѧ, бѣсѡ́мъ показа́лсѧ є҆сѝ гꙋби́тель, цр҃квамъ бл҃голѣ́пїе, нечести̑вымъ поги́бель, врагѡ́мъ посрамле́нїе въ де́нь сꙋ́дный.

<rubric class="inline">Сла́ва:</rubric> <red>К</red>рⷭ҇те живоно́сный, ты́ ми бꙋ́ди крѣ́пость и҆ побѣ́да, и҆ щи́тъ и҆ стѣна̀ нера́тꙋема, бѣсѡ́мъ ѿгна́нїе, и҆ помыслѡ́мъ погаше́нїе, и҆ ѹ҆ма̀ моегѡ̀ сохране́нїе.

<rubric class="inline">И҆ ны́нѣ:</rubric> <red>Р</red>аспѧ́тїе поно́сное, дв҃о, влⷣчце, тво́й сн҃ъ претерпѣ́лъ є҆́сть, и҆ сме́рть неподо́бнꙋю, но возне́ссѧ, низве́рже проти̑вныѧ вра̑жїѧ си̑лы, ꙗ҆́кѡ безсме́ртенъ.

<red>Г</red>дⷭ҇и, поми́лꙋй, <rubric class="inline">три́жды.

</rubric><rubric class="inline">Сла́ва, и҆ ны́нѣ:</rubric>
