---
title: "Пѣ́снь д҃"
navigation:
  key: canons-incorporeal-5
  title: "Пѣ́снь д҃"
  parent: canons-incorporeal
  order: 5
type: "canon"
---

## Пѣ́снь д҃.

<rubric class="inline">І҆рмо́съ:</rubric> <irmos><red>В</red>сѣ́лъ є҆сѝ на ко́ни, а҆пⷭ҇лы твоѧ̑, гдⷭ҇и, и҆ прїѧ́лъ є҆сѝ рꙋка́ма твои́ма ѹ҆зды̑ и҆́хъ, и҆ спасе́нїе бы́сть ѣ҆жде́нїе твоѐ вѣ́рнѡ пою́щымъ: сла́ва си́лѣ твое́й, гдⷭ҇и.</irmos>

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>В</red>сѣ́лъ є҆сѝ на а҆́гг҃лы, ꙗ҆́коже на ко́ни чл҃вѣколю́бче, и҆ прїѧ́тъ рꙋко́ю твое́ю вожда̀ и҆́хъ, и҆ сп҃се́нїе бы́сть ѣ҆жде́нїе твоѐ, вѣ́рнѡ тѝ вопїю́щымъ: сла́ва си́лѣ твое́й гдⷭ҇и.

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>П</red>окрыва́етъ а҆́гг҃лы добродѣ́тель твоѧ̀ безсме́ртне, и҆ зємны́ѧ и҆сполнѧ́етъ концы̀ твоегѡ̀ сла́внагѡ безнача́льне, бж҃е́ственнагѡ хвале́нїѧ, съ ни́миже тебѣ̀ вопїе́мъ: сла́ва си́лѣ твое́й гдⷭ҇и.

<rubric class="inline">Сла́ва:</rubric> <red>И҆</red>зше́лъ є҆сѝ ще́дре, на сп҃се́нїе лю́демъ твои̑мъ хрⷭ҇тѐ, созыва́еши же дрꙋ́ги си̑лы твоѧ̑: и҆ весе́лїе бы́сть во сп҃се́нїи твое́мъ безвє́щнымъ, вопїю́щымъ: сла́ва си́лѣ твое́й гдⷭ҇и.

<rubric class="inline">И҆ ны́нѣ, бг҃оро́диченъ:</rubric> <red>Д</red>в҃а и҆ мт҃и па́че є҆стества̀ ꙗ҆ви́ласѧ є҆сѝ пречⷭ҇таѧ, ꙗ҆́кѡ бг҃а того́же и҆ человѣ́ка хрⷭ҇та̀ родила̀ є҆сѝ, ѿ а҆́гг҃лъ хвали́маго, люде́й твои́хъ печа́ль преложѝ на ра́дость, мл҃твами твои́ми.
