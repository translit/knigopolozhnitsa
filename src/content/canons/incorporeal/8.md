---
title: "Конда́къ, гла́съ в҃"
navigation:
  key: canons-incorporeal-8
  title: "Конда́къ, гла́съ в҃"
  parent: canons-incorporeal
  order: 8
type: "canon"
---

## Конда́къ, гла́съ в҃:

<red>А҆</red>рхїстрати́зи бж҃їи, слꙋжи́телїе бж҃е́ственныѧ сла́вы, а҆́гг҃лѡвъ нача̑льницы, и҆ человѣ́кѡвъ наста̑вницы, поле́зное на́мъ проси́те, и҆ ве́лїю млⷭ҇ть, ꙗ҆́кѡ безпло́тныхъ а҆рхїстрати́зи.

## І҆́косъ:

<red>Р</red>е́клъ є҆сѝ чл҃вѣколю́бче, въ писа́нїихъ твои́хъ, мно́жествꙋ ра́доватисѧ а҆́гг҃лъ ѡ҆ человѣ́цѣ є҆ди́номъ ка́ющемсѧ, безсме́ртне: тѣ́мъ и҆ мы̀ въ беззако́нїихъ сꙋ́ще, безгрѣ́шне є҆ди́не сердцевѣ́дче, тѧ̀ моли́ти всегда̀ дерза́емъ ꙗ҆́кѡ бл҃гоꙋтро́бнаго, ѹ҆ще́дрити на́съ, и҆ посла́ти недостѡ́йнымъ ѹ҆миле́нїе влⷣко, и҆ пода́ти на́мъ проще́нїе грѣхѡ́въ: ѡ҆ всѣ́хъ бо на́съ мо́лѧтсѧ тебѣ̀, ꙗ҆́кѡ безпло́тныхъ а҆рхїстрати́зи.
