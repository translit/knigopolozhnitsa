---
title: "Пѣ́снь г҃"
navigation:
  key: canons-incorporeal-3
  title: "Пѣ́снь г҃"
  parent: canons-incorporeal
  order: 3
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>С</red>тра́хъ тво́й гдⷭ҇и, всадѝ въ сердца̀ ра̑бъ твои́хъ, и҆ бꙋ́ди на́мъ ѹ҆твержде́нїе, тѧ̀ во и҆́стинѣ призыва́ющихъ.</irmos>

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>К</red>рѣ́постїю ѹ҆ста́вилъ є҆сѝ безсме́ртне си̑льныѧ, соверша́ющыѧ прест҃о́е твоѐ хотѣ́нїе, тебѣ̀ въ вы́шнихъ всегда̀ предстоѧ́щыѧ.

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>Х</red>ода́таи твоегѡ̀ вочл҃вѣ́ченїѧ, и҆ честна́гѡ воста́нїѧ, а҆́гг҃льскїѧ чинонача́льники хрⷭ҇тѐ, за ны̀ прїимѝ молѧ́щыѧсѧ.

<rubric class="inline">Сла́ва:</rubric> <red>А҆́</red>гг҃лы приста́вилъ є҆сѝ храни́тели человѣ́кѡмъ, ꙗ҆́кѡ бл҃гоꙋтро́бенъ, слꙋжи́тели же показа́лъ є҆сѝ хрⷭ҇тѐ сп҃се́нїѧ, твои̑мъ ѹ҆го́дникѡмъ.

<rubric class="inline">И҆ ны́нѣ, бг҃оро́диченъ:</rubric> <red>Н</red>еизрече́ннѡ ро́ждши бг҃оневѣ́сто сп҃са и҆ гдⷭ҇а, и҆зба́вльшаго на́съ ѿ тлѝ, тѧ̀ вои́стиннꙋ призыва́ющихъ.

<red>Г</red>дⷭ҇и, поми́лꙋй, <rubric class="inline">три́жды.</rubric>
