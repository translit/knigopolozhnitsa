---
title: "Пѣ́снь є҃"
navigation:
  key: canons-incorporeal-6
  title: "Пѣ́снь є҃"
  parent: canons-incorporeal
  order: 6
type: "canon"
---

## Пѣ́снь є҃.

<rubric class="inline">І҆рмо́съ:</rubric> <irmos><red>Ѿ</red> но́щи невѣ́дѣнїѧ бг҃овѣ́дѣнїемъ просвѣти́вый концы̀, просвѣти́ мѧ ѹ҆́тромъ чл҃вѣколю́бїѧ твоегѡ̀, гдⷭ҇и.</irmos>

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>Н</red>евозвра́тнымъ жела́нїемъ всегда̀ къ высотѣ̀ хрⷭ҇тѐ носи́ми, кра́йнее всѣ́хъ жела́нїе, а҆́гг҃льскїѧ си̑лы непреста́ннѡ сла́вѧтъ.

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>Т</red>ы̀ разꙋ̑мныѧ по сꙋществꙋ̀, нетлѣ̑нныѧ бл҃года́тїю твое́ю хрⷭ҇тѐ, поста́вилъ є҆сѝ пѣвцы̀ твоемꙋ̀ вели́чествїю, а҆́гг҃лы твоѧ̑ по ѡ҆́бразꙋ содѣ́лавъ непостижи́ме.

<rubric class="inline">Сла́ва:</rubric> <red>Т</red>ы̀ непреклѡ́нны на гѡ́ршаѧ, къ тебѣ̀ приближе́нїемъ хрⷭ҇тѐ, сохрани́лъ є҆сѝ твоѧ̑ слꙋги̑: и҆сто́чникъ бо бл҃гости ты̀ є҆сѝ бл҃готворѧ̀ досто́йнѡ тѝ слꙋжа́щымъ.

<rubric class="inline">И҆ ны́нѣ, бг҃оро́диченъ:</rubric> <red>Ѹ҆</red>мерщвле́ннꙋю мою̀ дꙋ́шꙋ страстьмѝ ме́рзкими, всенепоро́чнаѧ ѡ҆живѝ, животꙋ̀ храни́телѧ ро́ждши, и҆ къ стезѣ̀ вѣ́чнѣй и҆ бл҃же́нномꙋ житїю̀ ѹ҆стремѝ.
