---
title: "Пѣ́снь ѳ҃"
navigation:
  key: canons-incorporeal-11
  title: "Пѣ́снь ѳ҃"
  parent: canons-incorporeal
  order: 11
type: "canon"
---

## Пѣ́снь ѳ҃.

<rubric class="inline">І҆рмо́съ:</rubric> <irmos><red>Ѹ҆</red>ста́вы прешла̀ є҆сѝ є҆стества̀, содѣ́телѧ заче́нши и҆ гдⷭ҇а, и҆ две́рь сп҃се́нїѧ мі́рови была̀ є҆сѝ. тѣ́мъ тѧ̀ бцⷣе непреста́ннѡ велича́емъ.</irmos>

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>Т</red>ѧ̀ неизрече́ннѡ совокꙋпи́вшаго нбⷭ҇нымъ хрⷭ҇тѐ земна̑ѧ, и҆ є҆ди́нꙋ цр҃ковь соверши́вша а҆́гг҃лѡмъ и҆ человѣ́кѡмъ, непреста́ннѡ велича́емъ.

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>А҆́</red>гг҃ли и҆ а҆рха́гг҃ли, прⷭ҇то́ли, вла̑сти же и҆ гдⷭ҇ьствїѧ, нача̑ла и҆ си̑лы, и҆ херꙋві́ми, и҆ серафі́ми, съ бцⷣею ѡ҆ мі́рѣ моли́тесѧ.

<rubric class="inline">Сла́ва, трⷪ҇ченъ:</rubric> <red>Т</red>ѧ̀ трⷪ҇це сла́вимъ, ѿ небытїѧ̀ всѧ̑ сотвори́вшꙋю, и҆ чи́ны а҆́гг҃льскїѧ ѹ҆краси́вшꙋю, и҆ бж҃е́ственными зарѧ́ми просвѣти́вшꙋю концы̀.

<rubric class="inline">И҆ ны́нѣ, бг҃оро́диченъ:</rubric> <red>Р</red>а́дꙋйсѧ ст҃а́ѧ бг҃оневѣ́сто, ра́дꙋйсѧ, свѣ́тъ мі́рови ро́ждши вѣ̑рнымъ, ра́дꙋйсѧ стѣно̀ и҆ покро́ве всѣ́хъ на́съ: бг҃а ꙗ҆́кѡ бл҃года́телѧ, за ны̀ непреста́ннѡ молѝ.
