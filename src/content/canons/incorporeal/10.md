---
title: "Пѣ́снь и҃"
navigation:
  key: canons-incorporeal-10
  title: "Пѣ́снь и҃"
  parent: canons-incorporeal
  order: 10
type: "canon"
---

## Пѣ́снь и҃.

<rubric class="inline">І҆рмо́съ:</rubric> <irmos><red>Н</red>а горѣ̀ ст҃ѣ́й просла́вльшасѧ, и҆ въ кꙋпинѣ̀ ѻ҆гне́мъ приснодв҃ы мѡѷсе́ови та́йнꙋ ꙗ҆́вльшаго, гдⷭ҇а по́йте, и҆ превозноси́те во всѧ̑ вѣ́ки.</irmos>

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>А҆́</red>гг҃льскомꙋ поревнꙋ́емъ житїю̀, и҆ ра́зꙋмъ впери́мъ къ высотѣ̀, и҆ съ ни́ми невеще́ственнѡ воспое́мъ гдⷭ҇а, и҆ превозно́симъ во вѣ́ки.

<rubric class="inline">Припѣ́въ:</rubric> <refrain><red>С</red>т҃і́и а҆рха́гг҃ли и҆ а҆́гг҃ли моли́те бг҃а ѡ҆ на́съ.</refrain>

<red>Л</red>ико́вствєнницы ли́ка нбⷭ҇нагѡ, и҆̀же прⷭ҇то́лъ ѡ҆бстоѧ́ще сла́вы, ѡ҆ бз҃ѣ всегда̀ ѡ҆браща́еми а҆́гг҃ли, пою́тъ и҆ славосло́вѧтъ во всѧ̑ вѣ́ки.

<rubric class="inline">Сла́ва:</rubric> <red>Н</red>евеще́ственна ѻ҆гнѧ̀ творѧ́щей пла́мы, на высотѣ̀ непреста́ннѡ слꙋжа́щихъ, и҆ а҆́гг҃лы дꙋ́хи ꙗ҆влѧ́ющей, трⷪ҇цѣ покланѧ́емсѧ, и҆ славосло́вимъ во всѧ̑ вѣ́ки.

<rubric class="inline">И҆ ны́нѣ, бг҃оро́диченъ:</rubric> <red>И҆́</red>же во ѹ҆тро́бꙋ все́льшасѧ дв҃ы, и҆ ѿ сеѧ̀ стра́ннѡ и҆ вы́ше сло́ва, дре́внѧго а҆да́ма назда́вша, гдⷭ҇а пое́мъ и҆ славосло́вимъ во вѣ́ки.
