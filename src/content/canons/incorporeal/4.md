---
title: "Сѣда́ленъ, гла́съ и҃"
navigation:
  key: canons-incorporeal-4
  title: "Сѣда́ленъ, гла́съ и҃"
  parent: canons-incorporeal
  order: 4
type: "canon"
---

## Сѣда́ленъ, гла́съ и҃.

<podoben>Подо́бенъ: <incipit><red>П</red>овелѣ́нное:</incipit></podoben>

<red>Н</red>бⷭ҇ныхъ нача́льниче, и҆ первостоѧ́телю высокопресто́льныхъ, и҆ стра́шныхъ бж҃е́ственныѧ сла́вы, мїхаи́ле а҆рхїстрати́же, а҆́гг҃лѡмъ чинонача́льниче, со всѣ́ми безпло́тными, є҆мꙋ́же слꙋ́жиши влⷣцѣ, ѡ҆ все́мъ мі́рѣ непреста́ннѡ моли́сѧ, и҆ и҆спросѝ ѡ҆ставле́нїе грѣхѡ́въ, и҆ млⷭ҇ть и҆ бл҃года́ть ѡ҆брѣстѝ въ де́нь сꙋ́дный.

## Сла́ва, и҆ ны́нѣ, бг҃оро́диченъ:

<red>В</red>ъ пꙋчи́нꙋ лю́тѣ впа́дъ ѹ҆ны́нїѧ, ѿ мно́жества лꙋка́выхъ и҆ беззако́нныхъ мѝ дѣ́лъ, прїидо́хъ въ недоꙋмѣ́нїе, и҆ ѿча́ѧнїемъ ны́нѣ ѡ҆держꙋ́сѧ. влⷣчце бцⷣе, ты́ мѧ сп҃сѝ, ты́ ми помозѝ: грѣ́шныхъ бо ты̀ є҆сѝ ѡ҆чище́нїе, и҆ чистота̀ сп҃си́тельнаѧ.
