---
title: "Сѣда́ленъ, гла́съ и҃"
navigation:
  key: canons-baptist-4
  title: "Сѣда́ленъ, гла́съ и҃"
  parent: canons-baptist
  order: 4
type: "canon"
---

## Сѣда́ленъ, гла́съ и҃:
<podoben>Подо́бенъ: <incipit><red>П</red>овелѣ́нное:</incipit></podoben>

<red>З</red>аха́рїинъ гла́съ свѣ́тлѡ разрѣшѝ, словесѐ гла́съ ро́ждсѧ прⷣте́ча, и҆ зако́на непло́дїе всѣ̑мъ показа̀ зовы́й: пока́йтесѧ сꙋ́щїи на землѝ, се́ бо прїи́де и҆ ꙗ҆ви́сѧ і҆и҃съ, всѧ̑ хотѧ̀ и҆зба́вити ѿ пе́рвыѧ клѧ́твы, просвѣща́ѧ креще́нїемъ: вои́стиннꙋ чꙋ́до пресла́вно.

## <rubric class="inline">Сла́ва, гла́съ д҃:</rubric>
<podoben>Подо́бенъ: <incipit><red>Ѹ҆</red>диви́сѧ:</incipit></podoben>

<red>Ꙗ҆́</red>коже со́лнце свѣ́тло, и҆зъ чре́ва є҆лїсаве́ти возсїѧ̀ на́мъ заха́рїинъ сы́нъ, и҆ ѻ҆́тчее разрѣшѝ безгла́сїе, и҆ всѣ̑мъ лю́демъ въ дерзнове́нїи мно́зѣ, и҆спра́вите, вопїѧ̀, пꙋ́ть гдⷭ҇ень: и҆́бо то́й свободи́тъ, и҆ спасе́тъ къ немꙋ̀ притека́ющыѧ. Є҆го́же проповѣ́далъ є҆сѝ, і҆ѡа́нне, молѝ, спасти́сѧ дꙋша́мъ на́шымъ.

<rubric class="inline">И҆ ны́нѣ, бг҃оро́диченъ:</rubric> <red>Ѡ҆</red>бнови́ла є҆сѝ, чⷭ҇таѧ, бж҃е́ственнымъ ржⷭ҇тво́мъ твои́мъ, и҆стлѣ́вшее во страсте́хъ земноро́дныхъ ме́ртвенное сꙋщество̀, и҆ воздви́гла є҆сѝ всѧ̑ ѿ сме́рти къ животꙋ̀ нетлѣ́нїѧ. Тѣ́мже тѧ̀ по до́лгꙋ блажи́мъ всѝ, дв҃о препросла́вленнаѧ, ꙗ҆́коже прорекла̀ є҆сѝ.
