---
title: "Пѣ́снь а҃"
navigation:
  key: canons-mitrofanvor-2
  title: "Пѣ́снь а҃"
  parent: canons-mitrofanvor
  order: 2
type: "canon"
---

## Пѣ́снь а҃

<rubric class="inline">І҆рмо́съ:</rubric> <irmos><red>В</red>о́дꙋ проше́дъ, ꙗ҆́кѡ сꙋ́шꙋ, и҆ є҆гѵ́петскагѡ ѕла̀ и҆збѣжа́въ, і҆и҃льтѧ́нинъ вопїѧ́ше: и҆зба́вителю и҆ бг҃ꙋ на́шемꙋ пои́мъ.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.</refrain>

<red>Ѿ</red> мно́гихъ ѕѡ́лъ мно́гагѡ ѹ҆ны́нїѧ и҆спо́лнены, къ тебѣ̀ прибѣга́емъ, ст҃и́телю хрⷭ҇то́въ митрофа́не, и҆ ѿ тебѣ̀ ско́рыѧ по́мощи и҆ застꙋпле́нїѧ ны́нѣ тре́бꙋемъ.

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>С</red>трастѣ́й на́съ бра́ни смꙋща́ютъ, па́стырю прпⷣбне, ты́ же ѹ҆мирѝ на́съ твои́мъ бл҃гопрїѧ́тнымъ къ бг҃ꙋ хода́тайствомъ.

<rubric class="inline">Сла́ва:</rubric> <red>Ѿ</red> бѣ́дъ и҆ скорбе́й на́съ, чꙋдотво́рче ст҃ы́й, и҆зба́вивъ, мꙋ́жественное въ добродѣ́телѣхъ преспѣ́ѧнїе всѣ́мъ да́рꙋй, да всѝ ѡ҆ тебѣ̀, сщ҃е́ннѣйшїй митрофа́не, ра́дꙋемсѧ.

<rubric class="inline">И҆ ны́нѣ:</rubric> <red>М</red>оли́твꙋ на́шꙋ прїимѝ, пречⷭ҇таѧ, и҆ мл҃твою твое́ю всемо́щною и҆зба́витисѧ на́мъ ѿ вра́гъ ви́димыхъ и҆ неви́димыхъ, ѿ грѣхѡ́въ же и҆ всѧ́кїѧ мꙋ́ки, молѝ, є҆го́же родила̀ є҆сѝ, чл҃вѣколю́бца бг҃а.
