---
title: "Пѣ́снь г҃"
navigation:
  key: canons-mitrofanvor-3
  title: "Пѣ́снь г҃"
  parent: canons-mitrofanvor
  order: 3
type: "canon"
---

## Пѣ́снь г҃

<rubric class="inline">І҆рмо́съ:</rubric> <irmos><red>Н</red>бⷭ҇нагѡ крꙋ́га верхотво́рче, гдⷭ҇и, и҆ цр҃квє зижди́телю, ты̀ менѐ ѹ҆твердѝ въ любвѝ твое́й, жела́нїй кра́ю, вѣ́рныхъ ѹ҆твержде́нїе, є҆ди́не чл҃вѣколю́бче.</irmos>

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>П</red>окрови́телѧ жи́зни на́шеѧ и҆ мл҃твенника къ бг҃ꙋ почита́емъ тѧ̀, присносла́вный ѻ҆́тче на́шъ митрофа́не: на стезю̀ на́съ покаѧ́нїѧ напра́ви, а҆рхїере́євъ красото̀ и҆ вѣ́рныхъ ѹ҆твержде́нїе.

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>М</red>о́лимъ дꙋше́вное на́ше смꙋще́нїе и҆ тмꙋ̀ бѣсо́вскихъ наважде́нїй въ на́съ разори́ти: тебѣ̀ бо, ст҃е, даде́сѧ бл҃года́ть ст҃а́гѡ дх҃а ѕлы́ѧ дꙋ́хи прогонѧ́ти.

<rubric class="inline">Сла́ва:</rubric> <red>Н</red>едꙋ́гꙋюще тѣ́ломъ, недꙋ́гꙋемъ и҆ дꙋше́ю, бг҃обл҃же́нне, ты́ же не ѡ҆ста́ви на́съ во грѣсѣ́хъ на́шихъ поги́бнꙋти, но въ ни́хъ же и҆ са́мъ ꙗ҆́кѡ чл҃вѣ́къ и҆скꙋша́емь бы́лъ є҆сѝ и҆ на́мъ, и҆скꙋша́емымъ, ны́нѣ помозѝ.

<rubric class="inline">И҆ ны́нѣ:</rubric> <red>В</red>сѧ̀ а҆́гг҃лѡ́въ во́инства, предте́че гдⷭ҇нь, а҆пⷭ҇лѡвъ двоенадесѧ́тице, ст҃і́и всѝ съ бцⷣею, сотвори́те мл҃твꙋ, во є҆́же сп҃сти́сѧ на́мъ.
