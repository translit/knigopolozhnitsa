---
title: "Пѣ́снь ѕ҃"
navigation:
  key: canons-mitrofanvor-7
  title: "Пѣ́снь ѕ҃"
  parent: canons-mitrofanvor
  order: 7
type: "canon"
---

## Пѣ́снь ѕ҃

<rubric class="inline">І҆рмо́съ:</rubric> <irmos><red>М</red>оли́твꙋ пролїю̀ ко гдⷭ҇ꙋ и҆ томꙋ̀ возвѣщꙋ̀ печа́ли моѧ̀, ꙗ҆́кѡ ѕѡ́лъ дꙋша̀ моѧ̀ и҆спо́лнисѧ и҆ живо́тъ мо́й а҆́дꙋ прибли́жисѧ, и҆ молю́сѧ, ꙗ҆́кѡ і҆ѡ́на: ѿ тлѝ, бж҃е, возведѝ мѧ̀.</irmos>

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>Г</red>ра́дꙋ твоемꙋ̀ застꙋ́пникъ бꙋ́ди и҆ па́ствы твоеѧ̀ храни́тель, гра́ды же и҆ стра́ны чтꙋ́щихъ любо́вїю па́мѧть твою̀ неѡбори́мымъ мл҃твъ твои́хъ предста́тельствомъ ѡ҆градѝ, да всѝ тобо́ю, бг҃омꙋ́дре митрофа́не, хва́лимсѧ.

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>Ꙗ҆́</red>кѡ защи́тника тѧ̀ ѿ бг҃а вѣ́дꙋще, вла́сть на дꙋ́сѣхъ нечи́стыхъ ве́лїю и҆мꙋ́ща, мо́лимъ ѿ ѕла́гѡ дѣ́йствїѧ ѕлы́хъ дꙋхѡ́въ на́ши дꙋ́ши сохрани́ти безнавѣ́тны.

<rubric class="inline">Сла́ва:</rubric> <red>П</red>о до́лгꙋ бл҃жа́тъ тѧ̀ вѣ́рнїи, ра́дꙋйсѧ, митрофа́не, зовꙋ́ще: ты́ бо вои́стиннꙋ рѡссі́йстѣй цр҃кви ра́дованїе и҆ похвала̀, и҆ тѧ̀ чтꙋ́щимъ на всѧ врагѝ ѡ҆доле́нїе, досточꙋ́дне.

<rubric class="inline">И҆ ны́нѣ:</rubric> <red>Г</red>о́рꙋ тѧ̀ мы́сленнꙋю и҆ лѣ́ствицꙋ і҆а́кѡвлю прⷪ҇ро́цы нарица́ютъ, є҆́юже бг҃ъ къ чл҃вѣ́кѡмъ сни́де, поги́бшꙋю дра́хмꙋ взыска́ти хотѧ̀, ю҆́же ѡ҆брѣ́тъ, па́ки къ нб҃сѝ возво́дитъ. Тѣ́мже тѧ̀ вси ꙗ҆́кѡ мт҃рь бж҃їю правосла́внѡ велича́емъ.
