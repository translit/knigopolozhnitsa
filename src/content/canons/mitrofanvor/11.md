---
title: "Пѣ́снь ѳ҃"
navigation:
  key: canons-mitrofanvor-11
  title: "Пѣ́снь ѳ҃"
  parent: canons-mitrofanvor
  order: 11
type: "canon"
---

## Пѣ́снь ѳ҃

<rubric class="inline">І҆рмо́съ:</rubric> <irmos><red>В</red>ои́стиннꙋ бцⷣꙋ, тѧ̀ и҆сповѣ́дꙋемъ, сп҃се́ннїи тобо́ю, дв҃о чⷭ҇таѧ, съ безпло́тными ли́ки тѧ̀ велича́юще.</irmos>

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>Т</red>ы̀, ꙗ҆́же въ домꙋ̀ твое́мъ ѹ҆го́дникѡвъ твои́хъ насажда́еши, ꙗ҆́кѡ ма́слины и҆ ꙗ҆́кѡ ке́дры, сп҃се, митрофа́на ѹ҆го́дника твоегѡ̀̀ моле́нїемъ насадѝ въ на́съ добродѣ́тельное житиѐ, да во вре́мѧ своѐ принесе́мъ тѝ плоды̀ покаѧ́нїѧ.

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>С</red>о а҆́гг҃лы, слꙋжи́телю ст҃ѣ́й трⷪ҇цѣ, митрофа́не премꙋ́дре, ра́дꙋйсѧ, и҆ на́мъ, вѣ́рою бл҃жа́щимъ тѧ̀, пода́ждь мл҃твами твои́ми ѡ҆ дꙋ́сѣ ст҃ѣ ра́доватисѧ.

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>А҆́</red>ще и҆ не́мощны є҆смы̀ и҆ премна́гѡ согрѣша́емъ, недосто́йнїи, но не ѿстꙋпа́емъ наде́жды мо́щнагѡ покро́ва твоегѡ̀̀, достосла́вне: ты́ же, хрⷭ҇тꙋ̀ бг҃ꙋ молѧ́сѧ, помозѝ на́мъ ѡ҆брѣстѝ всѣ́мъ съ ли́ки пра́ведныхъ стоѧ́нїе въ де́нь сꙋ́дный.

<rubric class="inline">Сла́ва:</rubric> <red>Н</red>а мѣ́стѣ ѡ҆ѕлобле́нїѧ не́мощи смири́вшемꙋсѧ, ѹ҆дивѝ мл҃твъ твои́хъ си́лꙋ, чꙋдотво́рче ст҃ы́й митрофа́не, и҆ по да́нной тебѣ̀ цѣлє́бъ бл҃года́ти нездра́вїе моѐ во здра́вїе премѣнѝ.

<rubric class="inline">И҆ ны́нѣ:</rubric> <red>Ѹ҆</red>пова́нїе и҆ ра́досте на́ша, мр҃і́е бг҃оневѣ́стнаѧ, покры́й на́съ чтⷭ҇ны́мъ твои́мъ ѻ҆мофо́ромъ, да хва́лимъ непреста́ннѡ и҆́мѧ твоѐ и҆ поѣ́мъ съ безпло́тными ли́ки, тѧ̀ велича́юще.
