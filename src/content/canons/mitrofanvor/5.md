---
title: "Пѣ́снь д҃"
navigation:
  key: canons-mitrofanvor-5
  title: "Пѣ́снь д҃"
  parent: canons-mitrofanvor
  order: 5
type: "canon"
---

## Пѣ́снь д҃

<rubric class="inline">І҆рмо́съ:</rubric> <irmos><red>Ѹ҆</red>слы́шахъ, гдⷭ҇и, смотре́нїѧ твоегѡ̀̀ та́инство, разꙋмѣ́хъ дѣла̀ твоѧ̀ и҆ просла́вихъ твоѐ бж҃ество̀.</irmos>

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>П</red>ла́мень погасѝ въ на́съ плотски́хъ ѡ҆бꙋрева́нїй и҆ нечи́стыхъ на́шихъ помышле́нїй, да пла́мени гее́нскагѡ ѻ҆гнѧ̀ твои́ми мл҃твами, митрофа́не, и҆зба́вимсѧ.

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>Д</red>ꙋ́шꙋ и҆ помышле́нїе къ тебѣ̀ простира́емъ, ст҃и́телю бг҃оизбра́нне: согре́й на́шꙋ вѣ́рꙋ и҆ любо́вь ꙗ҆́же къ бг҃ꙋ, да, зако́нꙋ є҆гѡ̀ ѹ҆се́рднѡ послѣ́дꙋюще, пре́йдемъ по́прище на́шегѡ сп҃се́нїѧ непреткнове́ннѡ.

<rubric class="inline">Сла́ва:</rubric> <red>С</red>то́лпъ крѣ́пости стѧжа́вше тѧ̀ ѿ бг҃а, ѿ ви́димыхъ и҆ неви́димыхъ врагѡ́въ ѡ҆гражда́емсѧ тобо́ю безбѣ́днѡ: тѣ́мже тѧ̀ всѝ по до́лгꙋ, митрофа́не, ѹ҆бл҃жа́емъ.

<rubric class="inline">И҆ ны́нѣ:</rubric> <red>Ч</red>ерто́же незаходи́магѡ свѣ́та, дв҃о, нѣ́смы досто́йны черто́га нбⷭ҇нагѡ грѣхо́вныѧ ра́ди вины̀: ты́ же, бг҃ороди́тельнице, ра́ди ѡ҆бнаже́ннагѡ на крⷭ҇тѣ̀ сла́дкагѡ твоегѡ̀ сн҃а и҆ бл҃га́гѡ на́шегѡ гдⷭ҇а, покры́й сты́дъ лица̀ на́шегѡ и҆ сп҃сѝ на́съ.
