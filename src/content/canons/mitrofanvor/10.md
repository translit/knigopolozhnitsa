---
title: "Пѣ́снь и҃"
navigation:
  key: canons-mitrofanvor-10
  title: "Пѣ́снь и҃"
  parent: canons-mitrofanvor
  order: 10
type: "canon"
---

## Пѣ́снь и҃

<rubric class="inline">І҆рмо́съ:</rubric> <irmos><red>Ц</red>арѧ̀ нбⷭ҇нагѡ, є҆го́же пою́тъ во́и а҆́гг҃льстїи, хвали́те и҆ превозноси́те во всѧ̀ вѣ́ки.</irmos>

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>К</red>ъ чтⷭ҇ны́мъ моща́мъ твои́мъ, ꙗ҆́кѡ къ неѡбори́момꙋ покро́вꙋ, прибѣга́юще, немо́лчнагѡ твоегѡ̀̀ хода́тайства, бг҃оно́се прпⷣбне, про́симъ: ты́ же не пре́зри и҆́же ѿ тебѣ̀ тре́бꙋющихъ по́мощи, но ѹ҆слы́ши и҆ застꙋпѝ всѣ́хъ, пою́щихъ тѧ̀ и҆ превозносѧ́щихъ хрⷭ҇та̀ во вѣ́ки.

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>Т</red>ѣле́сныѧ сла́бости и҆ дꙋше́вныѧ недꙋ́ги си́лою мл҃твъ твои́хъ бл҃года́тнѡ премѣнѧ́ѧ, премѣнѝ, ѻ҆́тче митрофа́не, всѧ́кое неможе́нїе пою́щимъ тѧ̀ и҆ превозносѧ́щимъ хрⷭ҇та̀ во вѣ́ки.

<rubric class="inline">Сла́ва:</rubric> <red>П</red>ла́чꙋщимъ ты̀ сле́зы ѿира́еши, па́стырю пребл҃же́нне, и҆ бѣ́дствꙋющимъ подае́ши рꙋ́кꙋ сп҃се́нїѧ ѿ бг҃а, тѣ́мже и҆ на́съ ѹ҆ прⷭ҇то́ла влⷣчнѧ помѧнѝ, вѣ́рою пою́щихъ тѧ̀ и҆ превозносѧ́щихъ хрⷭ҇та̀ во вѣ́ки.

<rubric class="inline">И҆ ны́нѣ:</rubric> <red>В</red>елича́емъ твоѐ тве́рдое застꙋпле́нїе, и҆сповѣ́дꙋемъ мт҃рнїѧ твоеѧ̀ мл҃твы си́лꙋ, бл҃годари́мъ возвели́чившагѡ тѧ̀ гдⷭ҇а, ро́ждшагосѧ ѿ тебѣ̀, бг҃омт҃и, є҆го́же молѝ сп҃сти́сѧ дꙋша́мъ на́шимъ.
