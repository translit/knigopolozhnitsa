---
title: "Пѣ́снь є҃"
navigation:
  key: canons-mitrofanvor-6
  title: "Пѣ́снь є҃"
  parent: canons-mitrofanvor
  order: 6
type: "canon"
---

## Пѣ́снь є҃

<rubric class="inline">І҆рмо́съ:</rubric> <irmos><red>П</red>росвѣтѝ на́съ повелѣ́нїи твои́ми, гдⷭ҇и, и҆ мы́шцею твое́ю высо́кою тво́й ми́ръ пода́ждь на́мъ, чл҃вѣколю́бче.</irmos>

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>М</red>о́лимъ тѝ сѧ̑ и҆ вопїе́мъ всеꙋсе́рднѡ: и҆спо́лни, бг҃овдохнове́нне, весе́лїѧ живо́тъ на́шъ, покрыва́ѧ на́съ крѣ́пкимъ покро́вомъ защище́нїѧ твоегѡ̀̀ ѿ гла́да, ꙗ҆́звы и҆ междоꙋсо́бныѧ бра́ни, ꙗ҆́кѡ мо́жеши, ѻ҆́тче, а҆́ще хо́щеши.

<red>С</red>т҃и́телю ѻ҆́тче на́шъ митрофа́не, молѝ бг҃а ѡ҆ на́съ.

<red>М</red>ра́къ на́шихъ заблꙋжде́нїй и҆ жите́йскїѧ го́рдости свѣ́тлостїю ст҃ы́хъ мл҃твъ твои́хъ, митрофа́не, проженѝ, да по́мощїю твое́ю грѣхѡ́въ ѡ҆ставле́нїе прїи́мше, ми́лость ѹ҆ хрⷭ҇та̀ бг҃а ѡ҆брѧ́щемъ.

<rubric class="inline">Сла́ва:</rubric> <red>Н</red>а ѻ҆дрѣ̀ не́мощи и҆ ѹ҆ны́нїѧ низлежа́щꙋ мѝ, пода́ждь рꙋ́кꙋ по́мощи, па́стырю бг҃овозлю́бленне, и҆ не ѡ҆ста́ви мѧ̀ лише́на бы́ти твоегѡ̀̀ сп҃си́тельнагѡ бл҃года́тїю ст҃а́гѡ дх҃а посѣще́нїѧ.

<rubric class="inline">И҆ ны́нѣ:</rubric> <red>Ч</red>тⷭ҇ѣ́йшаѧ є҆сѝ па́че а҆́гг҃льскихъ чинѡ́въ, ѿ неѧ́же и҆сто́чникъ ст҃ы́ни воплоти́сѧ на́съ ра́ди, да ѡ҆ст҃и́тъ є҆стество̀ чл҃вѣ́ческое, мл҃твами твои́ми, бцⷣе, и҆зба́ви на́съ ѿ тиме́нїѧ нечи́стыхъ на́шихъ дѣѧ́нїй и҆ неподо́бныхъ глаго́ланїй.
