---
title: "Конда́къ, гла́съ ѕ҃"
navigation:
  key: canons-great-7
  title: "Конда́къ, гла́съ ѕ҃"
  parent: canons-great
  order: 7
type: "canon"
---

## Конда́къ, гла́съ ѕ҃:

<red>Д</red>ꙋшѐ моѧ̀, дꙋшѐ моѧ̀, воста́ни, что̀ спи́ши; коне́цъ приближа́етсѧ, и҆ и҆́маши смꙋти́тисѧ: воспрѧнѝ ѹ҆́бѡ, да пощади́тъ тѧ̀ хрⷭ҇то́съ бг҃ъ, вездѣ̀ сы́й, и҆ всѧ̑ и҆сполнѧ́ѧй.

## І҆́косъ:

<red>Х</red>рⷭ҇то́во врачевство̀ ви́дѧ ѿве́рсто, и҆ ѿ сегѡ̀ а҆да́мꙋ и҆стека́ющее здра́вїе, пострада̀, ѹ҆ѧзви́сѧ дїа́волъ, и҆ ꙗ҆́кѡ бѣ́дствꙋѧ рыда́ше, и҆ свои́мъ дрꙋгѡ́мъ возопѝ: что̀ сотворю̀ сн҃ꙋ мр҃і́инꙋ, ѹ҆бива́етъ мѧ̀ виѳлее́млѧнинъ, и҆́же вездѣ̀ сы́й, и҆ всѧ̑ и҆сполнѧ́ѧй.
