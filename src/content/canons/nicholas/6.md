---
title: "Пѣ́снь є҃"
navigation:
  key: canons-nicholas-6
  title: "Пѣ́снь є҃"
  parent: canons-nicholas
  order: 6
type: "canon"
---

## Пѣ́снь є҃.

<rubric class="inline">І҆рмо́съ:</rubric> <irmos><red>Ѹ҆</red>жасо́шасѧ всѧ́чєскаѧ ѡ҆ бж҃е́ственнѣй сла́вѣ твое́й: ты́ бо, неискꙋсобра́чнаѧ дв҃о, и҆мѣ́ла є҆сѝ во ѹ҆тро́бѣ надъ всѣ́ми бг҃а, и҆ родила̀ є҆сѝ безлѣ́тнаго сн҃а, всѣ̑мъ воспѣва́ющымъ тѧ̀ ми́ръ подава́ющаѧ.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>А҆</red>пⷭ҇лѡвъ тезоиме́нне, со а҆́гг҃лы равностоѧ́телю прⷭ҇то́ла влⷣчнѧ неѿстꙋ́пнѣ, а҆́рїа безꙋ́мновавшаго посрами́лъ є҆сѝ: сегѡ̀ ра́ди вопїе́мъ тѝ, нїко́лае, ра́дꙋйсѧ, ст҃и́телємъ ѹ҆добре́нїе и҆ сто́лпе цр҃ко́вный.

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>Р</red>ꙋ́кꙋ мѝ да́ждь, нїко́лае, по́мощи, молѧ́сѧ ко гдⷭ҇ꙋ, зане́же бꙋ́рѧ потоплѧ́етъ мѧ̀ грѣхо́внаѧ: и҆ приведѝ къ ти́хомꙋ приста́нищꙋ покаѧ́нїѧ, ѻ҆́ч҃е, твои́ми мл҃твами.

<rubric class="inline">Сла́ва:</rubric> <red>А҆́</red>ще и҆ мно́гѡ беззако́нновахъ, нїко́лае, но не ѿстꙋпа́ю наде́жды покро́ва твоегѡ̀, всегда̀ ра́дꙋйсѧ, приносѧ̀ тѝ: ты̀ мѧ̀ и҆зба́ви ѿ всѧ́кїѧ ско́рби и҆ бѣды̀, е҆ли̑ка бо хо́щеши, всѧ̑ мо́жеши.

<rubric class="inline">И҆ ны́нѣ:</rubric> <red>Ѻ҆́</red>блаче превы́шшїй нб҃съ, ра́дꙋйсѧ, и҆ска́пающїй на́мъ ка́плю, бцⷣе всебл҃га́ѧ, пода́ждь ѿ бг҃а лю́демъ на́шимъ побѣ́дꙋ на ва́рвары, со і҆ера́рхомъ нїкола́емъ того̀ молѧ̀.
