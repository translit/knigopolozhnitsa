---
title: "Пѣ́снь ѳ҃"
navigation:
  key: canons-nicholas-11
  title: "Пѣ́снь ѳ҃"
  parent: canons-nicholas
  order: 11
type: "canon"
---

## Пѣ́снь ѳ҃.

<rubric class="inline">І҆рмо́съ:</rubric> <irmos><red>В</red>сѧ́къ земноро́дный да взыгра́етсѧ дх҃омъ просвѣща́емъ, да торжествꙋ́етъ же безпло́тныхъ ѹ҆мѡ́въ є҆стество̀, почита́ющее сщ҃е́нное торжество̀ бг҃ома́тере, и҆ да вопїе́тъ: ра́дꙋйсѧ, всебл҃же́ннаѧ бцⷣе, чи́стаѧ приснодв҃о.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>Л</red>ьсти́ваго стрѣлѧ̑нїѧ ѡ҆бдержа́тъ мѧ̀, и҆ стремлє́нїѧ грѣхѡ́внаѧ: но надѣ́ѧсѧ на покро́въ тво́й, къ тебѣ̀ прибѣга́ю, ѻ҆́ч҃е, ꙗ҆́кѡ да ѿжене́ши ѿ менѐ всѧ̑ ле́сти лꙋка́вагѡ, да зовꙋ̀ тѝ: ра́дꙋйсѧ, нїко́лае.

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>А҆́</red>рїа безꙋ́мновавшаго посрами́лъ є҆сѝ, пла́мень же є҆ресе́й ѹ҆гаси́лъ є҆сѝ, воевѡ́ды въ темни́цѣ свѧ́занныѧ ѹ҆слы́шалъ є҆сѝ, и҆ ѿ ни́хъ ра́дꙋйсѧ прїѧ́лъ є҆сѝ: и҆ мы̀ вопїе́мъ тѝ, нїко́лае: ра́дꙋйсѧ, всебл҃же́нне.

<rubric class="inline">Сла́ва:</rubric> <red>А҆́</red>грика ѻ҆́наго ѹ҆слы́шавый, и҆ сы́на є҆гѡ̀ васі́лїа ѿ а҆ми́ры восхи́тивый, и҆ предста́вивый роди́телємъ здра́ва во є҆ди́нъ ча́съ ѿ срацы́нъ, и҆ мнѣ̀ молѧ́щꙋсѧ, и҆схи́ти недꙋ́гꙋщꙋю мою̀ дꙋ́шꙋ, и҆ грѣхѝ ѡ҆бложе́ннꙋю, ѿ ѻ҆гнѧ̀ гее́нскагѡ, нїко́лае.

<rubric class="inline">И҆ ны́нѣ:</rubric> <red>Ц</red>р҃и́це, всѣ́хъ цр҃ѧ̀ ро́ждшаѧ и҆ носи́вшаѧ носѧ́щаго всю̀ тва́рь, сп҃сѝ мѧ̀, велича́ющаго тѧ̀, прест҃а́ѧ влⷣчце.
