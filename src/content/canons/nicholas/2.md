---
title: "Пѣ́снь а҃"
navigation:
  key: canons-nicholas-2
  title: "Пѣ́снь а҃"
  parent: canons-nicholas
  order: 2
type: "canon"
---

## Пѣ́снь а҃, гла́съ д҃.

<rubric class="inline">І҆рмо́съ:</rubric> <irmos><red>Ѿ</red>ве́рзꙋ ѹ҆ста̀ моѧ̑ и҆ напо́лнѧтсѧ дх҃а, и҆ сло́во ѿры́гнꙋ цр҃и́цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀, ра́дꙋѧсѧ, тоѧ̀ чꙋдеса̀.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>П</red>а́стырю до́брый хрⷭ҇то́ва ста́да, ра́дꙋйсѧ, нїко́лае, ꙗ҆́кѡ мѵ́рѧнѡмъ ѻ҆те́цъ че́стенъ и҆ ѹ҆чи́тель бы́лъ є҆сѝ: и҆ мнѣ̀ пода́ждь, ра́дꙋйсѧ тебѣ̀ приноси́ти.

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>Р</red>о́ди земні́и стеце́мсѧ, ра́дꙋйсѧ приноси́ти ст҃и́телю, ра́дость бо прино́ситъ вселе́ннѣй неѡскꙋ́днѡ.

<rubric class="inline">Сла́ва:</rubric> <red>И҆</red>зба́вльшемꙋ трѝ воевѡ́ды ѿ ѹ҆бїе́нїѧ непра́веднагѡ вопїе́мъ тѝ: ра́дꙋйсѧ, нїко́лае, застꙋ́пниче прибѣга́ющымъ под̾ кро́въ тво́й.

<rubric class="inline">И҆ ны́нѣ:</rubric> <red>Б</red>цⷣе дв҃о, ра́дꙋйсѧ, ра́дость ѿ а҆́гг҃ла прїе́мшаѧ, и҆ сп҃сѝ тебѐ велича́ющихъ.
