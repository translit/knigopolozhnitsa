---
title: "Пѣ́снь ѕ҃"
navigation:
  key: canons-nicholas-7
  title: "Пѣ́снь ѕ҃"
  parent: canons-nicholas
  order: 7
type: "canon"
---

## Пѣ́снь ѕ҃.

<rubric class="inline">І҆рмо́съ:</rubric> <irmos><red>Б</red>жⷭ҇твенное сїѐ и҆ всечⷭ҇тно́е соверша́юще пра́зднество, бг҃омꙋ́дрїи, бг҃ома́тере, прїиди́те, рꙋка́ми воспле́щимъ, ѿ неѧ̀ ро́ждшагосѧ бг҃а сла́вимъ.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>Д</red>рꙋ́гъ хрⷭ҇то́въ и҆ вторы́й пе́тръ, ꙗ҆ви́лсѧ є҆сѝ, ѻ҆́ч҃е, ра́дꙋйсѧ, ꙗ҆́кѡ є҆сѝ сто́лпъ цр҃ко́вный, и҆ чꙋде́сный ѻ҆рга́нъ, дх҃омъ ст҃ы́мъ чꙋдодѣ́йствꙋѧй и҆ брѧца́ѧй: тѣ́мже, нїко́лае, ра́дꙋйсѧ прино́симъ тѝ всегда̀.

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>Ѹ҆</red>слы́шавъ кѡнстанті́нъ цр҃ь бл҃гочести́вый во снѣ̀ прещє́нїѧ твоѧ҆, со а҆вла́вїемъ є҆па́рхомъ, ѡ҆ мꙋже́хъ ѻ҆́нѣхъ непра́веднѡ и҆мѣ́вшихъ поги́бнꙋти, вско́рѣ повелѣ̀ ѿпꙋсти́ти и҆̀хъ: тебѣ̀ же ра́дꙋйсѧ вопїѧ́ше, нїко́лае.

<rubric class="inline">Сла́ва:</rubric> <red>К</red>ораблю̀ ѻ҆́номꙋ потопа́ющꙋ въ мо́ри ты̀, ѻ҆́ч҃е, бы́л є҆сѝ ко́рмчїй: и҆ мнѣ̀ лю́тѣ ѡ҆бꙋрева́емꙋ ѿ помышле́нїй бѣсо́вскихъ, да́ждь ꙗ҆́дрило бл҃га́гѡ ра́зꙋма во ѹ҆мѣ̀ и҆ въ се́рдцѣ, ꙗ҆́кѡ да всегда̀ ра́дꙋйсѧ приношꙋ̀ тѝ, нїко́лае прехва́льне.

<rubric class="inline">И҆ ны́нѣ:</rubric> <red>Р</red>а́дꙋйсѧ, пречⷭ҇таѧ дв҃о, ра́дꙋйсѧ, мі́рꙋ ѹ҆твержде́нїе. Ра́дꙋйсѧ, ꙗ҆́кѡ родила̀ є҆сѝ сн҃а, всѣ́хъ бг҃а: того̀ молѝ, бцⷣе пренепоро́чнаѧ, сп҃сти́сѧ дꙋша́мъ на́шымъ.

<red>Г</red>дⷭ҇и, поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>
