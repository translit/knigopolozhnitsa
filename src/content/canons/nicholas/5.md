---
title: "Пѣ́снь д҃"
navigation:
  key: canons-nicholas-5
  title: "Пѣ́снь д҃"
  parent: canons-nicholas
  order: 5
type: "canon"
---

## Пѣ́снь д҃.

<rubric class="inline">І҆рмо́съ:</rubric> <irmos><red>С</red>ѣдѧ́й въ сла́вѣ на прⷭ҇то́лѣ бжⷭ҇тва̀, во ѻ҆́блацѣ ле́гцѣ, прїи́де і҆и҃съ пребжⷭ҇твенный, нетлѣ́нною дла́нїю, и҆ спасѐ зовꙋ́щыѧ: сла́ва, хрⷭ҇тѐ, си́лѣ твое́й.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>А҆</red>пⷭ҇лѡмъ равнопрⷭ҇то́льне, ра́дꙋйсѧ, нїко́лае, ꙗ҆́кѡ а҆́рїевꙋ є҆́ресь посрами́лъ є҆сѝ, и҆ велїа́рѡва шата̑нїѧ низложи́лъ є҆сѝ, твои́ми мл҃твами: не преста́й молѧ̀ ѡ҆ рабѣ́хъ твои́хъ.

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>Ю҆́</red>ношꙋ ѻ҆́наго ѿ рꙋкѝ а҆ми́ры срацы́нскагѡ и҆зба́вилъ є҆сѝ, роди́телємъ же є҆гѡ̀ ра́дость дарова́лъ є҆сѝ: тѣ́мъ тѝ съ ни́ми и҆ мы̀ ра́дꙋйсѧ прино́симъ, нїко́лае прпⷣбне.

<rubric class="inline">Сла́ва:</rubric> <red>Т</red>рѝ воево́ды ѿ ѹ҆бїе́нїѧ непра́веднагѡ, чꙋдотво́рче, сп҃слъ є҆сѝ, ꙗ҆́вльсѧ во снѣ̀ царю̀ бл҃гочести́вомꙋ, и҆ запрети́въ є҆мꙋ̀, и҆ ѿ ни́хъ ра́дꙋйсѧ, прїѧ́лъ є҆сѝ, нїко́лае: и҆ менѐ ѹ҆крѣпѝ твои́ми мл҃твами.

<rubric class="inline">И҆ ны́нѣ:</rubric> <red>П</red>ребл҃гослове́ннаѧ бцⷣе, ра́дꙋйсѧ, ꙗ҆́кѡ є҆сѝ цр҃ѧ̀ всѣ́хъ прⷭ҇то́лъ, херꙋві́мѡвъ вы́шшїй: не закоснѝ, молѧ̀ своего̀ сн҃а и҆ бг҃а на́шего, ѡ҆ чтꙋ́щихъ тѧ̀ при́снѡ, съ нїкола́емъ бл҃же́ннымъ.
