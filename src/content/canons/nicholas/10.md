---
title: "Пѣ́снь и҃"
navigation:
  key: canons-nicholas-10
  title: "Пѣ́снь и҃"
  parent: canons-nicholas
  order: 10
type: "canon"
---

## Пѣ́снь и҃.

<rubric class="inline">І҆рмо́съ:</rubric> <irmos><red>Ѻ҆́</red>троки бл҃гочести̑выѧ въ пещѝ ржⷭ҇тво̀ бг҃оро́дичо спасло̀ є҆́сть, тогда̀ ѹ҆́бѡ ѡ҆бразꙋ́емое, ны́нѣ же дѣ́йствꙋемое, вселе́ннꙋю всю̀ воздвиза́етъ пѣ́ти тебѣ̀: гдⷭ҇а по́йте, дѣла̀, и҆ превозноси́те є҆го̀ во всѧ̑ вѣ́ки.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>А҆</red>пⷭ҇лѡвъ сопрⷭ҇то́льниче, со а҆́гг҃лы слꙋжи́телю ст҃ѣ́й трⷪ҇цѣ, нїко́лае прехва́льне, ра́дꙋйсѧ: и҆ мнѣ̀ да́рꙋй ра́дость мл҃твами твои́ми.

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>К</red>о́рмчїй ѡ҆бꙋрева́емыхъ, нїко́лае, ра́дꙋйсѧ: и҆ бꙋ́рю мои́хъ страсте́й, ꙗ҆́же ѿ прило́га бѣсо́вскагѡ, ѹ҆ти́ши, ꙗ҆́кѡ про́чее не могꙋ̀ терпѣ́ти, но вопїю̀: ра́дꙋйсѧ, помо́щниче мо́й и҆ те́плый предста́телю.

<rubric class="inline">Сла́ва:</rubric> <red>Ѽ</red> коли́ка тꙋга̀ ѡ҆бдержи́тъ мѧ̀ ѿ стрѣлѧ́нїй бѣсо́вскихъ: и҆ ꙗ҆́звы терпѣ́ти мѝ нѣ́сть мо́щно, пла́стырѧ приложи́ти нѣ́сть врача̀: но ты̀ мѝ приложѝ пла́стырь, и҆ є҆ле́й мл҃твъ твои́хъ, нїко́лае, да зовꙋ̀ тѝ: ра́дꙋйсѧ, ѻ҆́ч҃е прпⷣбне.

<rubric class="inline">И҆ ны́нѣ:</rubric> <red>К</red>ꙋпино̀ неопали́маѧ, ра́дꙋйсѧ, ю҆́же мѡѷсе́й ви́дѣ на сїна́и, и҆ лѣ́ствице, ю҆́же і҆а́кѡвъ ви́дѣ, пребл҃гослове́ннаѧ бцⷣе приснодв҃о.
