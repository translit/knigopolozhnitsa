---
title: "Пѣ́снь г҃"
navigation:
  key: canons-nicholas-3
  title: "Пѣ́снь г҃"
  parent: canons-nicholas
  order: 3
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Т</red>воѧ̑ пѣсносло́вцы, бцⷣе, живы́й и҆ незави́стный и҆сто́чниче, ли́къ себѣ̀ совокꙋ́пльшыѧ дх҃о́внѡ ѹ҆твердѝ, въ бжⷭ҇твеннѣй твое́й сла́вѣ вѣнцє́въ сла́вы сподо́би.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>Н</red>икто́же прибѣга́ѧй под̾ кро́въ наде́жды твоеѧ̀, ѻ҆́ч҃е, то́щь ѿ тебѐ и҆схо́дитъ: но ра́дꙋйсѧ приносѧ́ тѝ, по́мощь прїе́млетъ, нїко́лае, ю҆́же и҆ мнѣ̀ пода́ждь, всебл҃же́нне.

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е нїко́лае, молѝ бг҃а ѡ҆ на́съ.</refrain>

<red>А҆́</red>гг҃ли дивѧ́тсѧ твоемꙋ̀, прпⷣбне, те́пломꙋ застꙋпле́нїю, человѣ́цы же ра́дꙋютсѧ, прїе́млюще мл҃твами твои́ми и҆збавле́нїе ѿ напа́стей бѣсо́вскихъ: тѣ́мже ра́дꙋйсѧ, прино́симъ тѝ, нїко́лае прехва́льне.

<rubric class="inline">Сла́ва:</rubric> <red>Ш</red>ле́мъ, и҆ ѻ҆рꙋ́жїе непобѣди́мое на дїа́вола ты̀ є҆сѝ, хрⷭ҇тїа́нѡмъ же ѹ҆твержде́нїе, и҆ і҆ера́рхѡмъ ѹ҆добре́нїе, нїко́лае чꙋ́дне: ра́дꙋйсѧ, чꙋдотво́рче вели́кїй, ѡ҆бꙋрева́ємымъ ти́хое приста́нище.

<rubric class="inline">И҆ ны́нѣ:</rubric> <red>З</red>аче́нши зижди́телѧ своего̀, бцⷣе, родила̀ є҆сѝ творца̀ всѣ́хъ и҆ гдⷭ҇а, того̀ молѝ и҆зба́вити на́съ ѿ напа́стей: е҆ли̑ка бо хо́щеши, всѧ̑ мо́жеши, ꙗ҆́кѡ бл҃га́ѧ бл҃га́гѡ же роди́тельница.

<red>Г</red>дⷭ҇и, поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>
