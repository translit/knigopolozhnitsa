---
title: "Пѣ́снь а҃"
navigation:
  key: canons-theguide-2
  title: "Пѣ́снь а҃"
  parent: canons-theguide
  order: 2
type: "canon"
---

<rubric>Канѡ́нъ ра́достенъ прест҃ѣ́й бцⷣѣ. Творе́нїе сщ҃енномона́ха і҆гна́тїа. Гла́съ д҃.</rubric>

## Пѣ́снь а҃.

<rubric class="inline">І҆рмо́съ:</rubric> <irmos><red>Ѿ</red>ве́рзꙋ ѹ҆ста̀ моѧ̑, и҆ напо́лнѧтсѧ дх҃а, и҆ сло́во ѿры́гнꙋ цр҃и́цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ тоѧ̀ чꙋдеса̀.</irmos>

<rubric class="inline">Припѣ́въ:</rubric> <refrain><rubric class="inline">ѽ</rubric> чꙋдотво́рнаѧ бцⷣе, предварѝ ѿ бѣ́дъ и҆зба́вити раба̀ своего̀ молѧ́щагосѧ.</refrain>

<red>Р</red>а́достнѡ, чⷭ҇таѧ, ны́нѣ наста́вшее хвале́нїе приноша́ю ра́дꙋѧсѧ, и҆ ти́химъ гла́сомъ, ѻ҆диги́трїе, вопїю́ ти: ра́дꙋйсѧ, и҆ и҆спо́лни мѧ̀ ра́зꙋма, пѣ́ти начина́юща.

<rubric class="inline">Припѣ́въ:</rubric> <refrain><rubric class="inline">ѽ</rubric> чꙋдотво́рнаѧ бцⷣе, предварѝ ѿ бѣ́дъ и҆зба́вити раба̀ своего̀ молѧ́щагосѧ.</refrain>

<red>Х</red>рⷭ҇та̀ роди́вшаѧ, ра́дость на́мъ вѣ́чнꙋю, ѽ ра́дꙋйсѧ всепѣ́таѧ, правосла́вныхъ наде́ждо, ѻ҆диги́трїе всепѣ́таѧ дв҃и́це, ра́дости и҆спо́лни мѧ̀ мі́рови жела́нныѧ.

<rubric class="inline">Сла́ва:</rubric> <red>Л</red>икꙋ́ютъ всѝ человѣ́цы и҆ а҆́гг҃ли, всегда̀ согла́снѡ вопїю́ще, на нб҃сѝ и҆ на землѝ, ѻ҆диги́трїе: ра́дꙋйсѧ дв҃и́це, ра́дости бо ржⷭ҇тво́мъ твои́мъ всѧ́чєскаѧ и҆спо́лнила є҆сѝ.

<rubric class="inline">И҆ ны́нѣ:</rubric> <red>Р</red>а́дꙋйсѧ ѻ҆диги́трїе, со стра́хомъ тѝ вопїю́щихъ ра́дости сподо́би, мт҃и сꙋ́щїѧ ра́дости: и҆збавлѧ́ющи скорбе́й всѧ́ческихъ, и҆ всѣ́хъ поми́лꙋй, къ тебѣ̀ прибѣга́ющихъ.
