---
title: "Пѣ́снь ѕ҃"
navigation:
  key: canons-theguide-6
  title: "Пѣ́снь ѕ҃"
  parent: canons-theguide
  order: 6
type: "canon"
---

## Пѣ́снь ѕ҃.

<rubric class="inline">І҆рмо́съ:</rubric> <irmos><red>Б</red>ж҃е́ственное сїѐ и҆ всечⷭ҇тно́е соверша́юще пра́зднество, бг҃омꙋ́дрїи, бг҃омт҃ре, прїиди́те рꙋка́ми воспле́щимъ: ѿ неѧ̀ ро́ждшагосѧ бг҃а сла́вимъ.</irmos>

<rubric class="inline">Припѣ́въ:</rubric> <refrain><red>Ѽ</red> чꙋдотво́рнаѧ бцⷣе, всѣ̑мъ ско́рое въ бѣда́хъ и҆збавле́нїе, потщи́сѧ спⷭ҇тѝ раба̀ своего̀.</refrain>

<red>Х</red>рⷭ҇та̀ чⷭ҇таѧ прїе́млющи: гла́съ, є҆́же ра́дꙋйсѧ, ѻ҆диги́трїе дв҃и́це слы́шала є҆сѝ. Є҆го́же неизрече́ннѡ ро́ждши: ра́дꙋйсѧ, ѿ всѣ́хъ слы́шиши всегда̀.

<rubric class="inline">Припѣ́въ:</rubric> <refrain><red>Ѽ</red> чꙋдотво́рнаѧ бцⷣе, всѣ̑мъ ско́рое въ бѣда́хъ и҆збавле́нїе, потщи́сѧ спⷭ҇тѝ раба̀ своего̀.</refrain>

<red>Р</red>а́дости всѧ̑ и҆спо́лнила є҆сѝ, вы̑шнїѧ и҆ ни̑жнїѧ ты̀ совокꙋпи́ла є҆сѝ ѻ҆диги́трїе: тѣ́мже ра́достнѡ и҆ согла́снѡ ны́нѣ, нб҃о и҆ всѧ̀ землѧ̀ зове́тъ тѝ.

<rubric class="inline">Сла́ва:</rubric> <red>В</red>дѡ́въ, ѽ ра́дꙋйсѧ всепѣ́таѧ, и҆ всѣ́хъ си́рыхъ ѻ҆диги́трїе ѹ҆тѣше́нїе! Ра́дꙋйсѧ, всѣ̑мъ и҆сточа́ющи ни́щымъ бога́тство неистощи́мое.

<rubric class="inline">И҆ ны́нѣ:</rubric> <red>З</red>ла́та всѧ́кагѡ блиста́ема, и҆ ѹ҆́тра со́лнечнагѡ свѣтлѣ́йши, жили́ще хрⷭ҇то́во: ра́дꙋйсѧ ѻ҆диги́трїе, ра́дꙋйсѧ дв҃и́це, ра́дꙋйсѧ невѣ́сто неневѣ́стнаѧ.

<red>Г</red>дⷭ҇и, поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>
