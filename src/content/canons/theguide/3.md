---
title: "Пѣ́снь г҃"
navigation:
  key: canons-theguide-3
  title: "Пѣ́снь г҃"
  parent: canons-theguide
  order: 3
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Т</red>воѧ̑ пѣсносло́вцы бцⷣе, живы́й и҆ незави́стный и҆сто́чниче, ли́къ себѣ̀ совокꙋ́пльшыѧ дх҃о́внѡ ѹ҆твердѝ, въ бж҃е́ственнѣй твое́й сла́вѣ, вѣнцє́въ сла́вы сподо́би.</irmos>

<rubric class="inline">Припѣ́въ:</rubric> <refrain><red>Ѽ</red> чꙋдотво́рнаѧ дв҃о, мт҃и бг҃а вы́шнѧгѡ, ты̀ є҆сѝ ѹ҆твержде́нїе, потщи́сѧ сп҃стѝ рабы̑ своѧ̑.</refrain>

<red>Х</red>рⷭ҇та̀ вы́шнѧгѡ цр҃ѧ̀, ѽ ра́дꙋйсѧ, непоколеби́маѧ, чⷭ҇таѧ и҆ ѡ҆дꙋшевле́ннаѧ пала́то! Ра́дꙋйсѧ, ѻ҆диги́трїе, ра́дꙋйсѧ: тобо́ю нерꙋши́мь на́шъ гра́дъ сохранѧ́етсѧ.

<rubric class="inline">Припѣ́въ:</rubric> <refrain><red>Ѽ</red> чꙋдотво́рнаѧ бцⷣе, мл҃твами сн҃а ѹ҆молѝ, всѧ̑ бо мо́жеши, мт҃рски молѧ́щи.</refrain>

<red>В</red>мѣсти́ти є҆го́же не возмо́же тва́рь, во ѹ҆тро́бꙋ неискꙋсобра́чнꙋю, ѻ҆диги́трїе дв҃и́це, тѣле́снѡ вмѣсти́ла є҆сѝ. Тѣ́мже тѝ, ра́дꙋйсѧ, пое́мъ: по до́лгꙋ велича́юще.

<rubric class="inline">Сла́ва:</rubric> <red>Р</red>а́дость многопѣ́таѧ мі́рови, ра́достнѡ тѝ пою́ще при́снѡ, вѣ́чнꙋющїѧ чⷭ҇таѧ ра́дости сподоблѧ́емсѧ, твои́ми мт҃рними мл҃твами, къ ро́ждшемꙋсѧ и҆з̾ тебѐ, ѻ҆диги́трїе.

<rubric class="inline">И҆ ны́нѣ:</rubric> <red>З</red>латꙋ́ю тѧ̀ ста́мнꙋ, и҆ свѣ́щникъ, и҆ же́злъ, и҆ трапе́зꙋ, чⷭ҇таѧ призыва́емъ ѻ҆диги́трїе: и҆ гла́съ, є҆́же ра́дꙋйсѧ, тебѣ̀ при́снѡ привноша́емъ, съ си́ми же и҆мены̀.

<red>Г</red>дⷭ҇и, поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>
