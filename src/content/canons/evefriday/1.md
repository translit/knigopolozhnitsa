---
title: "Пѣ́снь а҃"
navigation:
  key: canons-evefriday-1
  title: "Пѣ́снь а҃"
  parent: canons-evefriday
  order: 1
type: "canon"
---

## Пѣ́снь а҃.

<rubric class="inline">І҆рмо́съ:</rubric> <irmos><red>В</red>о глꙋбинѣ̀ постла̀ и҆ногда̀ фараѡни́тское всево́инство преѡрꙋже́ннаѧ си́ла, вопло́щшеесѧ же сло́во всеѕло́бный грѣ́хъ потреби́ло є҆́сть: препросла́вленный гдⷭ҇ь, сла́внѡ бо просла́висѧ.</irmos>

<rubric class="inline">Гдⷭ҇ꙋ:</rubric> <refrain><red>І҆</red>и҃се сладча́йшїй, сп҃си́ мѧ.</refrain>

<red>І҆</red>и҃се сладча́йшїй хрⷭ҇тѐ, і҆и҃се долготерпѣли́ве, дꙋшѝ моеѧ̀ ꙗ҆́звы и҆сцѣлѝ і҆и҃се, и҆ ѹ҆сладѝ се́рдце моѐ многомлⷭ҇тиве молю́сѧ, і҆и҃се сп҃се мо́й, да велича́ю тѧ̀ сп҃са́емый.

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, сп҃си́ мѧ.</refrain>

<red>І҆</red>и҃се сладча́йшїй хрⷭ҇тѐ, і҆и҃се ѿве́рзи покаѧ́нїѧ мѝ две́рь, чл҃колю́бче і҆и҃се, и҆ прїими́ мѧ тебѣ̀ припа́дающа, и҆ те́плѣ просѧ́ща, і҆и҃се сп҃се мо́й, согрѣше́нїй проще́нїѧ.

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, сп҃си́ мѧ.</refrain>

<red>І҆</red>и҃се сладча́йшїй хрⷭ҇тѐ, і҆и҃се и҆схити́ мѧ и҆з̾ рꙋкѝ льсти́вагѡ велїа́ра, і҆и҃се, и҆ сотворѝ десна́го предстоѧ́телѧ сла́вы твоеѧ̀, і҆и҃се сп҃се мо́й, ча́сти шꙋ́їѧ мѧ̀ и҆збавлѧ́ѧй.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>І҆</red>и҃са ро́ждшаѧ бг҃а, влⷣчце, молѝ ѡ҆ непотре́бныхъ рабѣ́хъ пречⷭ҇таѧ, ꙗ҆́кѡ да мꙋ́ки мл҃твами твои́ми и҆зба́вимсѧ нескве́рнаѧ, ѡ҆скверне́ннїи, сла́вы присносꙋ́щныѧ наслажда́ющесѧ.

<rubric class="inline">Бцⷣѣ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>М</red>но́гими содержи́мь напа́стьми, къ тебѣ̀ прибѣга́ю, сп҃се́нїѧ и҆скі́й. Ѽ мт҃и сло́ва и҆ дв҃о, ѿ тѧ́жкихъ и҆ лю́тыхъ мѧ̀ сп҃сѝ.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>С</red>трасте́й мѧ̀ смꙋща́ютъ прило́зи, мно́гагѡ ѹ҆ны́нїѧ и҆спо́лнити мою̀ дꙋ́шꙋ: ѹ҆мирѝ ѻ҆трокови́це, тишино́ю сн҃а и҆ бг҃а твоегѡ̀̀ всенепоро́чнаѧ.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>С</red>п҃са ро́ждшꙋю тѧ̀ и҆ бг҃а, молю̀ дв҃о, и҆зба́витисѧ мѝ лю́тыхъ: къ тебѣ̀ бо ны́нѣ прибѣга́ѧ, простира́ю и҆ дꙋ́шꙋ и҆ помышле́нїе.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>Н</red>едꙋ́гꙋюща тѣ́ломъ и҆ дꙋше́ю, посѣще́нїѧ бж҃е́ственнагѡ, и҆ промышле́нїѧ ѿ тебѐ сподо́би, є҆ди́на бг҃омт҃и, ꙗ҆́кѡ бл҃га́ѧ, бл҃га́гѡ же роди́тельница.

<rubric class="inline">Всѣ́мъ ст҃ымъ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>П</red>рⷪ҇ро́ческїй собо́ре, а҆пⷭ҇тольское сосло́вїе, мч҃нкъ вѡ́инства, влⷣкꙋ всѣ́хъ моли́те, сп҃сти́сѧ мнѣ̀, прегѣшє́нїи мно́гими ѡ҆бдержи́мꙋ.

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>І҆</red>ера́ршескїй собо́ре, прпⷣбнїи и҆ првⷣнїи всѝ, бла̑гъ вѣ́чныхъ ѹ҆лꙋчи́ти моли́тесѧ, вѣ́рою ва́съ бл҃жа́щымъ.

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>В</red>сѣ́хъ ст҃ы́хъ твои́хъ, гдⷭ҇и, воспѣва́емъ чи́ны, ꙗ҆́кѡ мл҃твами и҆́хъ ѡ҆зарѧ́еши дꙋ́шы на́ша: ты́ бо є҆сѝ свѣ́тъ непристꙋ́пный, невѣ́дѣнїѧ мра́къ ѿгонѧ́ѧй присносꙋ́щными твои́ми свѣ́тлостьми.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>П</red>рест҃а́ѧ дв҃о мт҃и, ꙗ҆́же прест҃о́е сло́во родила̀ є҆сѝ, ѡ҆ст҃ѝ всѣ́хъ вѣ́рою тѧ̀ со всѣ́ми ст҃ы́ми сла́вѧщихъ, мо́лимъ ти сѧ.

<rubric class="inline">Ѹ҆со́пшимъ:</rubric> <refrain><red>Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ.</refrain>

<red>С</red>ме́ртїю твое́ю попра́въ сме́рть, бж҃е́ственныѧ жи́зни и҆сточи́лъ є҆сѝ присносꙋ́щїе: є҆́же пода́ждь бл҃же дꙋша́мъ ѹ҆со́пшихъ, мч҃нкъ твои́хъ мольба́ми, ѡ҆ставле́нїе прегрѣше́нїй да́рꙋѧ.

<rubric class="inline">Припѣ́въ:</rubric> <refrain><red>Ѹ҆</red>поко́й гдⷭ҇и, дꙋ́шы ѹ҆со́пшихъ ра̑бъ твои́хъ.</refrain>

<red>И҆́</red>же бога́тꙋю млⷭ҇ть при́снѡ и҆сточа́ѧ, бл҃гоче́стнѡ при́снѡ прїе́млющымъ тѧ̀, въ домꙋ̀ твое́мъ хрⷭ҇тѐ, въ ди́внѣй твое́й ски́нїи, мѣ́сто ѡ҆слабле́нїѧ пода́ждь влⷣко рабѡ́мъ твои̑мъ, ꙗ҆́кѡ бл҃гоꙋтро́бенъ.

<rubric class="inline">Сла́ва:</rubric> <red>К</red>рѣпча́йшїй на сме́рть бы́лъ є҆сѝ хрⷭ҇тѐ: тѣ́мже тꙋ̀ свѧза́въ, на́съ и҆зба́вилъ є҆сѝ, и҆ ны́нѣ и҆зба́ви ѿ сеѧ̀ тлѣ́нїѧ ѹ҆со́пшыѧ, ꙗ҆́кѡ бл҃гъ, и҆ твоегѡ̀ сїѧ́нїѧ прича́стїе да́рꙋй.

<rubric class="inline">И҆ ны́нѣ:</rubric> <red>Ѹ҆</red>тве́рждши коле́блемый ѹ҆́мъ мо́й, мт҃и бж҃їѧ, ѹ҆крѣпѝ бж҃е́ственными повелѣ́ньми, ро́ждшагѡсѧ и҆з̾ твоегѡ̀ ѡ҆сщ҃е́ннагѡ чре́ва, и҆ ѹ҆праздни́вшагѡ влⷣчце а҆́дово мра́чное ца́рство.
