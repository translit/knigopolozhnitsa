---
title: "Сѣда́ленъ"
navigation:
  key: canons-valaam3-3
  title: "Сѣда́ленъ"
  parent: canons-valaam3
  order: 3
type: "canon"
---

## Сѣда́ленъ:

<red>Г</red>дⷭ҇и поми́лꙋй, <rubric class="inline">три́жды.</rubric>

<red>С</red>п҃се мо́й і҆и҃се, блꙋ́днаго сп҃сы́й, сп҃се мо́й і҆и҃се, прїе́мый блꙋдни́цꙋ, и҆ менѐ ны́нѣ поми́лꙋй, і҆и҃се многомлⷭ҇тиве: сп҃сѝ, ѹ҆ще́дри, ѽ і҆и҃се бл҃годѣ́телю, ꙗ҆́коже бл҃гоꙋтро́бне манассі́ю, і҆и҃се мо́й, ꙗ҆́кѡ є҆ди́нъ чл҃колю́бецъ.

<rubric class="inline">Сла́ва:</rubric> <red>Ѿ</red> любвѐ дꙋше́вныѧ вопїю́ ти, храни́телю моеѧ̀ дꙋшѝ, всест҃ы́й мо́й а҆́гг҃ле: покры́й мѧ̀ и҆ соблюдѝ ѿ лꙋка́вагѡ ловле́нїѧ всегда̀, и҆ къ жи́зни наста́ви нбⷭ҇нѣй, вразꙋмлѧ́ѧ, и҆ просвѣща́ѧ, и҆ ѹ҆крѣплѧ́ѧ мѧ̀.

<rubric class="inline">И҆ ны́нѣ:</rubric> <red>Б</red>цⷣе безневѣ́стнаѧ пречⷭ҇таѧ, ꙗ҆́же без̾ сѣ́мене ро́ждши всѣ́хъ влⷣкꙋ, того̀ со а҆́гг҃ломъ храни́телемъ мои́мъ молѝ, и҆зба́вити ми сѧ всѧ́кагѡ недоꙋмѣ́нїѧ, и҆ да́ти ѹ҆миле́нїе и҆ свѣ́тъ дꙋшѝ мое́й, и҆ согрѣше́нїємъ ѡ҆чище́нїе, ꙗ҆́же є҆ди́на вско́рѣ застꙋпа́ющи.
