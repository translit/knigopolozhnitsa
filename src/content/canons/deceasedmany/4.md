---
title: "Тропарѝ за ѹ҆поко́й, гла́съ є҃"
navigation:
  key: canons-deceasedmany-4
  title: "Тропарѝ за ѹ҆поко́й, гла́съ є҃"
  parent: canons-deceasedmany
  order: 4
type: "canon"
---

## Тропарѝ за ѹ҆поко́й, гла́съ є҃:

<rubric class="inline">Припѣ́въ:</rubric> <refrain><red>Б</red>л҃гослове́нъ є҆сѝ гдⷭ҇и, наꙋчѝ мѧ̀ ѡ҆правда́нїємъ твои́мъ.</refrain>

<red>С</red>т҃ы́хъ ли́къ ѡ҆брѣ́те и҆сто́чникъ жи́зни, и҆ две́рь ра́йскꙋю, да ѡ҆брѧ́щꙋ и҆ а҆́зъ пꙋ́ть покаѧ́нїемъ: поги́бшее ѻ҆вча̀ а҆́зъ є҆́смь, воззови́ мѧ̀, сп҃се, и҆ спасѝ мѧ̀.

<rubric class="inline">Припѣ́въ:</rubric> <refrain><red>Б</red>л҃гослове́нъ є҆сѝ гдⷭ҇и, наꙋчѝ мѧ̀ ѡ҆правда́нїємъ твои́мъ.</refrain>

<red>А҆́</red>гнца бж҃їѧ проповѣ́давше, и҆ закла́ни бы́вше ꙗ҆́коже а҆́гнцы, и҆ къ жи́зни нестарѣ́емѣй ст҃і́и, и҆ прⷭ҇носꙋ́щнѣй преста́вльшесѧ, того̀ прилѣ́жнѡ мч҃нцы моли́те, долгѡ́въ разрѣше́нїе на́мъ дарова́ти.

<rubric class="inline">Припѣ́въ:</rubric> <refrain><red>Б</red>л҃гослове́нъ є҆сѝ гдⷭ҇и, наꙋчѝ мѧ̀ ѡ҆правда́нїємъ твои́мъ.</refrain>

<red>В</red>ъ пꙋ́ть ѹ҆́зкїй хо́ждшїи приско́рбный, всѝ въ житїѝ крⷭ҇тъ ꙗ҆́кѡ ꙗ҆ре́мъ взе́мшїи, и҆ мнѣ̀ послѣ́довавшїи вѣ́рою, прїиди́те, наслади́тесѧ, и҆̀хже ѹ҆гото́вахъ ва́мъ по́честей, и҆ вѣнцє́въ нбⷭ҇ныхъ.

<rubric class="inline">Припѣ́въ:</rubric> <refrain><red>Б</red>л҃гослове́нъ є҆сѝ гдⷭ҇и, наꙋчѝ мѧ̀ ѡ҆правда́нїємъ твои́мъ.</refrain>

<red>Ѻ҆́</red>бразъ є҆́смь неизрече́нныѧ твоеѧ̀ сла́вы, а҆́ще и҆ ꙗ҆́звы ношꙋ̀ прегрѣше́нїй: ѹ҆ще́дри твоѐ созда́нїе влⷣко, и҆ ѡ҆чи́сти твои́мъ бл҃гоꙋтро́бїемъ, и҆ вожделѣ́нное ѻ҆те́чество пода́ждь мѝ, раѧ̀ па́ки жи́телѧ мѧ̀ сотворѧ́ѧ.

<rubric class="inline">Припѣ́въ:</rubric> <refrain><red>Б</red>л҃гослове́нъ є҆сѝ гдⷭ҇и, наꙋчѝ мѧ̀ ѡ҆правда́нїємъ твои́мъ.</refrain>

<red>Д</red>ре́вле ѹ҆́бѡ ѿ не сꙋ́щихъ созда́вый мѧ̀ и҆ ѻ҆́бразомъ твои́мъ бжⷭ҇твеннымъ почты́й, престꙋпле́нїемъ же за́повѣди, па́ки мѧ̀ возврати́вый въ зе́млю, ѿ неѧ́же взѧ́тъ бы́хъ, на є҆́же по подо́бїю возведѝ, дре́внею добро́тою возѡбрази́тисѧ.

<rubric class="inline">Припѣ́въ:</rubric> <refrain><red>Б</red>л҃гослове́нъ є҆сѝ гдⷭ҇и, наꙋчѝ мѧ̀ ѡ҆правда́нїємъ твои́мъ.</refrain>

<red>Ѹ҆</red>поко́й бж҃е рабы̀ твоѧ̀, и҆ ѹ҆чинѝ ѧ҆̀ въ раѝ, и҆дѣ́же ли́цы ст҃ы́хъ гдⷭ҇и, и҆ пра́вєдницы сїѧ́ютъ ꙗ҆́кѡ свѣти̑ла: ѹ҆со́пшыѧ рабы̀ твоѧ̀ ѹ҆поко́й, презира́ѧ и҆́хъ всѧ̀ согрѣшє́нїѧ.

<rubric class="inline">Сла́ва, трⷪ҇ченъ:</rubric> <red>Т</red>рисїѧ́тельное є҆ди́нагѡ бж҃ества̀ бл҃гоче́стнѡ пое́мъ, вопїю́ще: ст҃ъ є҆сѝ ѻ҆́ч҃е безнача́льный, собезнача́льный сн҃е, и҆ бж҃е́ственный дш҃е, просвѣтѝ на́съ вѣ́рою тебѣ̀ слꙋжа́щихъ, и҆ вѣ́чнагѡ ѻ҆гнѧ̀ и҆схитѝ.

<rubric class="inline">И҆ ны́нѣ, бг҃оро́диченъ:</rubric> <red>Р</red>а́дꙋйсѧ чи́стаѧ, бг҃а пло́тїю ро́ждшаѧ во спасе́нїе всѣ́хъ, є҆́юже ро́дъ чл҃вѣ́ческїй ѡ҆брѣ́те спасе́нїе: тобо́ю да ѡ҆брѧ́щемъ ра́й, бцⷣе чⷭ҇таѧ, бл҃гослове́ннаѧ.
