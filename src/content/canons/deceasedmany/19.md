---
title: "Мл҃тва"
navigation:
  key: canons-deceasedmany-19
  title: "Мл҃тва"
  parent: canons-deceasedmany
  order: 19
type: "canon"
---

## Мл҃тва:

<versal>П</versal>омѧнѝ гдⷭ҇и бж҃е на́шъ, въ вѣ́рѣ и҆ наде́жди живота̀ вѣ́чнагѡ, ѹ҆со́пшихъ ра́бъ твои́хъ <red>и҆́мⷬ҇къ</red>, и҆ ꙗ҆́кѡ бл҃гъ и҆ чл҃вѣколю́бецъ, ѿпꙋща́ѧй грѣхѝ, и҆ потреблѧ́ѧй непра̑вды, ѡ҆сла́би, ѡ҆ста́ви, и҆ простѝ всѧ̑ вѡ́льнаѧ и҆́хъ согрѣшє́нїѧ и҆ невѡ́льнаѧ: возставлѧ́ѧ ѧ҆̀ во ст҃о́е второ́е прише́ствїе твоѐ въ прича́стїе вѣ́чныхъ твои́хъ бл҃гъ, и҆́хже ра́ди въ тѧ̀ є҆ди́наго вѣ́роваша, и҆́стиннаго бг҃а и҆ чл҃вѣколю́бца. ꙗ҆́кѡ ты̀ є҆сѝ воскресе́нїе и҆ живо́тъ, и҆ поко́й рабѡ́мъ твои́мъ <red>и҆́мⷬ҇къ</red>, хрⷭ҇тѐ бж҃е на́шъ, и҆ те́бѣ сла́вꙋ возсыла́емъ, со безнача́льнымъ твои́мъ ѻ҆ц҃е́мъ, и҆ съ прест҃ы́мъ дх҃омъ, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>ми́нь.
