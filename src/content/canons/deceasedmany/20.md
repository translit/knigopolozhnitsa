---
title: "Ѡ҆конча́нїе"
navigation:
  key: canons-deceasedmany-20
  title: "Ѡ҆конча́нїе"
  parent: canons-deceasedmany
  order: 20
type: "canon"
---

## Ѡ҆конча́нїе.

<red>Ч</red>тⷭ҇нѣ́йшꙋю херꙋві̑мъ и҆ сла́внѣйшꙋю бе́з̾ сравне́нїѧ серафи́мъ, без̾ и҆стлѣ́нїѧ бг҃а сло́ва ро́ждшꙋю, сꙋ́щꙋю бцⷣꙋ тѧ̀ велича́емъ.

<rubric>Сла́ва, и҆ ны́нѣ:</rubric>

<red>Г</red>дⷭ҇и поми́лꙋй, <rubric class="inline">три́жды.</rubric>

<red>Б</red>лгⷭ҇вѝ.

<red>Г</red>дⷭ҇и і҆и҃се хрⷭ҇тѐ сн҃е бж҃їй, мл҃твъ ра́ди пречⷭ҇тыѧ твоеѧ̀ мт҃ре, прпⷣбныхъ и҆ бг҃оно́сныхъ ѻ҆тє́цъ на́шихъ, и҆ всѣ́хъ ст҃ы́хъ, поми́лꙋй и҆ ѹ҆поко́й дш҃и ра́бъ твои́хъ въ безконє́чныѧ вѣ̑ки, ꙗ҆́кѡ бл҃гъ и҆ чл҃вѣколю́бецъ.

<red>Р</red>або́мъ бж҃їимъ преста́вльшымсѧ ѻ҆тце́мъ и҆ бра́тїѧмъ на́шымъ и҆ всѣ̑мъ правосла̑внымъ хрїстїа́нѡмъ, ѻ҆́ ни́хже и҆ помина́нїе твори́мъ, вѣ́чнаѧ па́мѧть, вѣ́чнаѧ па́мѧть, вѣ́чнаѧ па́мѧть.

<rubric>И҆ чита́емъ три́жды:</rubric>

<red>П</red>око́й, гдⷭ҇и, дꙋ́шы ѹ҆со́пшихъ ра́бъ твои́хъ <rubric class="inline">[покло́нъ]</rubric>, и҆ є҆ли́ко въ житїѝ се́мъ ꙗ҆́кѡ человѣ́цы согрѣши́ша, ты̀ же ꙗ҆́кѡ чл҃колю́бецъ бг҃ъ простѝ и҆́хъ и҆ поми́лꙋй <rubric class="inline">[покло́нъ]</rubric>, вѣ̑чныѧ мꙋ̑ки и҆зба́ви <rubric class="inline">[покло́нъ]</rubric>, нбⷭ҇номꙋ црⷭ҇твїю прича́стники ѹ҆чинѝ <rubric class="inline">[покло́нъ]</rubric> и҆ дꙋша́мъ на́шимъ полє́знаѧ сотворѝ <rubric class="inline">[покло́нъ]</rubric>.

{% illustration "small-ornaments/golgotha-cross-small-gould", "small" %}
