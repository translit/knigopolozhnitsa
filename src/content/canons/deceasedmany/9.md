---
title: "Сѣда́ленъ"
navigation:
  key: canons-deceasedmany-9
  title: "Сѣда́ленъ"
  parent: canons-deceasedmany
  order: 9
type: "canon"
---

## Сѣда́ленъ, гла́съ ѕ҃:

<red>В</red>ои́стиннꙋ сꙋета̀ всѧ́чєскаѧ: житїе́ же сѣ́нь и҆ со́нїе, и҆́бо всꙋ́е мѧте́тсѧ всѧ́къ земноро́дный, ꙗ҆́коже речѐ писа́нїе: є҆гда̀ мі́ръ прїѡбрѧ́щемъ, тогда̀ во гро́бъ всели́мсѧ, и҆дѣ́же вкꙋ́пѣ ца́рїе и҆ ни́щїи. Тѣ́мже хрⷭ҇тѐ бж҃е, преста́вльшыѧсѧ ѹ҆поко́й, ꙗ҆́кѡ чл҃вѣколю́бецъ.

## Сла́ва, и҆ ны́нѣ, бг҃оро́диченъ:

<red>В</red>сест҃а́ѧ бцⷣе, во вре́мѧ живота̀ моегѡ̀ не ѡ҆ста́ви менѐ, человѣ́ческомꙋ предста́тельствꙋ не ввѣ́ри мѧ̀, но сама̀ застꙋпѝ, и҆ поми́лꙋй мѧ̀.
