---
title: "Пѣ́снь г҃"
navigation:
  key: canons-angel-3
  title: "Пѣ́снь г҃"
  parent: canons-angel
  order: 3
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Т</red>ы̀ є҆сѝ ѹ҆твержде́нїе притека́ющихъ къ тебѣ̀ гдⷭ҇и, ты̀ є҆сѝ свѣ́тъ ѡ҆мраче́нныхъ, и҆ пое́тъ тѧ̀ дꙋ́хъ мо́й.</irmos>

<rubric class="inline">Припѣ́въ:</rubric> <refrain><red>С</red>т҃ы́й а҆́гг҃ле бж҃їй, храни́телю мо́й, молѝ бг҃а ѡ҆ мнѣ̀.</refrain>

<red>В</red>сѐ помышле́нїе моѐ, и҆ дꙋ́шꙋ мою̀ къ тебѣ̀ возложи́хъ храни́телю мо́й, ты̀ ѿ всѧ́кїѧ мѧ̀ напа́сти вра́жїѧ и҆зба́ви.

<rubric class="inline">Припѣ́въ:</rubric> <refrain><red>С</red>т҃ы́й а҆́гг҃ле бж҃їй, храни́телю мо́й, молѝ бг҃а ѡ҆ мнѣ̀.</refrain>

<red>В</red>ра́гъ попира́етъ мѧ̀ и҆ ѡ҆ѕлоблѧ́етъ, и҆ поꙋча́етъ всегда̀ твори́ти своѧ̑ хотѣ̑нїѧ: но ты̀, наста́вниче мо́й, не ѡ҆ста́ви менѐ погиба́юща.

<rubric class="inline">Сла́ва:</rubric> <red>П</red>ѣ́ти пѣ́снь со бл҃годаре́нїемъ и҆ ѹ҆се́рдїемъ творцꙋ̀ и҆ бг҃ꙋ да́ждь мѝ, и҆ тебѣ̀ бл҃го́мꙋ а҆́гг҃лꙋ храни́телю моемꙋ̀, и҆зба́вителю мо́й, и҆зми́ мѧ ѿ вра̑гъ ѡ҆ѕлоблѧ́ющихъ мѧ̀.

<rubric class="inline">И҆ ны́нѣ:</rubric> <red>И҆</red>сцѣлѝ, пречⷭ҇таѧ, моѧ̑ многонедꙋ̑жныѧ стрꙋ́пы, ꙗ҆̀же въ дꙋшѝ: проженѝ врагѝ, и҆̀же при́снѡ бо́рютсѧ со мно́ю.

<red>Г</red>дⷭ҇и, поми́лꙋй, <rubric class="inline">три́жды.</rubric>
