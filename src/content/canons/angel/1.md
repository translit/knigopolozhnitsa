---
title: "Тропа́рь, гла́съ ѕ҃"
navigation:
  key: canons-angel-1
  title: "Тропа́рь, гла́съ ѕ҃"
  parent: canons-angel
  order: 1
type: "canon"
---

## Тропа́рь, гла́съ ѕ҃:

<red>А҆́</red>гг҃ле бж҃їй, храни́телю мо́й ст҃ы́й, живо́тъ мо́й соблюдѝ во стра́сѣ хрⷭ҇та̀ бг҃а, ѹ҆́мъ мо́й ѹ҆твердѝ во и҆́стиннѣмъ пꙋтѝ, и҆ къ любвѝ го́рнѣй ѹ҆ѧзвѝ дꙋ́шꙋ мою̀, да тобо́ю направлѧ́емь, полꙋчꙋ̀ ѿ хрⷭ҇та̀ бг҃а ве́лїю млⷭ҇ть.

## Сла́ва, и҆ ны́нѣ, бг҃оро́диченъ:

<red>С</red>т҃а́ѧ влⷣчце, хрⷭ҇та̀ бг҃а на́шегѡ мт҃и, ꙗ҆́кѡ всѣ́хъ творца̀ недоꙋмѣ́ннѡ ро́ждшаѧ, молѝ бл҃гость є҆гѡ̀ всегда̀, со храни́телемъ мои́мъ а҆́гг҃ломъ, сп҃стѝ дꙋ́шꙋ мою̀ страстьмѝ ѡ҆держи́мꙋю, и҆ ѡ҆ставле́нїе грѣхѡ́въ дарова́ти мѝ.
