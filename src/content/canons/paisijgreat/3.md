---
title: "Пѣ́снь г҃"
navigation:
  key: canons-paisijgreat-3
  title: "Пѣ́снь г҃"
  parent: canons-paisijgreat
  order: 3
type: "canon"
---

## Пѣ́снь г҃

<rubric class="inline">І҆рмо́съ:</rubric> <irmos><red>Ѹ҆</red>твердѝ, гдⷭ҇и, на ка́мени за́повѣдей твои́хъ подви́гшеесѧ се́рдце моѐ, ꙗ҆́кѡ є҆ди́нъ ст҃ъ є҆сѝ и҆ гдⷭ҇ь.</irmos>

<red>П</red>рпⷣбне ѻ҆́тче паі́сїе вели́кїй, молѝ бг҃а ѡ҆ на́съ.

<red>К</red>а́меню вѣ́ры петрꙋ̀ а҆пⷭ҇лꙋ ѹ҆подо́билсѧ є҆сѝ, распѧ́тьсѧ мі́рови во всѣ́й жи́зни свое́й, прпⷣбне паі́сїе, и҆ но́зѣ своѝ невозвра́тнѡ къ нбⷭ҇номꙋ ше́ствїю ѹ҆пра́вилъ є҆сѝ, и҆ го́рнѧгѡ і҆ерⷭ҇ли́ма дости́глъ є҆сѝ, со ст҃ы́ми предстоѧ̀ ст҃ѣ́й трⷪ҇цѣ, молѝ ѡ҆ мнѣ̀ є҆ди́нагѡ бл҃га́гѡ чл҃вѣколю́бца.

<red>П</red>рпⷣбне ѻ҆́тче паі́сїе вели́кїй, молѝ бг҃а ѡ҆ на́съ.

<red>Б</red>л҃гочести́вагѡ ко́рене пресвѣ́тлаѧ ѿра́сль, тебѣ̀ и҆збра̀ гдⷭ҇ь, а҆́гг҃лъ речѐ ма́тери твое́й: се́й бг҃ꙋ ѹ҆го́денъ. Ты́ же ѿ младе́нства кре́стъ сво́й взе́мь, невозвра́тнымъ пꙋте́мъ томꙋ̀ послѣ́дова, и҆ возраста́ше лѣ́ты и҆ ра́зꙋмомъ, кꙋ́пнѡ и҆ бл҃года́тїю бж҃їею. Молѝ да́ти ми ѿпꙋще́нїе грѣхѡ́въ.

<rubric class="inline">Сла́ва:</rubric> <red>Ѽ</red>, влⷣко гдⷭ҇и і҆и҃се хрⷭ҇тѐ, кто̀ не ѹ҆диви́тсѧ твоемꙋ̀ чл҃вѣколю́бїю, є҆гда̀ прїи́де жела́нїе прпⷣбномꙋ и҆́ноческое житїѐ полꙋчи́ти къ дѣ́ланїю за́повѣдїй твои́хъ, твое́ю бл҃года́тїю, ꙗ҆́кѡ а҆́гнецъ непоро́ченъ, и҆зведе́сѧ въ пꙋсты́ню, и҆ дости́же слове́сныхъ ѻ҆вє́цъ, и҆ введе́сѧ къ па́стырю, бл҃же́нномꙋ па́мвѣ, и҆ ѡ҆блече́сѧ въ и҆́ноческїй ѻ҆́бразъ, въ не́мже ѹ҆твердѝ и҆ менѐ, гдⷭ҇и, моли́твами прпⷣбнагѡ паі́сїѧ, къ дѣ́ланїю за́повѣдїй твои́хъ.

<rubric class="inline">И҆ ны́нѣ:</rubric> <red>Л</red>ю́тыхъ мѧ̀ мꙋ́къ, и҆ тмы̀ кромѣ́шныѧ и҆ гее́нны твои́ми моли́твами свободѝ, дв҃о, и҆́маши бо во́лю и҆ си́лꙋ, гдⷭ҇а ро́ждшаѧ є҆ди́нагѡ пребл҃га́гѡ.
