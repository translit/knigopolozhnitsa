---
title: "Пѣ́снь д҃"
navigation:
  key: canons-paisijgreat-5
  title: "Пѣ́снь д҃"
  parent: canons-paisijgreat
  order: 5
type: "canon"
---

## Пѣ́снь д҃

<rubric class="inline">І҆рмо́съ:</rubric> <irmos><red>Ѹ҆</red>слы́ша прⷪ҇ро́къ прише́ствїе твоѐ, гдⷭ҇и, и҆ ѹ҆боѧ́сѧ, ꙗ҆́кѡ хо́щеши ѿ дв҃ы роди́тисѧ и҆ чл҃вѣ́кѡмъ ꙗ҆ви́тисѧ, и҆ глаго́лаше: ѹ҆слы́шахъ слꙋ́хъ тво́й и҆ ѹ҆́боѧ́хсѧ, сла́ва си́лѣ твое́й, гдⷭ҇и.</irmos>

<red>П</red>рпⷣбне ѻ҆́тче паі́сїе вели́кїй, молѝ бг҃а ѡ҆ на́съ.

<red>З</red>аконострада́льческое житїѐ ѿ мѧ́гкихъ ногте́й воспрїи́мъ, бг҃омꙋ́дре паі́сїе, да́же до конца̀ пребы́лъ є҆сѝ бж҃е́ственѣнъ до́блественникъ, вѣне́цъ прїѧ́лъ є҆сѝ побѣ́ды ѿ всѣ́хъ црⷭ҇твꙋющагѡ моли́твами свои́ми и҆збавлѧ́ти ѿ мꙋ́ки грѣ́шники, ѿ ни́хъ же пе́рвый є҆́смь а҆́зъ, не забꙋ́ди менѐ.

<red>П</red>рпⷣбне ѻ҆́тче паі́сїе вели́кїй, молѝ бг҃а ѡ҆ на́съ.

<red>И҆́</red>мꙋщи тѧ̀ моли́твенника крѣ́пка, бл҃же́нне паі́сїе, и҆ ѻ҆бѣ́щника печа́льнымъ, предста́телѧ и҆ побо́рника и҆ хода́таѧ бл҃гоче́стна, ѿ всѧ́кихъ сп҃са́емсѧ бѣ́дъ, напа́стей и҆ ѡ҆бстоѧ́нїй.

<rubric class="inline">Сла́ва:</rubric> <red>В</red>е́лїю сꙋде́бъ бе́зднꙋ и҆мѣ́ѧй, тоѧ̀ тебѣ̀ речѐ: сѐ, бо даю̑ ти̑ да́ръ, да всѧ̑ є҆́же про́сиши ѿ ѻ҆ц҃а̀ моегѡ̀ во и҆́мѧ моѐ, да́стсѧ тебѣ̀, ѡ҆ ко́емъ ли́бо грѣ́шникѣ помо́лишисѧ, ѡ҆ста́вѧтсѧ грѣсѝ тогѡ̀: сегѡ̀ ра́ди припа́даю тѝ, ѻ҆́тче паі́сїе, и҆мѣ́ѧ бе́зднꙋ согрѣше́нїй, да ѿпꙋ́ститъ твои́ми моли́твами и҆́же тебѣ̀ ѻ҆бѣтова̀, ꙗ҆́кѡ бл҃гъ и҆ чл҃вѣколю́бецъ.

<rubric class="inline">И҆ ны́нѣ:</rubric> <red>Г</red>лаго́лъ провѣща́й, є҆гда̀ пра́во и҆́мамъ сꙋди́тисѧ, бг҃ороди́тельнице, къ сн҃ꙋ твоемꙋ̀, пренепоро́чнаѧ, да ѻ҆брѧ́щꙋ тѧ̀ тогда̀ прибѣ́жище и҆ застꙋпле́нїе, мꙋ́къ всѣ́хъ и҆збавлѧ́ющи.
