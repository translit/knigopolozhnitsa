---
title: "Пѣ́снь є҃"
navigation:
  key: canons-paisijgreat-6
  title: "Пѣ́снь є҃"
  parent: canons-paisijgreat
  order: 6
type: "canon"
---

## Пѣ́снь є҃

<rubric class="inline">І҆рмо́съ:</rubric> <irmos><red>И҆</red>з̾ но́щи ѹ҆тре́ннююща, чл҃вѣколю́бче, просвѣтѝ, молю́сѧ, и҆ наста́ви мѧ̀ на повелѣ́нїѧ твоѧ̀, и҆ наꙋчѝ мѧ̀, сп҃се, твори́ти во́лю твою̀.</irmos>

<red>П</red>рпⷣбне ѻ҆́тче паі́сїе вели́кїй, молѝ бг҃а ѡ҆ на́съ.

<red>П</red>осто́мъ ѹ҆дрꙋча́ѧ тѣ́ло своѐ ѻ҆́тче паі́сїе, и҆ногда̀ по причаще́нїи тѣ́ла и҆ кро́ви хрⷭ҇то́вы, ꙗ҆́кѡ а҆́гг҃лъ се́дмьдесѧтъ дне́й без̾ пи́щи тѣле́сныѧ пребы́лъ є҆сѝ, бж҃е́ственнꙋю держа́вꙋ неизрече́ннꙋю и҆мѣ́ѧ, и҆ возмо́гъ въ себѐ живо́тнꙋю содержа́ти си́лꙋ бл҃года́тїю, па́че пи́щнагѡ ѹ҆крѣпле́нїѧ, сла́ва держа́вѣ твое́й, гдⷭ҇и.

<red>П</red>рпⷣбне ѻ҆́тче паі́сїе вели́кїй, молѝ бг҃а ѡ҆ на́съ.

<red>Ꙗ҆́</red>кѡ і҆ѡа́ннъ крⷭ҇ти́тель ѹ҆́зкимъ и҆ приско́рбнымъ пꙋте́мъ ходи́ти произво́лилъ є҆сѝ. Но то́й на і҆ѻрда́нѣ, ѹ҆зрѣ́въ зижди́телѧ своегѡ̀, ѹ҆страши́сѧ и҆ вопїѧ́ше: не смѣ́ю пристꙋпи́те сегѡ̀ ѻ҆гню̀: ты́ же, ѻ҆́тче паі́сїе, въ пꙋсты́нѣ и҆ногда̀ ꙗ҆́вльшагосѧ гдⷭ҇а, не могі́й пречи́стагѡ лица̀ є҆гѡ̀ зрѣ́ти, падѐ, тре́петомъ ѡ҆держи́мъ. Ѻ҆́нъ же тѝ речѐ: не ѹ҆страша́йсѧ, сїю̀ пꙋсты́ню напо́лню спо́стники тебѣ̀. Съ ни́миже мо́лимъ, ѻ҆́тче, не забꙋ́ди на́съ, моли́твенникъ твои́хъ, поми́лованнымъ бы́ти.

<rubric class="inline">Сла́ва:</rubric> <red>А҆́</red>зъ бо въ нача́лѣ моѧ̀ пред̾ тобо́ю зрю̀ согрѣше́нїѧ, и҆ ѡ҆ мои́хъ беззако́нїихъ молю̀ твоѐ милосе́рдїе, да прости́ши и҆ покры́еши бл҃гоꙋтро́бїемъ твои́мъ мно́жество грѣхѡ́въ мои́хъ, и҆ да́ждь мѝ про́чее жи́зни сеѧ̀ вре́мѧ безгрѣ́шнѡ проводи́ти, да, ѹ҆до́бь на сп҃се́нїѧ стезю̀ поте́къ, безпреткнове́ннѡ къ до́бромꙋ концꙋ̀ дости́гнꙋ твое́ю по́мощїю, кромѣ̀ бо твоеѧ̀ по́мощи и҆ наставле́нїѧ ничто́же бл҃го соверши́ти, и҆ ми́лость ѹ҆ тебѣ̀ полꙋчи́ти кто̀ мо́жетъ.

<rubric class="inline">И҆ ны́нѣ:</rubric> <red>Р</red>а́бское приношꙋ̀ тѝ моле́нїе, неразꙋ́мный а҆́зъ, и҆ къ твоемꙋ̀ прибѣга́ю бл҃гоꙋтро́бномꙋ милосе́рдїю, не ѿвратѝ менѐ, чⷭ҇таѧ, посра́млена.
