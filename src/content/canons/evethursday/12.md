---
title: "Мл҃тва ко прест҃ѣ́й бцⷣѣ"
navigation:
  key: canons-evethursday-12
  title: "Мл҃тва ко прест҃ѣ́й бцⷣѣ"
  parent: canons-evethursday
  order: 12
type: "canon"
---

## Мл҃тва ко прест҃ѣ́й бцⷣѣ:

<versal>Ѽ</versal> прест҃а́ѧ влⷣчце и҆ гпⷭ҇жѐ бцⷣе, прїимѝ недосто́йнꙋю мл҃твꙋ на́шꙋ, и҆ сохранѝ ѿ навѣ̑тъ ѕлы́хъ человѣ̑къ, и҆ ѿ напра́сныѧ сме́рти, и҆ да́рꙋй на́мъ пре́жде конца̀ покаѧ́нїе. На моле́нїе на́ше ѹ҆млⷭ҇рдисѧ, и҆ ра́дость вмѣ́стѡ печа́ли да́рꙋй. И҆ и҆зба́ви на́съ, гпⷭ҇жѐ, ѿ всѧ́кїѧ бѣды̀ и҆ напа́сти, ско́рби и҆ болѣ́зни, и҆ ѿ всѧ́кагѡ ѕла̀: и҆ сподо́би на́съ, грѣ́шныхъ рабѡ́въ твои́хъ, ѡ҆деснꙋ́ю ста́ти во второ́мъ прише́ствїи сн҃а твоегѡ̀ хрⷭ҇та̀ бг҃а на́шегѡ, и҆ наслѣ́дники на́съ бы́ти сподо́би црⷭ҇твїѧ нбⷭ҇нагѡ, и҆ жи́зни вѣ́чныѧ, со всѣ́ми ст҃ы́ми въ безконе́чныѧ вѣ́ки, а҆ми́нь.
