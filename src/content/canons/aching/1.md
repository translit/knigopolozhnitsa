---
title: "Тропа́рь, гла́съ д҃"
navigation:
  key: canons-aching-1
  title: "Тропа́рь, гла́съ д҃"
  parent: canons-aching
  order: 1
type: "canon"
---

## Тропа́рь, гла́съ д҃:

<versal>С</versal>ко́рый въ застꙋпле́нїи є҆ди́нъ сы́й хрⷭ҇тѐ, ско́рое свы́ше покажѝ посѣще́нїе стра́ждꙋщемꙋ рабꙋ̀ твоемꙋ̀ <red>[</red><rubric class="inline">и҆лѝ:</rubric> стра́ждꙋщей рабѣ̀ твое́й<red>]</red>, и҆зба́ви недꙋ́гѡвъ, и҆ го́рькихъ болѣ́зней: воздви́гни во є҆́же пѣ́ти тѧ̀ и҆ сла́вити непреста́ннѡ, моли́твами бцⷣы, є҆ди́не чл҃вѣколю́бче.

<rubric class="inline">Сла́ва:</rubric> <red>П</red>ри́зри ми́лостивнѡ, гдⷭ҇и, милосе́рдымъ твои́мъ ѻ҆́комъ на смире́нное на́ше моле́нїе, и҆ не презрѣ́въ є҆̀, человѣколю́бнѡ посѣтѝ болѣ́знїю ѡ҆бдержи́маго раба̀ твоего̀ <red>[</red><rubric class="inline">и҆лѝ:</rubric> рабꙋ̀ твою̀<red>]</red>, на́ми ны́нѣ къ тебѣ̀ припа́дающаго <red>[</red><rubric class="inline">и҆лѝ:</rubric> припа́дающꙋю<red>]</red>, и҆ си́лою твоегѡ̀ благосе́рдїѧ воздви́гни є҆го̀ <red>[</red><rubric class="inline">и҆лѝ:</rubric> ю҆̀<red>]</red> моли́твами бцⷣы, є҆ди́не чл҃вѣколю́бче.

<rubric class="inline">И҆ ны́нѣ:</rubric> <red>М</red>оле́нїе те́плое, и҆ стѣна̀ неѡбори́маѧ, ми́лости и҆сто́чниче, мі́рови прибѣ́жище, прилѣ́жнѡ вопїе́мъ тѝ: бцⷣе влⷣчце, предварѝ, и҆ ѿ бѣ́дъ и҆зба́ви раба̀ твоего̀ <red>[</red><rubric class="inline">и҆лѝ:</rubric> рабꙋ̀ твою̀<red>]</red>, є҆ди́на вско́рѣ предста́тельствꙋющаѧ.
