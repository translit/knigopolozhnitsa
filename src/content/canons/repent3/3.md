---
title: "Сѣда́льны"
navigation:
  key: canons-repent3-3
  title: "Сѣда́льны"
  parent: canons-repent3
  order: 3
type: "canon"
---

## Сѣда́льны:

<red>П</red>омышлѧ́ю де́нь стра́шный и҆ пла́чꙋсѧ дѣѧ́нїй мои́хъ лꙋка́выхъ: ка́кѡ ѿвѣща́ю безсме́ртномꙋ цр҃ю̀; и҆лѝ ко́имъ дерзнове́нїемъ воззрю̀ на сꙋдїю̀, блꙋ́дный а҆́зъ; бл҃гоꙋтро́бный ѻ҆́ч҃е, сн҃е є҆диноро́дный и҆ дш҃е ст҃ы́й, поми́лꙋй мѧ̀.

<rubric class="inline">Сла́ва:</rubric> <red>Д</red>ꙋшѝ моеѧ̀ храни́тель и҆ тѣлесѐ, и҆збра́нный мѝ ѿ бг҃а бж҃е́ственный а҆́гг҃ле, бг҃оподража́тельнѡ пре́зри всест҃ы́й, всѧ̑ прегрѣшє́нїѧ ѡ҆каѧ́нныѧ дꙋшѝ моеѧ̀, и҆зба́ви мѧ̀ льсти́вагѡ разли́чныхъ сѣте́й, и҆ ѻ҆́бщаго ѹ҆ми́лостиви бг҃а, да на сꙋдѣ̀ пода́стъ мѝ ѡ҆ставле́нїе.

<rubric class="inline">И҆ ны́нѣ:</rubric> <red>М</red>оле́нїе те́плое, и҆ стѣна̀ неѡбори́маѧ, млⷭ҇ти и҆сто́чниче, мі́рови прибѣ́жище, прилѣ́жнѡ вопїе́мъ тѝ: бцⷣе влⷣчце предварѝ, и҆ ѿ бѣ́дъ и҆зба́ви на́съ, є҆ди́на вско́рѣ предста́тельствꙋющаѧ.
