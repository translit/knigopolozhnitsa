---
title: "Пѣ́снь а҃"
navigation:
  key: canons-allsaints-2
  title: "Пѣ́снь а҃"
  parent: canons-allsaints
  order: 2
type: "canon"
---

<rubric>Канѡ́нъ, гла́съ и҃.</rubric>

## Пѣ́снь а҃.

<rubric class="inline">І҆рмо́съ:</rubric> <irmos><red>П</red>ѣ́снь возсле́мъ лю́дїе чꙋ́дномꙋ бг҃ꙋ на́шемꙋ, свободи́вшемꙋ і҆и҃лѧ ѿ рабо́ты, пѣ́снь побѣ́днꙋю пою́ще и҆ вопїю́ще: пои́мъ тебѣ̀ є҆ди́номꙋ влⷣцѣ.</irmos>

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>П</red>рⷪ҇ро́ческїй собо́ре, а҆пⷭ҇тольское сосло́вїе, мч҃нкъ вѡ́инства, влⷣкꙋ всѣ́хъ моли́те, сп҃сти́сѧ мнѣ̀, прегѣшє́нїи мно́гими ѡ҆бдержи́мꙋ.

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>І҆</red>ера́ршескїй собо́ре, прпⷣбнїи и҆ првⷣнїи всѝ, бла̑гъ вѣ́чныхъ ѹ҆лꙋчи́ти моли́тесѧ, вѣ́рою ва́съ бл҃жа́щымъ.

<rubric class="inline">Сла́ва:</rubric> <red>В</red>сѣ́хъ ст҃ы́хъ твои́хъ, гдⷭ҇и, воспѣва́емъ чи́ны, ꙗ҆́кѡ мл҃твами и҆́хъ ѡ҆зарѧ́еши дꙋ́шы на́ша: ты́ бо є҆сѝ свѣ́тъ непристꙋ́пный, невѣ́дѣнїѧ мра́къ ѿгонѧ́ѧй присносꙋ́щными твои́ми свѣ́тлостьми.

<rubric class="inline">И҆ ны́нѣ:</rubric> <red>П</red>рест҃а́ѧ дв҃о мт҃и, ꙗ҆́же прест҃о́е сло́во родила̀ є҆сѝ, ѡ҆ст҃ѝ всѣ́хъ вѣ́рою тѧ̀ со всѣ́ми ст҃ы́ми сла́вѧщихъ, мо́лимъ ти сѧ.
