---
title: "Пѣ́снь є҃"
navigation:
  key: canons-allsaints-5
  title: "Пѣ́снь є҃"
  parent: canons-allsaints
  order: 5
type: "canon"
---

## Пѣ́снь є҃.

<rubric class="inline">І҆рмо́съ:</rubric> <irmos><red>Ѹ҆́</red>тренююще вопїе́мъ тѝ: гдⷭ҇и, сп҃си́ ны, ты́ бо є҆сѝ бг҃ъ на́шъ, ра́звѣ тебѐ и҆но́гѡ не зна́емъ.</irmos>

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>С</red>т҃и́телїе, прⷪ҇ро́цы, прпⷣбнѣйшїи ѻ҆тцы̀ и҆ бг҃оно́сцы, лꙋча́ми дх҃а просвѣща́юще всю̀ тва́рь, тьмꙋ̀ разорѧ́йте страсте́й на́шихъ, мо́лимъ вы̀.

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>Р</red>а̑ны ва́ша и҆ ꙗ҆́звы, врагꙋ̀ ꙗ҆ви́шасѧ ꙗ҆́звы неисцѣ̑льныѧ: ꙗ҆́звы же ны́нѣ и҆сцѣлѧ́ютъ всѣ̑мъ вѣ̑рнымъ, страда́льцы гдⷭ҇ни.

<rubric class="inline">Сла́ва:</rubric> <red>І҆</red>ера́рхи твоѧ̑ и҆ сщ҃енномч҃нки, и҆ всѧ̑ сты̑ѧ просвѣти́вый, гдⷭ҇и, тѣ́хъ мл҃твами ѹ҆ще́дри мѧ̀, вѣ́дый безмѣ̑рнаѧ моѧ̑ прегрѣшє́нїѧ.

<rubric class="inline">И҆ ны́нѣ:</rubric> <red>П</red>речⷭ҇таѧ дв҃о, похвало̀ мч҃нковъ и҆ прпⷣбныхъ, и҆ првⷣныхъ, и҆ всѣ́хъ ст҃ы́хъ, ѿ всѧ́кагѡ мꙋчи́тельства лꙋка́вагѡ и҆зми́ мѧ, молю́сѧ.
