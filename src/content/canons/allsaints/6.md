---
title: "Пѣ́снь ѕ҃"
navigation:
  key: canons-allsaints-6
  title: "Пѣ́снь ѕ҃"
  parent: canons-allsaints
  order: 6
type: "canon"
---

## Пѣ́снь ѕ҃.

<rubric class="inline">І҆рмо́съ:</rubric> <irmos><red>Р</red>и́зꙋ мнѐ пода́ждь свѣ́тлꙋ, ѡ҆дѣѧ́йсѧ свѣ́томъ ꙗ҆́кѡ ри́зою, многоми́лⷭ҇тиве хрⷭ҇тѐ бж҃е на́шъ.</irmos>

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>Д</red>енни́ца свѣтоза́рнаѧ, позна́ни бы́сте на землѝ, бл҃гоче́стїѧ свѣ́томъ ѡ҆зари́вше вѣ̑рныѧ, пресла́внїии хрⷭ҇тѡ́вы ѻ҆рꙋ́жницы, и҆ ст҃и́телїе првⷣнїи.

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>Ѹ҆</red>мерщвле́ни бы́вше ра̑нъ мно́гихъ наведе́ньми, жи́знь и҆́стиннꙋю наслѣ́довасте, тѣ́мже моли́те хрⷭ҇та̀, сп҃стѝ всѧ̑ вѣ̑рныѧ, ст҃і́и мч҃нцы.

<rubric class="inline">Сла́ва:</rubric> <red>С</red>ла́ва премꙋ̑дрымъ ст҃и́телємъ и҆ прпⷣбнымъ, и҆ всѣ̑мъ ст҃ы̑мъ, ты̀ є҆сѝ, хрⷭ҇тѐ: мл҃твами и҆́хъ лю́ди ѹ҆ще́дри, и҆́хже свое́ю кро́вїю ꙗ҆́кѡ чл҃вѣколю́бецъ стѧжа́лъ є҆сѝ.

<rubric class="inline">И҆ ны́нѣ:</rubric> <red>В</red>оспѣва́емъ тѧ̀ вѣ́рнїии, бг҃ора́дованнаѧ влⷣчце: препѣ́таго бо бг҃а родила̀ є҆сѝ, є҆го́же молѝ, прчⷭ҇таѧ, гра́дꙋ и҆ лю́демъ твои̑мъ въ ми́рѣ сп҃сти́сѧ.

<red>Г</red>дⷭ҇и, поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>
