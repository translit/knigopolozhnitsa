---
title: "Пѣ́снь г҃"
navigation:
  key: canons-allsaints-3
  title: "Пѣ́снь г҃"
  parent: canons-allsaints
  order: 3
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Т</red>ы̀ є҆сѝ ѹ҆твержде́нїе притека́ющихъ къ тебѣ̀, гдⷭ҇и: ты̀ є҆сѝ свѣ́тъ ѡ҆мраче́нныхъ, и҆ пое́тъ тѧ̀ дх҃ъ мо́й.</irmos>

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>С</red>щ҃е́ннѣйшїй ли́къ ва́съ бж҃е́ственныхъ прⷪ҇ро́къ велича́емъ, и҆ мч҃нкъ мно́жество пострада́вшихъ крѣ́пкѡ, почита́емъ молѧ́щесѧ: да ю҆́же сла́вꙋ полꙋчи́сте, сеѧ̀ и҆ мы̀ прича̑стницы бы́ти сподо́бимсѧ, ва́шими мл҃твами.

<rubric class="inline">Припѣ́въ:</rubric> <refrain><red>В</red>сѝ ст҃і́и, моли́те бг҃а ѡ҆ на́съ.</refrain>

<red>С</red>т҃ѣ́йшїе хрⷭ҇тѡ́вы і҆ера́рси, и҆ чⷭ҇тні́и прпⷣбныхъ собо́ри, со всѣ́ми ст҃ы́ми, ѡ҆ всѣ́хъ на́съ чл҃вѣколю́бца бг҃а моли́те, мо́лимъ вы̀.

<rubric class="inline">Сла́ва:</rubric> <red>З</red>ако́нꙋ повинꙋ́ющесѧ твоемꙋ̀ ѹ҆го́дникѡвъ твои́хъ собо́ри, многоѡбра́зными добродѣ́тельми ѡ҆свѣти́шасѧ сегѡ̀ ра́ди наслѣ̑дницы бы́ша ѻ҆би́телей твои́хъ нбⷭ҇ныхъ, влⷣко цр҃ю̀. и҆́хже мл҃твами, да и҆ на́съ та́можде всели́ши, всемлⷭ҇тиве.

<rubric class="inline">И҆ ны́нѣ:</rubric> <red>Б</red>г҃ора́дованнаѧ чⷭ҇таѧ, со всѣ́ми прⷪ҇ро́ки, мꙋ́дрыми а҆пⷭ҇лы, сщ҃енномч҃нки, и҆ со првⷣными, молѝ гдⷭ҇а, ꙗ҆́кѡ да соверше́нное разрѣше́нїе прегрѣше́нїй прїи́мемъ.
