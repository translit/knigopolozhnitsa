---
title: "Пѣ́снь а҃"
navigation:
  key: canons-virgin-2
  title: "Пѣ́снь а҃"
  parent: canons-virgin
  order: 2
type: "canon"
source: wikisource.org, Канонникъ МП 2012
---

<rubric>Канѡ́нъ моле́бный ко прест҃ѣ́й бцⷣѣ, пое́мый во всѧ́кой ско́рби дꙋше́внѣй, и҆ ѡ҆бстоѧ́нїи. Творе́нїе ѳеостирі́кта мона́ха. Гла́съ и҃.</rubric>

## Пѣ́снь а҃.

<rubric class="inline">І҆рмо́съ:</rubric> <irmos><red>В</red>о́дꙋ проше́дъ ꙗ҆́кѡ сꙋ́шꙋ, и҆ є҆гѵ́петскагѡ ѕла̀ и҆збѣжа́въ, і҆и҃льтѧнинъ вопїѧ́ше: и҆зба́вителю и҆ бг҃ꙋ на́шемꙋ пои́мъ.</irmos>

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>М</red>но́гими содержи́мь напа́стьми, къ тебѣ̀ прибѣга́ю сп҃се́нїѧ и҆скі́й: ѽ мт҃и сло́ва и҆ дв҃о, ѿ тѧ́жкихъ и҆ лю́тыхъ мѧ̀ сп҃сѝ.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>С</red>трасте́й мѧ̀ смꙋща́ютъ прило́зи, мно́гагѡ ѹ҆ны́нїѧ и҆спо́лнити мою̀ дꙋ́шꙋ: ѹ҆мирѝ ѻ҆трокови́це, тишино́ю сн҃а и҆ бг҃а твоегѡ̀, всенепоро́чнаѧ.

<rubric class="inline">Сла́ва:</rubric> <red>С</red>п҃са ро́ждшꙋю тѧ̀ и҆ бг҃а, молю̀ дв҃о, и҆зба́витисѧ мѝ лю́тыхъ: къ тебѣ́ бо ны́нѣ прибѣга́ѧ, простира́ю и҆ дꙋ́шꙋ и҆ помышле́нїе.

<rubric class="inline">И҆ ны́нѣ:</rubric> <red>Н</red>едꙋ́гꙋюща тѣ́ломъ и҆ дꙋше́ю, посѣще́нїѧ бжⷭ҇твеннагѡ и҆ промышле́нїѧ ѿ тебє̀ сподо́би, є҆ди́на бг҃омт҃и, ꙗ҆́кѡ бл҃га́ѧ, бл҃га́гѡ же роди́тельница.
