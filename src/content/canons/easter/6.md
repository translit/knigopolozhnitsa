---
title: "Пѣ́снь є҃"
navigation:
  key: canons-easter-6
  title: "Пѣ́снь є҃"
  parent: canons-easter
  order: 6
type: "canon"
---

## Пѣ́снь є҃.

<rubric class="inline">І҆рмо́съ:</rubric> <irmos><red>Ѹ҆́</red>тренюемъ ѹ҆́треннюю глꙋбокꙋ̀, и҆ вмѣ́стѡ мѵ́ра пѣ́снь принесе́мъ влⷣцѣ, и҆ хрⷭ҇та̀ ѹ҆́зримъ пра́вды со́лнце, всѣ̑мъ жи́знь возсїѧ́юща.</irmos>

<rubric class="inline">Припѣ́въ:</rubric> <refrain><red>Х</red>рⷭ҇то́съ воскре́се и҆з̾ ме́ртвыхъ.</refrain>

<red>Б</red>езмѣ́рное твоѐ бл҃гоꙋтро́бїе а҆́довыми ѹ҆́зами содержи́мїи зрѧ́ще, къ свѣ́тꙋ и҆дѧ́хꙋ хрⷭ҇тѐ, весе́лыми нога́ми, па́схꙋ хва́лѧще вѣ́чнꙋю.

<rubric class="inline">Припѣ́въ:</rubric> <refrain><red>Х</red>рⷭ҇то́съ воскре́се и҆з̾ ме́ртвыхъ.</refrain>

<red>П</red>ристꙋ́пимъ свѣщено́снїи, и҆сходѧ́щꙋ хрⷭ҇тꙋ̀ и҆з̾ гро́ба ꙗ҆́кѡ женихꙋ̀, и҆ спра́зднꙋимъ любопра́зднственными чи́нми па́схꙋ бж҃їю спаси́тельнꙋю.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>П</red>росвѣща́етсѧ бж҃е́ственными лꙋча́ми и҆ живоно́сными воскресе́нїѧ сн҃а твоегѡ̀, бг҃омт҃и пречⷭ҇таѧ, и҆ ра́дости и҆сполнѧ́етсѧ бл҃гочести́выхъ собра́нїе.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>Н</red>е разве́рзлъ є҆сѝ врата̀ дѣ́вства въ воплоще́нїи, гро́ба не разрꙋши́лъ є҆сѝ печа́тей цр҃ю̀ созда́нїѧ: ѿѻнꙋ́дꙋже воскре́сшаго тѧ̀ зрѧ́щи мт҃и, ра́довашесѧ.
