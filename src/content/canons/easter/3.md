---
title: "Пѣ́снь г҃"
navigation:
  key: canons-easter-3
  title: "Пѣ́снь г҃"
  parent: canons-easter
  order: 3
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>П</red>рїиди́те пи́во пїе́мъ но́вое, не ѿ ка́мене непло́дна чꙋдодѣ́емое, но нетлѣ́нїѧ и҆сто́чникъ, и҆з̾ гро́ба ѡ҆дожди́вша хрⷭ҇та̀, въ не́мже ѹ҆твержда́емсѧ.</irmos>

<rubric class="inline">Припѣ́въ:</rubric> <refrain><red>Х</red>рⷭ҇то́съ воскре́се и҆з̾ ме́ртвыхъ.</refrain>

<red>Н</red>ы́нѣ всѧ̑ и҆спо́лнишасѧ свѣ́та, нб҃о же и҆ землѧ̀ и҆ преиспѡ́днѧѧ: да пра́зднꙋетъ ѹ҆̀бо всѧ̀ тва́рь воста́нїе хрⷭ҇то́во, въ не́мже ѹ҆твержда́етсѧ.

<rubric class="inline">Припѣ́въ:</rubric> <refrain><red>Х</red>рⷭ҇то́съ воскре́се и҆з̾ ме́ртвыхъ.</refrain>

<red>В</red>чера̀ спогребо́хсѧ тебѣ̀ хрⷭ҇тѐ, совостаю̀ дне́сь воскрⷭ҇шꙋ тебѣ̀, сраспина́хсѧ тебѣ̀ вчера̀, са́мъ мѧ̀ спросла́ви сп҃се во црⷭ҇твїи твое́мъ.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>Н</red>а нетлѣ́ннꙋю жи́знь прихождꙋ̀ дне́сь бл҃гостїю ро́ждшагѡсѧ и҆з̾ тебѐ чи́стаѧ, и҆ всѣ̑мъ концє́мъ свѣ́тъ ѡ҆блиста́вшагѡ.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>Б</red>г҃а є҆го́же родила̀ є҆сѝ пло́тїю, и҆з̾ ме́ртвыхъ, ꙗ҆́коже речѐ, воста́вша ви́дѣвши чⷭ҇таѧ, ликꙋ́й, и҆ сегѡ̀ ꙗ҆́кѡ бг҃а пречи́стаѧ возвелича́й.
