---
title: "Пѣ́снь з҃"
navigation:
  key: canons-deceased-12
  title: "Пѣ́снь з҃"
  parent: canons-deceased
  order: 12
type: "canon"
---

## Пѣ́снь з҃.

<rubric class="inline">І҆рмо́съ:</rubric> <irmos><red>Ѿ</red> і҆ꙋде́и доше́дше ѻ҆́троцы, въ вавѷлѡ́нѣ и҆ногда̀, вѣ́рою трⷪ҇ческою пла́мень пе́щный попра́ша пою́ще: ѻ҆тцє́въ бж҃е бл҃гослове́нъ є҆сѝ.</irmos>

<rubric class="inline">Сті́хъ:</rubric> <refrain><red>П</red>око́й гдⷭ҇и, дꙋ́шꙋ ѹ҆со́пшагѡ раба̀ твоегѡ̀ <rubric class="inline">[</rubric><rubric class="inline">и҆ли́:</rubric> ѹ҆со́пшїѧ рабы̀ твоеѧ̀<rubric class="inline">]</rubric>.</refrain>

<red>В</red>лⷣко хрⷭ҇тѐ бж҃е, є҆гда̀ хо́щеши сꙋди́ти мі́рꙋ, пощадѝ дꙋ́шꙋ раба̀ твоегѡ̀ <rubric class="inline">[</rubric><rubric class="inline">и҆ли́:</rubric> рабы̀ твоеѧ̀<rubric class="inline">]</rubric>, є҆го́же <rubric class="inline">[</rubric><rubric class="inline">и҆ли́:</rubric> ю҆́же<rubric class="inline">]</rubric> ѿ на́съ прїѧ́лъ є҆сѝ, вопїю́щаго <rubric class="inline">[</rubric><rubric class="inline">и҆ли́:</rubric> вопїю́щїѧ<rubric class="inline">]</rubric>: ѻ҆тє́цъ на́шихъ бж҃е, бл҃гослове́нъ є҆сѝ.

<rubric class="inline">Сті́хъ:</rubric> <refrain><red>П</red>око́й гдⷭ҇и, дꙋ́шꙋ ѹ҆со́пшагѡ раба̀ твоегѡ̀ <rubric class="inline">[</rubric><rubric class="inline">и҆ли́:</rubric> ѹ҆со́пшїѧ рабы̀ твоеѧ̀<rubric class="inline">]</rubric>.</refrain>

<red>В</red>ъ пи́щи ра́йстѣй, и҆дѣ́же првⷣныхъ дꙋ́шы веселѧ́тсѧ послꙋжи́вшихъ тебѣ̀, причтѝ съ ни́ми хрⷭ҇тѐ, дꙋ́шꙋ раба̀ твоегѡ̀, воспѣ́вшагѡ <rubric class="inline">[</rubric><rubric class="inline">и҆ли́:</rubric> рабы̀ твоеѧ̀ воспѣ́вшїѧ<rubric class="inline">]</rubric>: ѻ҆тє́цъ на́шихъ бж҃е, бл҃гослове́нъ є҆сѝ.

<rubric class="inline">Сла́ва:</rubric> <red>І҆</red>ꙋдє́йскїѧ трѝ ѻ҆́троки сп҃сы́й во ѻ҆гнѝ, въ трїе́хъ ли́цѣхъ воспѣ́тый, и҆зба́ви ѻ҆гнѧ̀ вѣ́чнагѡ ѹ҆со́пшаго, воспѣ́вшаго <rubric class="inline">[</rubric><rubric class="inline">и҆ли́:</rubric> ѹ҆со́пшꙋю, воспѣ́вшꙋю<rubric class="inline">]</rubric> тѝ вѣ́рнѡ: ѻ҆тє́цъ на́шихъ бж҃е, бл҃гослове́нъ є҆сѝ.

<rubric class="inline">И҆ ны́нѣ:</rubric> <red>И҆</red>са́їа тѧ̀ же́злъ наречѐ чⷭ҇таѧ: данїи́лъ же го́рꙋ несѣко́мꙋю: і҆езекі́иль же две́рь, и҆з̾ неѧ́же про́йде хрⷭ҇то́съ: мы́ же тѧ̀ и҆́стиннꙋю бцⷣꙋ и҆менꙋ́юще велича́емъ.
