---
title: "Пѣ́снь є҃"
navigation:
  key: canons-deceased-9
  title: "Пѣ́снь є҃"
  parent: canons-deceased
  order: 9
type: "canon"
---

## Пѣ́снь є҃.

<rubric class="inline">І҆рмо́съ:</rubric> <irmos><red>П</red>росвѣтѝ на́съ повелѣ́нїи твои́ми гдⷭ҇и, и҆ мы́шцею твое́ю высо́кою, тво́й ми́ръ пода́ждь на́мъ чл҃вѣколю́бче.</irmos>

<rubric class="inline">Сті́хъ:</rubric> <refrain><red>П</red>око́й гдⷭ҇и, дꙋ́шꙋ ѹ҆со́пшагѡ раба̀ твоегѡ̀ <rubric class="inline">[</rubric><rubric class="inline">и҆ли́:</rubric> ѹ҆со́пшїѧ рабы̀ твоеѧ̀<rubric class="inline">]</rubric>.</refrain>

<red>И҆</red>мы́й живота̀ и҆ сме́рти вла́сть, преста́вленнаго <rubric class="inline">[</rubric><rubric class="inline">и҆ли́:</rubric> преста́вленнꙋю<rubric class="inline">]</rubric> ѿ на́съ поко́й хрⷭ҇тѐ бж҃е: ты́ бо є҆сѝ всѣ́хъ сп҃се, поко́й и҆ живо́тъ.

<rubric class="inline">Сті́хъ:</rubric> <refrain><red>П</red>око́й гдⷭ҇и, дꙋ́шꙋ ѹ҆со́пшагѡ раба̀ твоегѡ̀ <rubric class="inline">[</rubric><rubric class="inline">и҆ли́:</rubric> ѹ҆со́пшїѧ рабы̀ твоеѧ̀<rubric class="inline">]</rubric>.</refrain>

<red>Н</red>а тѧ̀ сп҃се наде́ждꙋ возло́жъ, ѹ҆ме́рый <rubric class="inline">[</rubric><rubric class="inline">и҆ли́:</rubric> ѹ҆ме́ршаѧ<rubric class="inline">]</rubric> ѿи́де ѿ на́съ: ты́ же гдⷭ҇и ѹ҆ще́дри є҆го̀ <rubric class="inline">[</rubric><rubric class="inline">и҆ли́:</rubric> ю҆̀<rubric class="inline">]</rubric>, ꙗ҆́кѡ бг҃ъ многомлⷭ҇тивъ.

<rubric class="inline">Сла́ва:</rubric> <red>П</red>росвѣтѝ на́съ трист҃е, воспѣва́емый влⷣко, молѧ́щихсѧ тебѣ̀, ми́ръ нбⷭ҇ный прїѧ́ти, и҆ въ ми́рныхъ се́лѣхъ дꙋ́шꙋ вчинѝ, ѿше́дшꙋю ѿ вре́менныхъ, въ наде́ждѣ безконе́чныѧ жи́зни.

<rubric class="inline">И҆ ны́нѣ:</rubric> <red>Ш</red>ꙋ́ѧгѡ стоѧ́нїѧ пречⷭ҇таѧ, и҆зба́вити преста́вленнаго <rubric class="inline">[</rubric><rubric class="inline">и҆ли́:</rubric> преста́вленнꙋю<rubric class="inline">]</rubric>, ѹ҆молѝ сн҃а твоего̀ дв҃о гпⷭ҇жѐ ꙗ҆́кѡ сп҃са и҆ бг҃а на́шегѡ мт҃и сꙋ́щаѧ.
