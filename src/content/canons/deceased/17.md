---
title: "Мл҃тва"
navigation:
  key: canons-deceased-17
  title: "Мл҃тва"
  parent: canons-deceased
  order: 17
type: "canon"
---

## Мл҃тва:

<versal>П</versal>омѧнѝ гдⷭ҇и бж҃е на́шъ, въ вѣ́рѣ и҆ наде́жди живота̀ вѣ́чнагѡ, преста́вльшагосѧ раба̀ твоего̀, бра́та на́шего <rubric class="inline">[</rubric><rubric class="inline">и҆ли́:</rubric> преста́вльшꙋюсѧ рабꙋ̀ твою̀, сестрꙋ̀ на́шꙋ<rubric class="inline">]</rubric> <red>и҆́мⷬ҇къ</red>, и҆ ꙗ҆́кѡ бл҃гъ и҆ чл҃вѣколю́бецъ, ѿпꙋща́ѧй грѣхѝ, и҆ потреблѧ́ѧй непра̑вды, ѡ҆сла́би, ѡ҆ста́ви, и҆ простѝ всѧ̑ вѡ́льнаѧ є҆гѡ̀ <rubric class="inline">[</rubric><rubric class="inline">и҆ли́:</rubric> є҆ѧ̀<rubric class="inline">]</rubric> согрѣшє́нїѧ и҆ невѡ́льнаѧ: и҆зба́ви є҆го̀ <rubric class="inline">[</rubric><rubric class="inline">и҆ли́:</rubric> ю҆̀<rubric class="inline">]</rubric> вѣ́чныѧ мꙋ́ки, и҆ ѻ҆гнѧ̀ гее́нскагѡ, и҆ да́рꙋй є҆мꙋ̀ <rubric class="inline">[</rubric><rubric class="inline">и҆ли́:</rubric> є҆́й<rubric class="inline">]</rubric> прича́стїе и҆ наслажде́нїе вѣ́чныхъ твои́хъ бл҃ги́хъ, ѹ҆гото́ванныхъ лю́бѧщымъ тѧ̀. а҆́ще бо и҆ согрѣшѝ, но не ѿстꙋпѝ ѿ тебѐ, и҆ несꙋмнѣ́ннѡ во ѻ҆ц҃а̀, и҆ сн҃а, и҆ ст҃а́го дх҃а, бг҃а тѧ̀ въ трⷪ҇цѣ сла́вимаго вѣ́рова, и҆ є҆ди́ницꙋ въ трⷪ҇цѣ, и҆ трⷪ҇цꙋ во є҆ди́нствѣ, правосла́внѡ да́же до послѣ́днѧгѡ своегѡ̀ и҆здыха́нїѧ и҆сповѣ́да. тѣ́мже млⷭ҇тивъ томꙋ̀ <rubric class="inline">[</rubric><rubric class="inline">и҆ли́:</rubric> то́й<rubric class="inline">]</rubric> бꙋ́ди, и҆ вѣ́рꙋ, ꙗ҆́же въ тѧ̀, вмѣ́стѡ дѣ́лъ вмѣнѝ, и҆ со ст҃ы́ми твои́ми ꙗ҆́кѡ ще́дръ ѹ҆поко́й: нѣ́сть бо человѣ́ка, и҆́же поживе́тъ и҆ не согрѣши́тъ: но ты̀ є҆ди́нъ є҆сѝ кромѣ̀ всѧ́кагѡ грѣха̀, и҆ пра́вда твоѧ̀, пра́вда во вѣ́ки: и҆ ты̀ є҆сѝ є҆ди́нъ бг҃ъ млⷭ҇ти и҆ щедро́тъ, и҆ чл҃вѣколю́бїѧ: и҆ тебѣ̀ сла́вꙋ возсыла́емъ, ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, ны́нѣ и҆ при́снѡ и҆ во вѣ́ки вѣкѡ́въ. <red>А҆</red>м́инь.
