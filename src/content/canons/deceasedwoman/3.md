---
title: "Тропа́рь, гла́съ и҃"
navigation:
  key: canons-deceasedwoman-3
  title: "Тропа́рь, гла́съ и҃"
  parent: canons-deceasedwoman
  order: 3
type: "canon"
---

## Тропа́рь, гла́съ и҃:

<red>Г</red>лꙋбино́ю мꙋ́дрости человѣколю́бнѡ всѧ̑ стро́ѧй, и҆ поле́зное всѣ̑мъ подава́ѧй, є҆ди́не содѣ́телю, ѹ҆поко́й гдⷭ҇и, дꙋ́шꙋ ѹ҆со́пшїѧ рабы̀ твоеѧ̀: на тѧ́ бо ѹ҆пова́нїе возложѝ, творца̀ и҆ зижди́телѧ и҆ бг҃а на́шего.

## Сла́ва, и҆ ны́нѣ, бг҃оро́диченъ:

<red>Т</red>ебѐ и҆ стѣ́нꙋ и҆ приста́нище и҆́мамы, и҆ мл҃твенницꙋ бл҃гопрїѧ́тнꙋ къ бг҃ꙋ, є҆го́же родила̀ є҆сѝ бцⷣе безневѣ́стнаѧ, вѣ́рныхъ сп҃се́нїе.
