---
title: "Пѣ́снь а҃, гла́съ и҃"
navigation:
  key: canons-deceasedwoman-5
  title: "Пѣ́снь а҃, гла́съ и҃"
  parent: canons-deceasedwoman
  order: 5
type: "canon"
---

## Пѣ́снь а҃, гла́съ и҃.

<rubric class="inline">І҆рмо́съ:</rubric> <irmos><red>В</red>о́дꙋ проше́дъ ꙗ҆́кѡ сꙋ́шꙋ, и҆ є҆гѵ́петскагѡ ѕла̀ и҆збѣжа́въ, і҆и҃льтѧнинъ вопїѧ́ше: и҆зба́вителю и҆ бг҃ꙋ на́шемꙋ пои́мъ.</irmos>

<rubric class="inline">Сті́хъ:</rubric> <refrain><red>П</red>око́й гдⷭ҇и, дꙋ́шꙋ ѹ҆со́пшїѧ рабы̀ твоеѧ̀.</refrain>

<red>Ѿ</red>ве́рзъ ѹ҆ста̀ моѧ̑ сп҃се, сло́во мѝ пода́ждь, моли́тисѧ млⷭ҇рде, ѡ҆ ны́нѣ преставленнѣй, да поко́иши дꙋ́шꙋ є҆ѧ̀, влⷣко.

<rubric class="inline">Сті́хъ:</rubric> <refrain><red>П</red>око́й гдⷭ҇и, дꙋ́шꙋ ѹ҆со́пшїѧ рабы̀ твоеѧ̀.</refrain>

<red>М</red>е́ртвъ бы́въ пло́тїю сп҃се, и҆ во гро́бѣ положе́нъ съ ме́ртвыми, дꙋ́шꙋ рабы̀ твоеѧ̀ поко́й въ мѣ́стѣ ѕла́чнѣ, ꙗ҆́кѡ млⷭ҇рдъ.

<rubric class="inline">Сла́ва:</rubric> <red>М</red>оле́бный гла́съ мо́й ѹ҆слы́ши бж҃е трїѷпоста́сне, и҆ ѹ҆чинѝ дꙋ́шꙋ преста́вленныѧ въ нѣ́дрѣхъ а҆враа́млихъ, и҆зба́вителю.

<rubric class="inline">И҆ ны́нѣ:</rubric> <red>Т</red>ы̀ пречⷭ҇таѧ бцⷣе, є҆го́же без̾ и҆скꙋ́са мꙋ́жеска заче́нши родила̀ є҆сѝ, молѝ сн҃а твоего̀, пода́ти поко́й рабѣ̀ твое́й преставленнѣй.
