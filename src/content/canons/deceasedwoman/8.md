---
title: "Пѣ́снь д҃"
navigation:
  key: canons-deceasedwoman-8
  title: "Пѣ́снь д҃"
  parent: canons-deceasedwoman
  order: 8
type: "canon"
---

## Пѣ́снь д҃.

<rubric class="inline">І҆рмо́съ:</rubric> <irmos><red>Ѹ҆</red>слы́шахъ гдⷭ҇и смотре́нїѧ твоегѡ̀ та́инство, разꙋмѣ́хъ дѣла̀ твоѧ̑, и҆ просла́вихъ твоѐ бж҃ество̀.</irmos>

<rubric class="inline">Сті́хъ:</rubric> <refrain><red>П</red>око́й гдⷭ҇и, дꙋ́шꙋ ѹ҆со́пшїѧ рабы̀ твоеѧ̀.</refrain>

<red>С</red>оше́дый въ преиспѡ́днѧѧ хрⷭ҇тѐ, совоздви́глъ є҆сѝ ѹ҆ме́ршыѧ всѧ̑, и҆ преста́вльшꙋюсѧ ѿ на́съ поко́й сп҃се, ꙗ҆́кѡ ще́дръ.

<rubric class="inline">Сті́хъ:</rubric> <refrain><red>П</red>око́й гдⷭ҇и, дꙋ́шꙋ ѹ҆со́пшїѧ рабы̀ твоеѧ̀.</refrain>

<red>Н</red>икто́же без̾ грѣха̀ є҆́сть, то́кмѡ ты̀ є҆ди́нъ влⷣко: сегѡ̀ ра́ди преста́вленнѣй и҆ грѣхѝ ѡ҆ста́ви, и҆ въ ра́й тꙋ̀ вселѝ.

<rubric class="inline">Сла́ва:</rubric> <red>Ѹ҆</red>слы́ши трⷪ҇це ст҃а́ѧ, гла́сы молє́бныѧ, приноси̑мыѧ тебѣ̀ въ цр҃кви ѡ҆ ѹ҆со́пшей, и҆ бг҃онача́льнымъ твои́мъ свѣ́томъ ѡ҆зарѝ дꙋ́шꙋ, ѡ҆мраче́ннꙋю сꙋ́етными приверже́нїи.

<rubric class="inline">И҆ ны́нѣ:</rubric> <red>Р</red>одила̀ є҆сѝ пречⷭ҇таѧ, без̾ мꙋ́жеска сѣ́мене, бг҃а соверше́нна, и҆ чл҃вѣ́ка соверше́нна, взе́млющаго грѣхѝ на́шѧ дв҃о: того̀ молѝ гпⷭ҇жѐ, преста́вльшейсѧ рабѣ̀ твое́й пода́ти поко́й.
