---
title: "Ѡ҆конча́нїе"
navigation:
  key: canons-deceasedwoman-18
  title: "Ѡ҆конча́нїе"
  parent: canons-deceasedwoman
  order: 18
type: "canon"
---

## Ѡ҆конча́нїе.

<red>Ч</red>тⷭ҇нѣ́йшꙋю херꙋві̑мъ и҆ сла́внѣйшꙋю бе́з̾ сравне́нїѧ серафи́мъ, без̾ и҆стлѣ́нїѧ бг҃а сло́ва ро́ждшꙋю, сꙋ́щꙋю бцⷣꙋ тѧ̀ велича́емъ.

<rubric>Сла́ва, и҆ ны́нѣ:</rubric>

<red>Г</red>дⷭ҇и поми́лꙋй, <rubric class="inline">три́жды.</rubric>

<red>Б</red>лгⷭ҇вѝ.

<red>Г</red>дⷭ҇и і҆и҃се хрⷭ҇тѐ сн҃е бж҃їй, мл҃твъ ра́ди пречⷭ҇тыѧ твоеѧ̀ мт҃ре, прпⷣбныхъ и҆ бг҃оно́сныхъ ѻ҆тє́цъ на́шихъ, и҆ всѣ́хъ ст҃ы́хъ, поми́лꙋй и҆ ѹ҆поко́й дꙋ́шꙋ рабы̀ твоеѧ̀ <red>и҆́мⷬ҇къ</red> въ безконє́чныѧ вѣ̑ки, ꙗ҆́кѡ бл҃гъ и҆ чл҃вѣколю́бецъ.

<red>Р</red>абѣ̀ бж҃їей ѹ҆сопшѣй <red>и҆́мⷬ҇къ</red> вѣ́чнаѧ па́мѧть, вѣ́чнаѧ па́мѧть, вѣ́чнаѧ па́мѧть.

<rubric>И҆ чита́емъ три́жды:</rubric>

<red>П</red>око́й, гдⷭ҇и, дꙋ́шꙋ ѹ҆со́пшїѧ рабы̀ твоеѧ̀ <red>и҆́мⷬ҇къ</red> <rubric class="inline">[покло́нъ]</rubric>, и҆ є҆ли́ко въ житїѝ се́мъ ꙗ҆́кѡ чл҃вѣ́къ согрѣши́, ты̀ же ꙗ҆́кѡ чл҃колю́бецъ бг҃ъ простѝ ю҆̀ и҆ поми́лꙋй <rubric class="inline">[покло́нъ]</rubric>, вѣ̑чныѧ мꙋ̑ки и҆зба́ви <rubric class="inline">[покло́нъ]</rubric>, нбⷭ҇номꙋ црⷭ҇твїю прича́стницꙋ ѹ҆чинѝ <rubric class="inline">[покло́нъ]</rubric> и҆ дꙋша́мъ на́шимъ полє́знаѧ сотворѝ <rubric class="inline">[покло́нъ]</rubric>.

{% illustration "small-ornaments/greek-cross-with-letters-gould", "small" %}
