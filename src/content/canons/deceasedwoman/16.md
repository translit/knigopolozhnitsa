---
title: "Тропари҆, гла́съ д҃"
navigation:
  key: canons-deceasedwoman-16
  title: "Тропари҆, гла́съ д҃"
  parent: canons-deceasedwoman
  order: 16
type: "canon"
---

## Тропари҆, гла́съ д҃:

<red>С</red>о дꙋ́хи првⷣныхъ сконча́вшихсѧ, дꙋ́шꙋ рабы̀ твоеѧ̀, сп҃се, ѹ҆поко́й, сохранѧ́ѧ ю҆̀ во бл҃же́ннѣй жи́зни, ꙗ҆́же ѹ҆ тебє̀, чл҃вѣколю́бче.

<red>В</red>ъ поко́ищи твое́мъ, гдⷭ҇и, и҆дѣ́же всѝ ст҃і́и твоѝ ѹ҆покоева́ютсѧ, ѹ҆поко́й и҆ дꙋ́шꙋ рабы̀ твоеѧ̀, ꙗ҆́ко є҆ди́нъ є҆сѝ чл҃вѣколю́бецъ.

<rubric class="inline">Сла́ва:</rubric> <red>Т</red>ы̀ є҆сѝ бг҃ъ, соше́дый во а҆́дъ, и҆ ѹ҆́зы ѡ҆кова́нныхъ разрѣши́вый, са́мъ и҆ дꙋ́шꙋ рабы̀ твоеѧ̀ ѹ҆поко́й.

<rubric class="inline">И҆ ны́нѣ:</rubric> <red>Є҆</red>ди́на чⷭ҇таѧ и҆ непоро́чнаѧ дв҃о, бг҃а без̾ сѣ́мене ро́ждшаѧ, молѝ сп҃сти́сѧ дꙋшѝ єѧ̀.

<red>Г</red>дⷭ҇и поми́лꙋй, <rubric class="inline">м҃.</rubric>
