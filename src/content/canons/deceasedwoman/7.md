---
title: "Сѣда́ленъ"
navigation:
  key: canons-deceasedwoman-7
  title: "Сѣда́ленъ"
  parent: canons-deceasedwoman
  order: 7
type: "canon"
---

## Сѣда́ленъ поко́инъ, гла́съ є҃:

<red>П</red>око́й сп҃се на́шъ, съ првⷣными рабꙋ̀ твою̀, и҆ сїю̀ вселѝ во дворы̀ твоѧ̑, ꙗ҆́коже є҆́сть пи́сано, презира́ѧ ꙗ҆́кѡ бл҃гъ прегрѣшє́нїѧ є҆ѧ̀ вѡ́льнаѧ и҆ невѡ́льнаѧ, и҆ всѧ̑ ꙗ҆̀же въ вѣ́дѣнїи, и҆ не въ вѣ́дѣнїи, чл҃вѣколю́бче.

## Сла́ва, и҆ ны́нѣ, бг҃оро́диченъ:

<red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е, сы́ны свѣ́та то́ю показа́вый, поми́лꙋй на́съ.

<rubric>И҆́ли:</rubric>

## Сѣда́ленъ, гла́съ ѕ҃:

<red>В</red>ои́стиннꙋ сꙋета̀ всѧ́чєскаѧ: житїе́ же сѣ́нь и҆ со́нїе, и҆́бо всꙋ́е мѧте́тсѧ всѧ́къ земноро́дный, ꙗ҆́коже речѐ писа́нїе: є҆гда̀ мі́ръ прїѡбрѧ́щемъ, тогда̀ во гро́бъ всели́мсѧ, и҆дѣ́же вкꙋ́пѣ ца́рїе и҆ ни́щїи. Тѣ́мже хрⷭ҇тѐ бж҃е, преста́вльшꙋюсѧ ѹ҆поко́й, ꙗ҆́кѡ чл҃вѣколю́бецъ.

## Сла́ва, и҆ ны́нѣ, бг҃оро́диченъ:

<red>В</red>сест҃а́ѧ бцⷣе, во вре́мѧ живота̀ моегѡ̀ не ѡ҆ста́ви менѐ, человѣ́ческомꙋ предста́тельствꙋ не ввѣ́ри мѧ̀, но сама̀ застꙋпѝ, и҆ поми́лꙋй мѧ̀.
