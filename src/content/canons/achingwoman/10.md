---
title: "Пѣ́снь и҃"
navigation:
  key: canons-achingwoman-10
  title: "Пѣ́снь и҃"
  parent: canons-achingwoman
  order: 10
type: "canon"
---

## Пѣ́снь и҃.

<rubric class="inline">І҆рмо́съ:</rubric> <irmos><red>С</red>лꙋжи́ти живо́мꙋ бг҃ꙋ въ вавѷлѡ́нѣ ѻ҆́троки претерпѣ́вше, ѡ҆ мꙋсїкі́йскихъ ѻ҆рга́нѣхъ не ради́ша, и҆ посредѣ̀ пла́мене стоѧ́ще, благолѣ́пнꙋю пѣ́снь воспѣва́хꙋ, глаго́люще: благослови́те, всѧ̑ дѣла̀ гдⷭ҇нѧ, гдⷭ҇а.</irmos>

<rubric class="inline">Сті́хъ:</rubric> <refrain><red>Ѹ҆</red>слы́ша гдⷭ҇ь моле́нїе моѐ.</refrain>

<red>Н</red>аказꙋ́ѧ наказа́лъ є҆сѝ, влⷣко, болѣ́знїю рабꙋ̀ твою̀, и҆ ско́рѡ и҆сцѣлѝ, ми́лостиве хрⷭ҇тѐ бж҃е: и҆ є҆щѐ сме́рти не преда́ждь сꙋ́днѣ, да тебѣ̀ покаѧ́нїемъ возда́стъ: са́мъ бо ре́клъ є҆сѝ: не хощꙋ̀ сме́рти грѣ́шнагѡ.

<rubric class="inline">Сті́хъ:</rubric> <refrain><red>Г</red>дⷭ҇ь моли́твꙋ мою̀ прїѧ́тъ.</refrain>

<red>Г</red>дⷭ҇и ми́лостиве, твоѧ̑ пресла̑внаѧ чꙋдеса̀ и҆ до на́съ ны́нѣ да дости́гнꙋтъ: бѣ́сы проженѝ, недꙋ́ги и҆ ра́ны и҆сцѣлѝ, болѣ́зни ѹ҆врачꙋ́й, потво́ры и҆ чародѣѧ́нїѧ: и҆ всѧ́кїѧ ра́ны и҆зба́ви ны̀.

<rubric class="inline">Сла́ва:</rubric> <red>З</red>апрети́вый, хрⷭ҇тѐ, морски̑мъ вѣ́трѡмъ, и҆ стра́хъ ѹ҆ченикѡ́въ на ра́дость преложи́вый, запретѝ и҆ ны́нѣ тѧ̑жкимъ болѣ́знемъ, трꙋжда́ющымъ твою̀ рабꙋ̀: да всѝ возвесели́мсѧ, хва́лѧще тѧ̀ во вѣ́ки.

<rubric class="inline">И҆ ны́нѣ:</rubric> <red>И҆</red>зба́ви, бцⷣе, ѿ ѡ҆быше́дшихъ на́съ печа́лей, бѣ́дъ же и҆ скорбе́й, и҆ всѣ́хъ разли́чныхъ недꙋ́гѡвъ, ѡ҆тра́вы и҆ чародѣѧ́нїй, и҆ ѹ҆ро́кѡвъ разли́чныхъ челѡвѣ́къ, и҆ напра́сныѧ сме́рти, мо́лимсѧ.
