---
title: "Пѣ́снь ѳ҃"
navigation:
  key: canons-achingwoman-11
  title: "Пѣ́снь ѳ҃"
  parent: canons-achingwoman
  order: 11
type: "canon"
---

## Пѣ́снь ѳ҃.

<rubric class="inline">І҆рмо́съ:</rubric> <irmos><red>Н</red>а сїна́йстѣй горѣ̀ ви́дѣ тѧ̀ глꙋбинꙋ̀ мѡѷсе́й, неѡпа́льнѡ ѻ҆́гнь бж҃ества̀ заче́ншꙋю во чре́вѣ. Данїи́лъ же тѧ̀ ви́дѣ, го́рꙋ несѣко́мꙋю, же́злъ прозѧ́бшїй, и҆са́їа взыва́ше, ѿ ко́рене даві́дова.</irmos>

<rubric class="inline">Сті́хъ:</rubric> <refrain><red>Д</red>а постыдѧ́тсѧ и҆ смѧтꙋ́тсѧ всѝ вразѝ моѝ.</refrain>

<red>И҆</red>сто́чниче жи́зни, пода́телю ми́лости, хрⷭ҇тѐ, не ѿвратѝ лица̀ твоегѡ̀ ѿ на́съ, но ѡ҆блегчѝ болѣ̑зни, ѹ҆трꙋжде́ннѣй болѣ́знїю, и҆ воздви́гни ю҆̀, ꙗ҆́коже ѳадде́омъ а҆́ѵгарѧ: да при́снѡ тебѐ сла́витъ со ѻ҆ц҃е́мъ и҆ дх҃омъ ст҃ы́мъ є҆ди́наго бг҃а.

<rubric class="inline">Сті́хъ:</rubric> <refrain><red>Д</red>а возвратѧ́тсѧ и҆ ѹ҆стыдѧ́тсѧ ѕѣлѡ̀ вско́рѣ.</refrain>

<red>Є҆</red>ѵⷢ҇льскомꙋ вѣ́рꙋюще глаго́лꙋ, твоѐ и҆́щемъ ѡ҆бѣща́нїе, хрⷭ҇тѐ, проси́те бо, ре́клъ є҆сѝ, и҆ да́стсѧ ва́мъ: тѣ́мъ ны́нѣ просѧ́ще мо́лимъ тѧ̀: возста́ви ѿ ѻ҆дра̀ здра́ва лю́тымъ пове́рженнꙋю недꙋ́гомъ: да тѧ̀ съ на́ми вкꙋ́пѣ велича́етъ.

<rubric class="inline">Сла́ва:</rubric> <red>Ѹ҆</red>мꙋ́ченаѧ недꙋ́гомъ, и҆ внꙋ́трь неви́димыми ра́нами тебѣ̀, хрⷭ҇тѐ, на́ми вопїе́тъ, не ра́ди на́съ, гдⷭ҇и, вси́ бо є҆смы̀ по́лны грѣхѡ́въ, но мт҃рними и҆ предте́чи твоегѡ̀ моли́твами, пода́ждь и҆сцѣле́нїе болѧ́щей.

<rubric class="inline">И҆ ны́нѣ:</rubric> <red>Б</red>ж҃їѧ мт҃и пречⷭ҇таѧ, со всѣ́ми ст҃ы́ми призыва́емъ тѧ̀, со а҆́гг҃лы и҆ а҆рха́гг҃лы, съ проро́ки и҆ патрїа́рхи, со а҆пⷭ҇лы и҆ ст҃и́тели, съ преподо́бными и҆ пра́ведными, моли́сѧ хрⷭ҇тꙋ̀ бг҃ꙋ на́шемꙋ пода́ти здра́вїе болѧ́щей: да тѧ̀ всѝ велича́емъ.
