---
title: "Сѣда́ленъ, гла́съ и҃"
navigation:
  key: canons-achingwoman-4
  title: "Сѣда́ленъ, гла́съ и҃"
  parent: canons-achingwoman
  order: 4
type: "canon"
---

## Сѣда́ленъ, гла́съ и҃:

<red>Ꙗ҆́</red>коже дре́вле воздви́глъ є҆сѝ петро́вꙋ те́щꙋ, и҆ спа́слъ є҆сѝ разсла́бленнаго носи́ма на ѻ҆дрѣ̀, та́кѡ и҆ ны́нѣ посѣтѝ болѧ́щꙋю рабꙋ̀ твою̀, ми́лостиве: ты́ бо є҆ди́нъ є҆сѝ понесы́й недꙋ́ги ро́да на́шегѡ, и҆ тебѐ є҆ди́наго вѣ́мы терпели́ваго и҆ милосе́рдаго, и҆ ми́лостиваго врача̀ дꙋ́шъ и҆ тѣле́съ хрⷭ҇та̀ бг҃а на́шего, наводѧ́щаго недꙋ́ги, и҆ па́ки возставлѧ́ющаго, и҆ подава́ющаго проще́нїе ка́ющымсѧ ѡ҆ согрѣше́нїихъ, є҆ди́не милосе́рде и҆ всеми́лостиве.

<rubric class="inline">Сла́ва, гла́съ з҃:</rubric> <red>А҆́</red>зъ грѣ́шный пла́чꙋсѧ на ѻ҆дрѣ̀ мое́мъ лежа̀, проще́нїе пода́ждь, хрⷭ҇тѐ бж҃е, грѣхѡ́мъ мои̑мъ, ꙗ҆̀же ѿ ю҆́ности моеѧ̀ сотвори́хъ, и҆ ѿ болѣ́зни мѧ̀ воздви́гни, да сла́влю тѧ̀ є҆ди́наго всеми́лостиваго дꙋ́шъ и҆ тѣле́съ врача̀.

<rubric class="inline">И҆ ны́нѣ:</rubric> <red>Ѹ҆</red>милосе́рдисѧ, влⷣчце, и҆ воздви́гни мѧ̀ ѿ ѻ҆дра̀ болѣ́зненнагѡ, крѣ́пость бо моѧ̀ во мнѣ̀ и҆знемо́же, и҆ ве́сь неча́ѧнїемъ ѡ҆держи́мь є҆́смь: мт҃и бж҃їѧ пречⷭ҇таѧ, и҆сцѣли́ мѧ недꙋ́гꙋющаго лю́тѣ, ты́ бо є҆сѝ помо́щница хрⷭ҇тїа́нѡмъ.
