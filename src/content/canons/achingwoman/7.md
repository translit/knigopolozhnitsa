---
title: "Пѣ́снь ѕ҃"
navigation:
  key: canons-achingwoman-7
  title: "Пѣ́снь ѕ҃"
  parent: canons-achingwoman
  order: 7
type: "canon"
---

## Пѣ́снь ѕ҃.

<rubric class="inline">І҆рмо́съ:</rubric> <irmos><red>Б</red>е́здна послѣ́днѧѧ грѣхѡ́въ ѡ҆бы́де мѧ̀, и҆ и҆счеза́етъ дꙋ́хъ мо́й: но простры́й, влⷣко, высо́кꙋю твою̀ мы́шцꙋ, ꙗ҆́кѡ петра́ мѧ, ѹ҆пра́вителю, сп҃сѝ.</irmos>

<rubric class="inline">Сті́хъ:</rubric> <refrain><red>С</red>мѧте́сѧ ѿ ꙗ҆́рости ѻ҆́ко моѐ.</refrain>

<red>Б</red>е́зднꙋ ми́лости и҆мѣ́ѧй, хрⷭ҇тѐ бж҃е, внꙋшѝ моле́нїе рабѡ́въ твои́хъ, и҆ ꙗ҆́коже петро́мъ таві́фꙋ воскреси́лъ є҆сѝ, си́це и҆ ны́нѣ въ болѣ́зни лежа́щꙋю воздви́гни, послꙋ́шавъ церкѡ́вныѧ моли́твенники.

<rubric class="inline">Сті́хъ:</rubric> <refrain><red>Ѡ҆</red>бетша́хъ во всѣ́хъ вразѣ́хъ мои́хъ.</refrain>

<red>В</red>рачꙋ̀ дꙋ́шъ и҆ тѣле́съ на́шихъ, понесы́й недꙋ́ги всегѡ̀ мі́ра, хрⷭ҇тѐ, є҆не́а петро́мъ и҆сцѣли́вый и҆ є҆ѵтѵ́ха па́ѵломъ воскреси́вый, и҆ ны́нѣ болѧ́щꙋю и҆сцѣлѝ, ст҃ы́хъ а҆пⷭ҇лъ моли́твами.

<rubric class="inline">Сла́ва:</rubric> <red>П</red>реложѝ, хрⷭ҇тѐ, на ра́дость рыда́нїе, ѡ҆ недꙋ́жнѣй ны́нѣ скорбѧ́щихъ: да твою̀ полꙋчи́вше ми́лость, вни́демъ въ до́мъ тво́й со ѡ҆бѣтова́нными да́ры, сла́вѧще тѧ̀ со ѻ҆ц҃е́мъ и҆ дх҃омъ во є҆ди́нѣмъ сꙋществѣ̀ нераздѣ́льнаго бг҃а.

<rubric class="inline">И҆ ны́нѣ:</rubric> <red>П</red>рїиди́те, ѽ дрꙋ́зи, припаде́мъ къ бж҃їей мт҃ри, та́ бо и҆́мать вла́сть недꙋ̑жныѧ и҆сцѣлѧ́ти съ безме́здникома вкꙋ́пѣ, дꙋхо́внымъ помазꙋ́юще моли́твъ свои́хъ бг҃опрїѧ́тныхъ є҆ле́емъ.

<red>Г</red>дⷭ҇и, поми́лꙋй, <rubric class="inline">три́жды.</rubric>

<rubric>Сла́ва, и҆ ны́нѣ:</rubric>
