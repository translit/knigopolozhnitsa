---
title: "І҆́косъ и҃"
navigation:
  key: canons-tender-22
  title: "І҆́косъ и҃"
  parent: canons-tender
  order: 22
type: "canon"
source: azbyka.ru
---

## І҆́косъ и҃.

<red>В</red>е́сь бѣ̀ въ ни́жнихъ, и҆ вы́шнихъ ника́коже ѿстꙋпѝ неисче́тный, є҆гда̀ во́лею на́съ ра́ди пострада̀, и҆ сме́ртїю свое́ю на́шꙋ сме́рть ѹ҆мертвѝ, и҆ воскрⷭ҇нїемъ живо́тъ дарова̀, пою́щымъ:

<red>І҆</red>и҃се, сла́досте серде́чнаѧ:
<red>І҆</red>и҃се, крѣ́посте тѣле́снаѧ.
<red>І҆</red>и҃се, свѣ́тлосте дꙋше́внаѧ:
<red>І҆</red>и҃се, быстрото̀ ѹ҆́мнаѧ.
<red>І҆</red>и҃се, ра́досте со́вѣстнаѧ:
<red>І҆</red>и҃се, наде́ждо и҆звѣ́стнаѧ.
<red>І҆</red>и҃се, па́мѧте предвѣ́чнаѧ:
<red>І҆</red>и҃се, похвало̀ высо́каѧ.
<red>І҆</red>и҃се, сла́во моѧ̀ превознесе́ннаѧ:
<red>І҆</red>и҃се, жела́нїе моѐ, не ѿри́ни менє̀.
<red>І҆</red>и҃се, па́стырю мо́й, взыщѝ менѐ:
<red>І҆</red>и҃се, сп҃се мо́й, сп҃сѝ менѐ.

<red>І҆</red>и҃се сн҃е бж҃їй, поми́лꙋй мѧ̀.
