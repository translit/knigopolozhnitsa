---
title: "Пѣ́снь є҃"
navigation:
  key: canons-tender-5
  title: "Пѣ́снь є҃"
  parent: canons-tender
  order: 5
type: "canon"
source: azbyka.ru
---

## Пѣ́снь є҃.

<rubric class="inline">І҆рмо́съ:</rubric> <irmos><red>П</red>росвѣще́нїе во тьмѣ̀ лежа́щихъ, сп҃се́нїе ѿча́ѧнныхъ хрⷭ҇тѐ сп҃се мо́й, къ тебѣ̀ ѹ҆́тренюю цр҃ю̀ ми́ра, просвѣти́ мѧ сїѧ́нїемъ твои́мъ: и҆но́гѡ бо ра́звѣ тебѐ бг҃а не зна́ю.</irmos>

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, спаси́ мѧ.</refrain>

<red>Т</red>ы̀ просвѣще́нїе, і҆и҃се мо́й, ѹ҆ма̀ моегѡ̀, ты̀ сп҃се́нїе ѿча́ѧнныѧ дꙋшѝ моеѧ̀, сп҃се, ты̀ і҆и҃се мо́й мꙋ́ки и҆зба́ви и҆ гее́нны мѧ̀ зовꙋ́ща: сп҃сѝ, і҆и҃се мо́й хрⷭ҇тѐ, мѧ̀ ѻ҆каѧ́ннаго.

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, спаси́ мѧ.</refrain>

<red>В</red>секоне́чнѡ, і҆и҃се мо́й, къ стра́сти безче́стїѧ низве́рженъ ны́нѣ зовꙋ̀: ты̀ і҆и҃се мо́й, по́мощи мѝ рꙋ́кꙋ низпосла́въ, и҆сто́ргни зовꙋ́ща: сп҃сѝ і҆и҃се мо́й хрⷭ҇те́ мѧ ѻ҆каѧ́ннаго.

<rubric class="inline">Сла́ва:</rubric> <red>Ѡ҆</red>скверне́нъ ѹ҆́мъ, і҆и҃се мо́й, ѡ҆бносѧ̀, взыва́ю тѝ: ѡ҆чи́сти мѧ̀ ѿ скве́рны прегрѣше́нїй, и҆ и҆зба́ви мѧ̀ во глꙋбины̑ ѕло́бы ѿ невѣ́дѣнїѧ низпопо́лзшагосѧ, сп҃се і҆и҃се мо́й, и҆ сп҃си́ мѧ, молю́сѧ.

<rubric class="inline">И҆ ны́нѣ:</rubric> <red>І҆</red>и҃са ро́ждшаѧ ѻ҆трокови́це бг҃ороди́тельнице, того̀ ѹ҆молѝ сп҃стѝ всѧ̑ правосла̑вныѧ, мона́хи и҆ мїрскі̑ѧ, и҆ гее́нны и҆зба́вити зовꙋ́щыѧ: ра́звѣ тебє̀ предста́тельства тве́рдагѡ не зна́емъ.
