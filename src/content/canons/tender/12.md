---
title: "І҆́косъ г҃"
navigation:
  key: canons-tender-12
  title: "І҆́косъ г҃"
  parent: canons-tender
  order: 12
type: "canon"
source: azbyka.ru
---

## І҆́косъ г҃.

<red>И҆</red>мѣ́ѧй бога́тство млⷭ҇рдїѧ, мытарѝ и҆ грѣ́шники, и҆ невѣ̑рныѧ призва́лъ є҆сѝ і҆и҃се: не пре́зри и҆ менє̀ ны́нѣ, подо́бнагѡ и҆̀мъ, но ꙗ҆́кѡ многоцѣ́нное мѵ́ро, прїимѝ пѣ́снь сїю̀:

<red>І҆</red>и҃се, си́ло непобѣди́маѧ:
<red>І҆</red>и҃се, млⷭ҇те безконе́чнаѧ.
<red>І҆</red>и҃се, красото̀ пресвѣ́тлаѧ:
<red>І҆</red>и҃се, любы̀ неизрече́ннаѧ.
<red>І҆</red>и҃се, сн҃е бг҃а жива́гѡ:
<red>І҆</red>и҃се, поми́лꙋй мѧ̀ грѣ́шнаго.
<red>І҆</red>и҃се, ѹ҆слы́ши мѧ̀ въ беззако́нїихъ зача́таго:
<red>І҆</red>и҃се, ѡ҆чи́сти мѧ̀ во грѣсѣ́хъ рожде́ннаго.
<red>І҆</red>и҃се, наꙋчи́ мѧ непотре́бнаго:
<red>І҆</red>и҃се, ѡ҆свѣти́ мѧ те́мнаго.
<red>І҆</red>и҃се, ѡ҆чи́сти мѧ̀ скве́рнаго:
<red>І҆</red>и҃се, возведи́ мѧ блꙋ́днаго.

<red>І҆</red>и҃се сн҃е бж҃їй, поми́лꙋй мѧ̀.
