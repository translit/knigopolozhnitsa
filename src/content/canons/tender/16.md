---
title: "І҆́косъ є҃"
navigation:
  key: canons-tender-16
  title: "І҆́косъ є҃"
  parent: canons-tender
  order: 16
type: "canon"
source: azbyka.ru
---

## І҆́косъ є҃.

<red>В</red>и́дѣвше ѻ҆́троцы є҆вре́йстїи во ѡ҆́бразѣ человѣ́честѣмъ созда́вшаго рꙋко́ю человѣ́ка, и҆ влⷣкꙋ разꙋмѣ́вше є҆го̀, потща́шасѧ вѣ́твьми ѹ҆годи́ти є҆мꙋ̀, ѡ҆са́нна вопїю́ще. Мы́ же пѣ́снь прино́симъ тѝ глаго́люще:

<red>І҆</red>и҃се, бж҃е и҆́стинный:
<red>І҆</red>и҃се, сн҃е дв҃довъ.
<red>І҆</red>и҃се, цр҃ю̀ пресла́вный:
<red>І҆</red>и҃се, а҆́гнче непоро́чный.
<red>І҆</red>и҃се, па́стырю преди́вный:
<red>І҆</red>и҃се, храни́телю во мла́дости мое́й.
<red>І҆</red>и҃се, корми́телю во ю҆́ности мое́й:
<red>І҆</red>и҃се, похвало̀ въ ста́рости мое́й.
<red>І҆</red>и҃се, наде́ждо въ сме́рти мое́й:
<red>І҆</red>и҃се, животѐ по сме́рти мое́й.
<red>І҆</red>и҃се, ѹ҆тѣше́нїе моѐ на сꙋдѣ̀ твое́мъ:
<red>І҆</red>и҃се, жела́нїе моѐ, не посрамѝ менє̀ тогда̀.

<red>І҆</red>и҃се сн҃е бж҃їй, поми́лꙋй мѧ̀.
