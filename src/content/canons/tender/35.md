---
title: "Пѣ́снь и҃"
navigation:
  key: canons-tender-35
  title: "Пѣ́снь и҃"
  parent: canons-tender
  order: 35
type: "canon"
source: azbyka.ru
---

## Пѣ́снь и҃.

<rubric class="inline">І҆рмо́съ:</rubric> <irmos><red>В</red>ъ пе́щь ѻ҆́гненнꙋю ко ѻ҆трокѡ́мъ є҆врє́йскимъ снизше́дшаго, и҆ пла́мень въ ро́сꙋ прело́жшаго бг҃а, по́йте дѣла̀ ꙗ҆́кѡ гдⷭ҇а, и҆ превозноси́те во всѧ̑ вѣ́ки.</irmos>

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, спаси́ мѧ.</refrain>

<red>Т</red>ѧ̀ і҆и҃се мо́й молю̀, ꙗ҆́коже блꙋдни́цꙋ, і҆и҃се мо́й, и҆зба́вилъ є҆сѝ мно́гихъ согрѣше́нїй: та́кѡ и҆ менѐ, і҆и҃се хрⷭ҇тѐ мо́й, и҆зба́ви, и҆ ѡ҆чи́сти ѡ҆скверне́ннꙋю дꙋ́шꙋ мою̀, і҆и҃се мо́й.

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, спаси́ мѧ.</refrain>

<red>П</red>реклони́всѧ, і҆и҃се, безслове́сными сластьмѝ, безслове́сенъ ꙗ҆ви́хсѧ, и҆ скотѡ́мъ вои́стиннꙋ, ѽ і҆и҃се мо́й, стра́стнѡ ѻ҆каѧ́нный ѹ҆подо́бихсѧ, сп҃се: тѣ́мже, і҆и҃се, безслове́сїѧ мѧ̀ и҆зба́ви.

<rubric class="inline">Сла́ва:</rubric> <red>В</red>па́дъ, ѽ і҆и҃се, въ дꙋшетлѣ̑нныѧ разбо́йники, ѡ҆бнажи́хсѧ ѻ҆де́жды, і҆и҃се мо́й, бг҃отка́нныѧ ны́нѣ, и҆ лежꙋ̀ ра́нами ѹ҆ѧ́звленъ: є҆ле́й, хрⷭ҇тѐ мо́й, возле́й на мѧ̀ и҆ вїно̀.

<rubric class="inline">И҆ ны́нѣ:</rubric> <red>І҆</red>и҃са моего̀ и҆ бг҃а носи́вшаѧ хрⷭ҇та̀ несказа́ннѡ, бцⷣе мр҃і́е, того̀ молѝ при́снѡ ѿ бѣ́дъ сп҃сти́сѧ рабѡ́мъ твои̑мъ, и҆ пѣвцє́мъ твои̑мъ, неискꙋсомꙋ́жнаѧ дв҃о.
