---
title: "І҆́косъ ѕ҃"
navigation:
  key: canons-tender-18
  title: "І҆́косъ ѕ҃"
  parent: canons-tender
  order: 18
type: "canon"
source: azbyka.ru
---

## І҆́косъ ѕ҃.

<red>В</red>озсїѧ́ вселе́ннѣй просвѣще́нїе и҆́стины твоеѧ̀, и҆ ѿгна́сѧ ле́сть бѣсо́вскаѧ: і҆́дѡли бо, сп҃се на́шъ, не терпѧ́ще твоеѧ̀ крѣ́пости, падо́ша. Мы́ же сп҃се́нїе полꙋчи́вше, вопїе́мъ тѝ:

<red>І҆</red>и҃се, и҆́стино, ле́сть ѿгонѧ́щаѧ:
<red>І҆</red>и҃се, свѣ́те превы́шшїй всѣ́хъ свѣ́тлостей.
<red>І҆</red>и҃се цр҃ю̀, премога́ѧй всѣ́хъ крѣ́пѡсти:
<red>І҆</red>и҃се бж҃е, пребыва́ѧй въ млⷭ҇ти.
<red>І҆</red>и҃се, хлѣ́бе живо́тный, насы́ти мѧ̀ а҆́лчꙋщаго:
<red>І҆</red>и҃се, и҆сто́чниче ра́зꙋма, напо́й мѧ̀ жа́ждꙋщаго.
<red>І҆</red>и҃се, ѻ҆де́ждо весе́лїѧ, ѡ҆дѣ́й мѧ̀ тлѣ́ннаго:
<red>І҆</red>и҃се, покро́ве ра́дости, покры́й мѧ̀ недосто́йнаго.
<red>І҆</red>и҃се, пода́телю просѧ́щымъ, да́ждь мѝ пла́чь за грѣхѝ моѧ̑:
<red>І҆</red>и҃се, ѡ҆брѣ́тенїе и҆́щꙋщихъ, ѡ҆брѧ́щи дꙋ́шꙋ мою̀.
<red>І҆</red>и҃се, ѿве́рзителю толкꙋ́щымъ, ѿве́рзи се́рдце моѐ ѻ҆каѧ́нное:
<red>І҆</red>и҃се, и҆скꙋпи́телю грѣ́шныхъ, ѡ҆чи́сти беззакѡ́нїѧ моѧ̑.

<red>І҆</red>и҃се сн҃е бж҃їй, поми́лꙋй мѧ̀.
