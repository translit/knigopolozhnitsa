---
title: "І҆́косъ ѳ҃"
navigation:
  key: canons-tender-24
  title: "І҆́косъ ѳ҃"
  parent: canons-tender
  order: 24
type: "canon"
source: azbyka.ru
---

## І҆́косъ ѳ҃.

<red>В</red>ѣті̑ѧ многовѣща̑нныѧ, ꙗ҆́коже ры̑бы безгла̑сныѧ ви́димъ ѡ҆ тебѣ̀, і҆и҃се сп҃се на́шъ: недоꙋмѣ́ютъ бо глаго́лати, ка́кѡ бг҃ъ непрело́жный, и҆ чл҃вѣ́къ соверше́нный пребыва́еши; мы́ же та́инствꙋ дивѧ́щесѧ, вопїе́мъ вѣ́рнѡ:

<red>І҆</red>и҃се, бж҃е предвѣ́чный:
<red>І҆</red>и҃се, цр҃ю̀ ца́рствꙋющихъ.
<red>І҆</red>и҃се, влⷣко владѣ́ющихъ:
<red>І҆</red>и҃се, сꙋдїѐ живы́хъ и҆ ме́ртвыхъ.
<red>І҆</red>и҃се, наде́ждо ненаде́жныхъ:
<red>І҆</red>и҃се, ѹ҆тѣше́нїе пла́чꙋщихъ.
<red>І҆</red>и҃се, сла́во ни́щихъ:
<red>І҆</red>и҃се, не ѡ҆сꙋди́ мѧ по дѣлѡ́мъ мои̑мъ.
<red>І҆</red>и҃се, ѡ҆чи́сти мѧ̀ по млⷭ҇ти твое́й:
<red>І҆</red>и҃се, ѿженѝ ѿ менє̀ ѹ҆ны́нїе.
<red>І҆</red>и҃се, просвѣтѝ моѧ̑ мы̑сли сердє́чныѧ:
<red>І҆</red>и҃се, да́ждь мѝ па́мѧть сме́ртнꙋю.

<red>І҆</red>и҃се сн҃е бж҃їй, поми́лꙋй мѧ̀.
