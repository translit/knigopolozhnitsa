---
title: "І҆́косъ в҃"
navigation:
  key: canons-tender-10
  title: "І҆́косъ в҃"
  parent: canons-tender
  order: 10
type: "canon"
source: azbyka.ru
---

## І҆́косъ в҃.

<red>Р</red>а́зꙋмъ неꙋразꙋмѣ́нный разꙋмѣ́ти фїлі́ппъ и҆щѧ̀, гдⷭ҇и покажѝ на́мъ ѻ҆ц҃а̀, глаго́лаше. Ты́ же къ немꙋ̀: толи́кое вре́мѧ сы́й со мно́ю, не позна́лъ ли є҆сѝ, ꙗ҆́кѡ ѻ҆ц҃ъ во мнѣ̀, и҆ а҆́зъ во ѻ҆ц҃ѣ̀ є҆́смь; тѣ́мже, неизслѣ́дованне, со стра́хомъ зовꙋ́ ти:

<red>І҆</red>и҃се, бж҃е предвѣ́чный:
<red>І҆</red>и҃се, цр҃ю̀ преси́льный.
<red>І҆</red>и҃се, влⷣко долготерпѣли́вый:
<red>І҆</red>и҃се, сп҃се премлⷭ҇тивый.
<red>І҆</red>и҃се, храни́телю мо́й пребл҃гі́й:
<red>І҆</red>и҃се, ѡ҆чи́сти грѣхѝ моѧ̑.
<red>І҆</red>и҃се, ѿимѝ беззакѡ́нїѧ моѧ̑:
<red>І҆</red>и҃се, ѿпꙋстѝ непра̑вды моѧ̑.
<red>І҆</red>и҃се, наде́ждо моѧ̀, не ѡ҆ста́ви менє̀:
<red>І҆</red>и҃се, помо́щниче мо́й, не ѿри́ни менє̀.
<red>І҆</red>и҃се, созда́телю мо́й, не забꙋ́ди менє̀:
<red>І҆</red>и҃се, па́стырю мо́й, не погꙋбѝ менє̀.

<red>І҆</red>и҃се сн҃е бж҃їй, поми́лꙋй мѧ̀.
