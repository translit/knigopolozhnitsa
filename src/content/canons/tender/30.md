---
title: "І҆́косъ в҃і"
navigation:
  key: canons-tender-30
  title: "І҆́косъ в҃і"
  parent: canons-tender
  order: 30
type: "canon"
source: azbyka.ru
---

## І҆́косъ в҃і.

<red>П</red>ою́ще твоѐ вочл҃вѣ́ченїе, восхвалѧ́емъ тѧ̀ всѝ, и҆ вѣ́рꙋемъ со ѳѡмо́ю, ꙗ҆́кѡ гдⷭ҇ь и҆ бг҃ъ є҆сѝ, сѣдѧ́й со ѻ҆ц҃е́мъ, и҆ хотѧ́й сꙋди́ти живы̑мъ и҆ мє́ртвымъ. Тогда̀ ѹ҆́бѡ сподо́би мѧ̀ десна́гѡ стоѧ́нїѧ, вопїю́щаго:

<red>І҆</red>и҃се, цр҃ю̀ предвѣ́чный, поми́лꙋй мѧ̀:
<red>І҆</red>и҃се, цвѣ́те бл҃гово́нный, ѡ҆бл҃гоꙋха́й мѧ̀.
<red>І҆</red>и҃се, теплото̀ люби́маѧ, ѡ҆грѣ́й мѧ̀:
<red>І҆</red>и҃се, хра́ме предвѣ́чный, покры́й мѧ̀.
<red>І҆</red>и҃се, ѻ҆де́ждо свѣ́тлаѧ, ѹ҆краси́ мѧ:
<red>І҆</red>и҃се, би́сере чⷭ҇тны́й, ѡ҆сїѧ́й мѧ̀.
<red>І҆</red>и҃се, ка́меню драгі́й, просвѣти́ мѧ:
<red>І҆</red>и҃се, сл҃нце пра́вды, ѡ҆свѣти́ мѧ.
<red>І҆</red>и҃се, свѣ́те ст҃ы́й, ѡ҆блиста́й мѧ̀:
<red>І҆</red>и҃се, болѣ́зни дꙋше́вныѧ и҆ тѣле́сныѧ и҆зба́ви мѧ̀.
<red>І҆</red>и҃се, и҆з̾ рꙋкѝ сопроти́вныѧ и҆зми́ мѧ:
<red>І҆</red>и҃се, ѻ҆гнѧ̀ неꙋгаси́магѡ, и҆ про́чихъ вѣ́чныхъ мꙋ́къ свободи́ мѧ.

<red>І҆</red>и҃се сн҃е бж҃їй, поми́лꙋй мѧ̀.
