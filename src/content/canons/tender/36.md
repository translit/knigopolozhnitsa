---
title: "Пѣ́снь ѳ҃"
navigation:
  key: canons-tender-36
  title: "Пѣ́снь ѳ҃"
  parent: canons-tender
  order: 36
type: "canon"
source: azbyka.ru
---

## Пѣ́снь ѳ҃.

<rubric class="inline">І҆рмо́съ:</rubric> <irmos><red>Ѿ</red> бг҃а бг҃а сло́ва, неизрече́нною мꙋ́дростїю, прише́дшаго ѡ҆бнови́ти а҆да́ма, ꙗ҆́дїю въ тлѣ́нїе па́дшаго лю́тѣ, ѿ ст҃ы́ѧ дв҃ы неизрече́ннѡ воплоти́вшагосѧ на́съ ра́ди, вѣ́рнїи є҆диномꙋ́дреннѡ пѣ́сньми велича́емъ.</irmos>

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, спаси́ мѧ.</refrain>

<red>М</red>анассі́ю, і҆и҃се мо́й, мытарѧ̀, блꙋдни́цꙋ, блꙋ́днаго, ще́дре і҆и҃се, и҆ разбо́йника преидо́хъ, і҆и҃се мо́й, въ дѣ́лѣхъ стꙋ́дныхъ и҆ безмѣ́стныхъ, і҆и҃се: но ты̀ і҆и҃се мо́й, предвари́въ мѧ̀ сп҃сѝ.

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, спаси́ мѧ.</refrain>

<red>Ѿ</red> а҆да́ма, і҆и҃се мо́й, согрѣши́вшыѧ всѧ̑, пре́жде зако́на и҆ въ зако́нѣ, і҆и҃се, и҆ по зако́нѣ ѻ҆каѧ́нный и҆ бл҃года́ти, і҆и҃се мо́й, побѣди́хъ страстьмѝ ѻ҆каѧ́ннѡ: но ты̀ і҆и҃се мо́й, сꙋдьба́ми твои́ми сп҃си́ мѧ.

<rubric class="inline">Сла́ва:</rubric> <red>Д</red>а не ѿлꙋче́нъ бꙋ́дꙋ, і҆и҃се мо́й, неизрече́нныѧ твоеѧ̀ сла́вы, да не ѹ҆лꙋчꙋ̀ ча́сти, і҆и҃се, шꙋ́їѧ, сладча́йшїй і҆и҃се: но ты́ мѧ дєсны́мъ ѻ҆вца́мъ твои̑мъ, хрⷭ҇тѐ і҆и҃се мо́й, сочета́въ ѹ҆поко́й, ꙗ҆́кѡ бл҃гоꙋтро́бенъ.

<rubric class="inline">И҆ ны́нѣ:</rubric> <red>І҆</red>и҃са, бцⷣе, є҆го́же носи́ла є҆сѝ, є҆ди́на неискꙋсомꙋ́жнаѧ дв҃о мр҃і́е, того̀ чⷭ҇таѧ ѹ҆ми́лостиви, ꙗ҆́кѡ сн҃а твоего̀ и҆ зижди́телѧ, и҆зба́вити притека́ющыѧ къ тебѣ̀ и҆скꙋше́нїй и҆ бѣ́дъ, и҆ ѻ҆гнѧ̀ бꙋ́дꙋщагѡ.
