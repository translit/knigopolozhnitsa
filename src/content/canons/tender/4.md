---
title: "Пѣ́снь д҃"
navigation:
  key: canons-tender-4
  title: "Пѣ́снь д҃"
  parent: canons-tender
  order: 4
type: "canon"
source: azbyka.ru
---

## Пѣ́снь д҃.

<rubric class="inline">І҆рмо́съ:</rubric> <irmos><red>П</red>рише́лъ є҆сѝ ѿ дв҃ы, не хода́тай, ни а҆́гг҃лъ, но са́мъ гдⷭ҇и вопло́щьсѧ, и҆ сп҃слъ є҆сѝ всего́ мѧ человѣ́ка. тѣ́мъ зовꙋ́ ти: сла́ва си́лѣ твое́й гдⷭ҇и.</irmos>

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, спаси́ мѧ.</refrain>

<red>И҆</red>сцѣлѝ і҆и҃се мо́й дꙋшѝ моеѧ̀ ꙗ҆́звы, і҆и҃се мо́й, молю́сѧ, и҆ рꙋки́ мѧ и҆схитѝ, і҆и҃се мо́й бл҃гоꙋтро́бне, дꙋшетлѣ́ннагѡ велїа́ра, и҆ сп҃сѝ.

<rubric class="inline">Припѣ́въ:</rubric> <refrain><red>І҆</red>и҃се сладча́йшїй, спаси́ мѧ.</refrain>

<red>С</red>огрѣши́хъ, і҆и҃се мо́й сладча́йшїй бл҃гоꙋтро́бне: і҆и҃се мо́й, сп҃си́ мѧ прибѣга́ющаго къ покро́вꙋ твоемꙋ̀, і҆и҃се долготерпѣли́ве, и҆ црⷭ҇твїѧ твоегѡ́ мѧ сподо́би.

<rubric class="inline">Сла́ва:</rubric> <red>Н</red>икто́же согрѣшѝ, і҆и҃се мо́й, ꙗ҆́коже согрѣши́хъ а҆́зъ ѻ҆каѧ́нный: но припа́даю молѧ́сѧ, і҆и҃се мо́й, сп҃си́ мѧ, и҆ жи́зни, і҆и҃се мо́й, наслѣ́дїе мѝ да́рꙋй.

<rubric class="inline">И҆ ны́нѣ:</rubric> <red>В</red>сепѣ́таѧ, і҆и҃са ро́ждшаѧ гдⷭ҇а, того̀ молѝ и҆зба́вити мꙋ́ки всѧ̑ пою́щыѧ тѧ̀, и҆ бцⷣꙋ вои́стиннꙋ и҆менꙋ́ющыѧ.
