---
title: "І҆́косъ д҃"
navigation:
  key: canons-tender-14
  title: "І҆́косъ д҃"
  parent: canons-tender
  order: 14
type: "canon"
source: azbyka.ru
---

## І҆́косъ д҃.

<red>С</red>лы́ша слѣпы́й мимоходѧ́ща тѧ̀, гдⷭ҇и, пꙋте́мъ, вопїѧ́ше: і҆и҃се сн҃е дв҃довъ, поми́лꙋй мѧ̀: и҆ призва́въ ѿве́рзлъ є҆сѝ ѻ҆́чи є҆гѡ̀. Просвѣтѝ ѹ҆́бѡ млⷭ҇тїю твое́ю ѻ҆́чи мы́слєнныѧ се́рдца и҆ менє̀, вопїю́ща тѝ, и҆ глаго́люща:

<red>І҆</red>и҃се, вы́шнихъ созда́телю:
<red>І҆</red>и҃се, ни́жнихъ и҆скꙋпи́телю.
<red>І҆</red>и҃се, преиспо́днихъ потреби́телю:
<red>І҆</red>и҃се, всеѧ̀ тва́ри ѹ҆краси́телю.
<red>І҆</red>и҃се, дꙋшѝ моеѧ̀ ѹ҆тѣ́шителю:
<red>І҆</red>и҃се, ѹ҆ма̀ моегѡ̀ просвѣти́телю.
<red>І҆</red>и҃се, се́рдца моегѡ̀ весе́лїе:
<red>І҆</red>и҃се, тѣ́ла моегѡ̀ здра́вїе.
<red>І҆</red>и҃се сп҃се мо́й, сп҃си́ мѧ:
<red>І҆</red>и҃се свѣ́те мо́й, просвѣти́ мѧ.
<red>І҆</red>и҃се, мꙋ́ки всѧ́кїѧ и҆зба́ви мѧ̀:
<red>І҆</red>и҃се, сп҃си́ мѧ недосто́йнаго.

<red>І҆</red>и҃се сн҃е бж҃їй, поми́лꙋй мѧ̀.
