---
title: "Пѣ́снь ѕ҃"
navigation:
  key: canons-spiridon-7
  title: "Пѣ́снь ѕ҃"
  parent: canons-spiridon
  order: 7
type: "canon"
---

## Пѣ́снь ѕ҃

<rubric class="inline">І҆рмо́съ:</rubric> <irmos><red>В</red>ъ бе́зднѣ грѣхо́внѣй валѧ́ѧсѧ, неизслѣ́днꙋю милосе́рдїѧ твоегѡ̀ призыва́ю бе́зднꙋ: ѿ тлѝ, бж҃е, мѧ̀ возведѝ.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е спѷрїдѡ́не, молѝ бг҃а ѡ҆ на́съ.</refrain>

<red>З</red>ла́то ꙗ҆́кѡ ка́лъ тебѣ̀ вмѣни́сѧ, па́че зла́та безстра́стїемъ сїѧ́ющꙋ, и҆ ѡ҆богати́вшꙋсѧ, прпⷣбне, дарова̑нїи всезлаты́ми дх҃а.

<red>Ч</red>и́стѡ слꙋжѧ̀ влⷣцѣ твоемꙋ̀, мно́жество и҆мѣ́лъ є҆сѝ, прпⷣбне, послꙋ́шающее тебѐ а҆́гг҃льскихъ си́лъ, неви́димыми гла́сы, свѧще́ннѣйше.

<rubric class="inline">Сла́ва:</rubric> <red>П</red>ресла́вное, всемꙋ́дре, житїѐ твоѐ мі́рꙋ тѧ̀ пресла́вна, ѻ҆́ч҃е, содѣ́ла. Тѣ́мже бжⷭ҇твеннꙋю па́мѧть твою̀, ра́дꙋющесѧ соверша́емъ пою́щїи тѧ̀.

<rubric class="inline">И҆ ны́нѣ:</rubric> <red>Н</red>б҃съ ши́рши чре́во твоѐ бы́сть неискꙋсомꙋ́жнаѧ, бг҃а вмѣсти́вшее, нигдѣ́же вмѣсти́маго, всест҃а́ѧ дв҃о бг҃оневѣ́сто.

<red>Г</red>дⷭ҇и, поми́лꙋй. <rubric class="inline">Три́жды.</rubric>
