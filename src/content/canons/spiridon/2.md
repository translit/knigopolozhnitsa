---
title: "Пѣ́снь а҃, гла́съ в҃"
navigation:
  key: canons-spiridon-2
  title: "Пѣ́снь а҃, гла́съ в҃"
  parent: canons-spiridon
  order: 2
type: "canon"
---

## Пѣ́снь а҃, гла́съ в҃

<rubric class="inline">І҆рмо́съ:</rubric> <irmos><red>В</red>о глꙋбинѣ̀ постла̀ и҆ногда̀ фараѡни́тское всево́инство преѡрꙋже́ннаѧ си́ла, вопло́щшеесѧ же сло́во всеѕло́бный грѣ́хъ потреби́ло є҆́сть: препросла́вленный гдⷭ҇ь, сла́внѡ бо просла́висѧ.</irmos>

<rubric class="inline">Припѣ́въ:</rubric> <refrain><red>С</red>т҃и́телю ѻ҆́ч҃е спѷрїдѡ́не, молѝ бг҃а ѡ҆ на́съ.</refrain>

<red>К</red>ро́ткихъ зе́млю дости́гъ, ѻ҆́ч҃е, ꙗ҆́кѡ кро́токъ и҆ ми́лостивъ и҆ чи́стъ бы́въ, настоѧ́щꙋю се́рдца моегѡ̀ ѹ҆кротѝ бꙋ́рю, ꙗ҆́кѡ, да, въ тишинѣ̀ бжⷭ҇твеннѣй бы́въ, пѣсносло́влю тѧ̀.

<red>Д</red>ѣ̑ланїи бжⷭ҇твенными дꙋ́шꙋ, ѻ҆́ч҃е, ѡ҆чи́стивъ, бг҃ови́дѣнъ, спѷрїдѡ́не, бы́лъ є҆сѝ, и҆ бжⷭ҇твеннагѡ дх҃а пресвѣ́тлымъ ѡ҆богати́лсѧ є҆сѝ ѡ҆сїѧ́нїемъ: тѣ́мъ ѡ҆зарѧ́еши чи́стѡ бл҃жа́щыѧ тѧ̀.

<rubric class="inline">Сла́ва:</rubric> <red>Ѿ</red> па́ствы, ꙗ҆́коже дв҃дъ, тѧ̀ воспрїе́мъ содѣ́тель, слове́сныѧ тѧ̀ поста́ви па́ствы па́стырѧ всеизѧ́щнѣйша, простото́ю и҆ кро́тостїю сїѧ́юща, и҆ безѕло́бїемъ, преподо́бне па́стырю, ѹ҆краша́ема.

<rubric class="inline">И҆ ны́нѣ:</rubric> <red>П</red>рест҃а́ѧ дв҃о чⷭ҇таѧ, просвѣтѝ и҆ ѡ҆свѧтѝ помышлє́нїѧ и҆ дꙋ́шꙋ мою̀, молю́сѧ, ѻ҆́блаки разорѧ́ющи невѣ́жества моегѡ̀, и҆ тмꙋ̀ ѿе́млющи грѣхо́внꙋю, ꙗ҆́кѡ да по до́лгꙋ ѹ҆блажа́ю тѧ̀.
