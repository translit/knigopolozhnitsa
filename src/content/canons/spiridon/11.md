---
title: "Пѣ́снь ѳ҃"
navigation:
  key: canons-spiridon-11
  title: "Пѣ́снь ѳ҃"
  parent: canons-spiridon
  order: 11
type: "canon"
---

## Пѣ́снь ѳ҃

<rubric class="inline">І҆рмо́съ:</rubric> <irmos><red>Б</red>езнача́льна роди́телѧ сн҃ъ, бг҃ъ и҆ гдⷭ҇ь, вопло́щсѧ ѿ дв҃ы, на́мъ ꙗ҆ви́сѧ, ѡ҆мрачє́ннаѧ просвѣти́ти, собра́ти расточє́ннаѧ. Тѣ́мъ всепѣ́тꙋю бцⷣꙋ велича́емъ.</irmos>

<red>Б</red>езнача́льна роди́телѧ сн҃а ꙗ҆́снѡ проповѣ́далъ є҆сѝ, є҆диносꙋ́щна ѻ҆ц҃ꙋ̀ и҆ соприсносꙋ́щна, посредѣ̀ бг҃оно́сныхъ ѻ҆ц҃є́въ возвели́чивсѧ, и҆ беззако́ннꙋющихъ загради́лъ є҆сѝ ѹ҆ста̀, ст҃и́телю всебл҃же́нне.

<red>М</red>ногосвѣ́тлое со́лнце, ѻ҆тцє́въ ѹ҆краше́нїе, і҆ере́євъ сла́ва, а҆́гг҃лѡвъ совсе́льниче, твою̀ свѣтоно́снꙋю па́мѧть ра́достнѡ ны́нѣ соверша́ющыѧ, свѣ́та сподо́би невече́рнѧгѡ моли́твами твои́ми.

<rubric class="inline">Сла́ва:</rubric> <red>Б</red>жⷭ҇твєннаѧ селє́нїѧ, гра́дъ нбⷭ҇ный, пра́зднꙋющихъ кра́сный ли́къ, ѡ҆свѧще́ннꙋю дꙋ́шꙋ твою̀, и҆ добродѣ́тельми ѹ҆кра́шеннꙋю, всеблаже́нне, прїѧ́тъ во гла́сѣ ра́дованїѧ.

<rubric class="inline">И҆ ны́нѣ:</rubric> <red>В</red>е́лїе та́инство па́че ѹ҆ма̀ ржⷭ҇тва̀ твоегѡ̀, ѹ҆дивлѧ́етъ а҆́гг҃лы, бг҃ора́дованнаѧ, наслажда́етъ прпⷣбныхъ собо́ръ, свѧщє́нныѧ же весели́тъ ѻ҆тцы̀, бжⷭ҇твеннѡ пою́щыѧ тѧ̀, наде́ждꙋ дꙋ́шъ на́шихъ.
