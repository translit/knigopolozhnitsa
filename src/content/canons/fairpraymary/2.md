---
title: "Пѣ́снь г҃"
navigation:
  key: canons-fairpraymary-2
  title: "Пѣ́снь г҃"
  parent: canons-fairpraymary
  order: 2
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Н</red>бⷭ҇нагѡ крꙋ́га верхотво́рче гдⷭ҇и, и҆ цр҃кве зижди́телю, ты̀ менѐ ѹ҆твердѝ въ любвѝ твое́й, жела́нїй кра́ю, вѣ́рныхъ ѹ҆твержде́нїе, є҆ди́не чл҃колю́бче.</irmos>

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>Н</red>едоꙋмѣ́вый ѿ всѣ́хъ, болѣ́зненнѡ зовꙋ́ ти: предварѝ те́плое предста́тельство, и҆ твою̀ по́мощь да́ждь мѝ рабꙋ̀ твоемꙋ̀ смире́нномꙋ и҆ ѡ҆каѧ́нномꙋ, твоегѡ̀ застꙋпле́нїѧ и҆́щꙋщемꙋ те́плѣ.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>Ѹ҆</red>диви́ла є҆сѝ вои́стиннꙋ ны́нѣ на мнѣ̀ влⷣчце, бл҃годѣѧ̑нїѧ твоѧ̑ ѻ҆трокови́це, и҆ ми́лѡсти твоѧ̑. Тѣ́мже сла́влю тѧ̀, и҆ воспѣва́ю, и҆ почита́ю мно́гое и҆ безмѣ́рное смотре́нїе твоѐ.

<rubric class="inline">Сла́ва:</rubric> <red>Б</red>ꙋ́рѧ мѧ̀ ѡ҆бꙋрева́етъ напа́стей влⷣчце, и҆ ско́рбныхъ треволнє́нїѧ погрꙋжа́ютъ: но предвари́вши рꙋ́кꙋ мѝ да́ждь по́мощи, те́плое застꙋпле́нїе, и҆ предста́тельство твоѐ.

<rubric class="inline">И҆ ны́нѣ:</rubric> <red>И҆́</red>стиннꙋю бцⷣꙋ и҆сповѣ́дꙋю влⷣчце, тѧ̀ сме́рти держа́вꙋ потреби́вшꙋю: ꙗ҆́кѡ бо ѡ҆живлѧ́ющаѧ, ѿ ѹ҆́зъ а҆́довыхъ къ животꙋ̀ возвела̀ є҆сѝ мѧ̀, въ зе́млю те́кшаго.
