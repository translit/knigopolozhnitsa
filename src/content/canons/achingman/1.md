---
title: "Тропа́рь, гла́съ д҃"
navigation:
  key: canons-achingman-1
  title: "Тропа́рь, гла́съ д҃"
  parent: canons-achingman
  order: 1
type: "canon"
---

## Тропа́рь, гла́съ д҃:

<versal>С</versal>ко́рый въ застꙋпле́нїи є҆ди́нъ сы́й хрⷭ҇тѐ, ско́рое свы́ше покажѝ посѣще́нїе стра́ждꙋщемꙋ рабꙋ̀ твоемꙋ̀, и҆зба́ви недꙋ́гѡвъ, и҆ го́рькихъ болѣ́зней: воздви́гни во є҆́же пѣ́ти тѧ̀ и҆ сла́вити непреста́ннѡ, моли́твами бцⷣы, є҆ди́не чл҃вѣколю́бче.

<rubric class="inline">Сла́ва:</rubric> <red>П</red>ри́зри ми́лостивнѡ, гдⷭ҇и, милосе́рдымъ твои́мъ ѻ҆́комъ на смире́нное на́ше моле́нїе, и҆ не презрѣ́въ є҆̀, человѣколю́бнѡ посѣтѝ болѣ́знїю ѡ҆бдержи́маго раба̀ твоего̀, на́ми ны́нѣ къ тебѣ̀ припа́дающаго, и҆ си́лою твоегѡ̀ благосе́рдїѧ воздви́гни є҆го̀ моли́твами бцⷣы, є҆ди́не чл҃вѣколю́бче.

<rubric class="inline">И҆ ны́нѣ:</rubric> <red>М</red>оле́нїе те́плое, и҆ стѣна̀ неѡбори́маѧ, ми́лости и҆сто́чниче, мі́рови прибѣ́жище, прилѣ́жнѡ вопїе́мъ тѝ: бцⷣе влⷣчце, предварѝ, и҆ ѿ бѣ́дъ и҆зба́ви раба̀ твоего̀, є҆ди́на вско́рѣ предста́тельствꙋющаѧ.
