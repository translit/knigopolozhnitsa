---
title: "Мл҃тва ко прест҃ѣ́й бцⷣѣ"
navigation:
  key: canons-threelavra-12
  title: "Мл҃тва ко прест҃ѣ́й бцⷣѣ"
  parent: canons-threelavra
  order: 12
type: "canon"
---

## Мл҃тва ко прест҃ѣ́й бцⷣѣ:

<versal>Ц</versal>р҃и́це моѧ̀ преблага́ѧ, наде́ждо моѧ̀ бцⷣе, прїѧ́телище си́рыхъ, и҆ стра́нныхъ предста́тельнице, скорбѧ́щихъ ра́досте, ѡ҆би́димыхъ покрови́тельнице, зри́ши мою̀ бѣдꙋ̀, зри́ши мою̀ ско́рбь: помози́ ми ꙗ҆́кѡ не́мощнꙋ, ѡ҆корми́ мѧ ꙗ҆́кѡ стра́нна: ѡ҆би́дꙋ мою̀ вѣ́си, разрѣшѝ тꙋ̀, ꙗ҆́кѡ во́лиши: ꙗ҆́кѡ не и҆́мамъ и҆ны́ѧ по́мощи ра́звѣ тебє̀, ни и҆ны́ѧ предста́тельницы, ни бл҃гі́ѧ ѹ҆тѣ́шительницы, то́кмѡ тебє̀, ѽ бг҃ома́ти, ꙗ҆́кѡ да сохрани́ши мѧ̀ и҆ покры́еши во вѣ́ки вѣкѡ́въ. <red>А҆</red>ми́нь.
