---
title: "Конда́къ, гла́съ ѕ҃"
navigation:
  key: canons-alms-6
  title: "Конда́къ, гла́съ ѕ҃"
  parent: canons-alms
  order: 6
type: "canon"
---

## Конда́къ, гла́съ ѕ҃:

<red>Н</red>е и҆́мамы и҆ны́ѧ по́мощи, не и҆́мамы и҆ны́ѧ наде́жды, ра́звѣ тебѐ чл҃колю́бца хрⷭ҇та̀ бг҃а на́шегѡ, дѣ́ло рꙋ́къ твои́хъ не пре́зри, молѧ́щихсѧ тебѣ̀, низ̾послѝ бл҃ги́хъ свои́хъ даро́въ рабо́мъ твои́мъ <red>и҆́мⷬ҇къ</red>, на́съ назира́ющымъ, на тебе́ надѣ́емсѧ, и҆ тобо́ю хва́лимсѧ, твои́ бо є҆смы̀ рабѝ, да непостыди́мсѧ̀.

## І҆́косъ:

<red>И҆́</red>же всѣ́хъ є҆сѝ ѻ҆ц҃ъ, пребл҃гі́и влⷣко, не затворѝ ѿ на́съ щедро́тъ твои́хъ, при́зри съ нб҃сѐ и҆ ви́ждь ѹ҆пова́ющихъ на бесчи́сленное твоѐ чл҃колю́бїе и҆ млрⷭ҇дїе, не пре́зри на́съ молѧ́щихсѧ ѡ҆ рабѣ́хъ твои́хъ <red>и҆́мⷬ҇къ</red>, на́съ посѣща́ющихъ и҆ пита́ющихъ и҆́мене ра́ди твоегѡ̀ ст҃а́гѡ, свободѝ и҆́хъ ѿ всѧ́кїѧ нꙋ́жды и҆ гнѣ́ва, и҆ плѣне́нїѧ и҆ ско́рби, и҆ да́рꙋй и҆́мъ житїѐ ми́рно, и҆ без̾мо́лвно, без̾болѣ́знено и҆ невре́дно, твои́ бо є҆смы̀ рабѝ, да непостыди́мсѧ̀.
