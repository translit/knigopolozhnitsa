---
title: "Пѣ́снь д҃"
navigation:
  key: canons-alms-3
  title: "Пѣ́снь д҃"
  parent: canons-alms
  order: 3
type: "canon"
---

## Пѣ́снь д҃.

<rubric class="inline">І҆рмо́съ:</rubric> <irmos><red>Х</red>рⷭ҇то́съ моѧ̀ си́ла, бг҃ъ и҆ гдⷭ҇ь, чⷭ҇тна́ѧ цр҃ковь бг҃олѣ́пнѡ пое́тъ, взыва́ющи ѿ смы́сла чи́ста, ѡ҆ гдⷭ҇ѣ пра́зднꙋющи.</irmos>

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>Н</red>е пре́зри тва́ри твоеѧ̀ влⷣко, ꙗ҆́же созда̀ рꙋка́ма свои́ма, не да́ждь прельща́тисѧ сꙋ́етными ми́ра сегѡ̀, но прⷭ҇нѡ влага́ѧ въ срⷣца̀ ра́бъ свои́хъ <red>и҆́мⷬ҇къ</red> дх҃ъ тво́й ст҃ы́и.

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>И҆́</red>же твоегѡ̀ ра́ди прест҃а́гѡ и҆́мене на́съ посѣща́ющымъ и҆ пита́ющымъ, и҆ всѧ̀ ꙗ҆́же на́мъ потре́бнаѧ подава́ющымъ, пода́ждь и҆́мъ, гдⷭ҇и, всѧ̀ ꙗ҆́же ко спасе́нїю проше́нїѧ и҆ вѣ́чныхъ даро́въ наслажде́нїе.

<rubric class="inline">Сла́ва:</rubric> <red>Б</red>ез̾нача́льнаѧ трⷪ҇цѣ и҆ живонача́льнаѧ, спасѝ всѧ̀ и҆ и҆зба́ви си́лою свое́ю, ми́рнаѧ лѣ́та и҆ простра́ненъ живо́тъ рабо́мъ твои́мъ пода́ждь.

<rubric class="inline">И҆ ны́нѣ:</rubric> <red>П</red>ꙋ́ть живо́тныи дв҃о ро́ждьшаѧ, на́нь наста́ви рабы̀ твоѧ̀ <red>и҆́мⷬ҇къ</red>, твори́ти бжⷭ҇твенаѧ повелѣ́нїѧ сн҃а твоегѡ̀, да въ ни́хъ ходѧ́ще, по́хоти плотскі́ѧ ѹ҆далѧ́емсѧ, моли́твами твои́ми.
