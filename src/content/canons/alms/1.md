---
title: "Пѣ́снь а҃"
navigation:
  key: canons-alms-1
  title: "Пѣ́снь а҃"
  parent: canons-alms
  order: 1
type: "canon"
---

## Пѣ́снь а҃, гла́съ ѕ҃.

<rubric class="inline">І҆рмо́съ:</rubric> <irmos><red>Ꙗ҆́</red>кѡ по сꙋ́хꙋ пѣшеше́ствовавъ і҆и҃ль, по бе́зднѣ стопа́ми, гони́телѧ фараѡ́на ви́дѧ потоплѧ́ема, бг҃ꙋ побѣ́днꙋю пѣ́снь пои́мъ, вопїѧ́ше.</irmos>

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>Д</red>аѧ́и мл҃твꙋ молѧ́щемꙋсѧ, бл҃гословѝ лѣ́та пра́ведныхъ, пода́ждь влⷣко срⷣчнаѧ проше́нїѧ, ꙗ҆́же прино́симъ ѡ҆ рабѣ́хъ твои́хъ <red>и҆́мⷬ҇къ</red>.

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>М</red>лⷭ҇ти пода́телю, и҆ и҆сто́чниче бл҃гости, мо́лимъ тѧ̀, пода́ждь рабо́мъ твои́мъ <red>и҆́мⷬ҇къ</red> ѡ҆би́льнꙋю твою̀ млⷭ҇ть и҆ всѧ́когѡ дарова́нїѧ и҆спо́лни до́мы и҆́хъ.

<rubric class="inline">Сла́ва:</rubric> <red>П</red>рїимѝ хвалꙋ̀ ѿ ѹ҆́стъ на́шихъ грѣ́шныхъ, трⷪ҇це ст҃а́ѧ, ѻ҆́ч҃е и҆ сн҃е и҆ ст҃ы́и дꙋ́ше, во є҆ди́ной держа́вѣ поклонѧ́ема, мольбꙋ̀ прїимѝ ѡ҆ рабѣ́хъ свои́хъ <red>и҆́мⷬ҇къ</red>.

<rubric class="inline">И҆ ны́нѣ:</rubric> <red>П</red>речⷭ҇тѣи своѝ рꙋ́цѣ влⷣчце, млⷭ҇тивнѡ воз̾дѣжѝ к̾ сн҃ꙋ своемꙋ̀ и҆ бг҃ꙋ, просѧ́щи ѿпꙋще́нїѧ грѣхо́въ рабо́мъ твои́мъ <red>и҆́мⷬ҇къ</red>, и҆ житїю̀ и҆справле́нїе, и҆ всѧ́кїѧ бл҃года́ти и҆ млⷭ҇ти сподо́би.
