---
title: "Пѣ́снь г҃"
navigation:
  key: canons-alms-2
  title: "Пѣ́снь г҃"
  parent: canons-alms
  order: 2
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Н</red>ѣ́сть ст҃ъ, ꙗ҆́коже ты̀, гдⷭ҇и бж҃е мо́й, вознесы́й ро́гъ вѣ́рныхъ твои́хъ, бл҃же, и҆ ѹ҆тверди́вый на́съ на ка́мени и҆сповѣ́данїѧ твоегѡ̀.</irmos>

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>Р</red>еко́ша ст҃а́ѧ ѹ҆ста̀ твоѧ̀ гдⷭ҇и, проси́те пре́жде црⷭ҇твїѧ нбⷭ҇нагѡ, и҆ сїѧ̀ всѧ̀ приложа́тсѧ ва́мъ. тѣ́мже мо́лимсѧ, да́рꙋй рабо́мъ твои́мъ <red>и҆́мⷬ҇къ</red> прича́стїе со ст҃ы́ми.

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>И҆́</red>стиннѡ вѣ́рꙋюще є҆ѵⷢ҇льскомꙋ гла́сꙋ, є҆́же речѐ гдⷭ҇и, проси́те и҆ да́стсѧ ва́мъ, и҆щи́те и҆ ѡ҆брѧ́щете, и҆ мы ны́нѣ мо́лимъ тѧ̀, хрⷭ҇тѐ, и҆ про́симъ, да́рꙋй рабо́мъ твои́мъ <red>и҆́мⷬ҇къ</red> бл҃гопребыва́нїе въ житїѝ, и҆ нбⷭ҇ныхъ твои́хъ бл҃гъ воспрїѧ́тїе.

<rubric class="inline">Сла́ва:</rubric> <red>Т</red>рⷪ҇це ст҃а́ѧ є҆диносꙋ́щнаѧ, сохранѝ рабы̀ твоѧ̀ <red>и҆́мⷬ҇къ</red> ѿ проти́вныѧ си́лы, и҆ всѧ́кїѧ напа́сти, ра́дость творѧ̀ и҆́мъ дш҃е́внꙋю и҆ тѣле́снꙋю, презрѧ̀ и҆́мъ всѧ̀ согрѣше́нїѧ.

<rubric class="inline">И҆ ны́нѣ:</rubric> <red>Ѹ҆</red>слы́ши пречⷭ҇таѧ моле́нїѧ на́шѧ, и҆ спасѝ рабы̀ твоѧ̀ <red>и҆́мⷬ҇къ</red>, гжⷭ҇е, и҆ всѧ̀ ꙗ҆́же ко спасе́нїю проше́нїѧ и҆́мъ пода́ждь, прави́тельница и҆́мъ бꙋ́ди ко спасе́номꙋ пꙋтѝ.
