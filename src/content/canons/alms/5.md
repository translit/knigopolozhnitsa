---
title: "Пѣ́снь ѕ҃"
navigation:
  key: canons-alms-5
  title: "Пѣ́снь ѕ҃"
  parent: canons-alms
  order: 5
type: "canon"
---

## Пѣ́снь ѕ҃.

<rubric class="inline">І҆рмо́съ:</rubric> <irmos><red>Ж</red>ите́йское мо́ре воздвиза́емое зрѧ̀ напа́стей бꙋ́рею, къ ти́хомꙋ приста́нищꙋ твоемꙋ̀ прите́къ, вопїю́ ти: возведѝ ѿ тлѝ живо́тъ мо́й, многомлⷭ҇тиве.</irmos>

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>Ж</red>итїѧ̀ на́шегѡ дні́е ꙗ҆́кѡ сѣ́нь прехо́дѧтъ, но гдⷭ҇и дарова́лъ є҆сѝ і҆єзекі́и приложе́нїе лѣ́та животꙋ̀, да́ждь и҆ си́мъ рабо́мъ свои́мъ <red>и҆́мⷬ҇къ</red> ѹ҆множе́нїе лѣ́тъ, и҆ въ ни́хъ здра́вїе и҆ спасе́нїе.

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>Ж</red>итїѧ̀ на́шегѡ вре́мѧ ско́рѡ тече́тъ, и҆ дні́е лѣ́тъ на́шихъ ꙗ҆́кѡ ды́мъ расхо́дѧтсѧ, но гдⷭ҇и пода́ждь въ приложе́нїе живота̀ лѣ́тъ свои́мъ рабо́мъ <red>и҆́мⷬ҇къ</red>, ꙗ҆́коже и҆ногда̀ пода́вый і҆єзекі́и, твоемꙋ̀ ѹ҆го́дникꙋ.

<rubric class="inline">Сла́ва:</rubric> <red>Н</red>а прⷭ҇то́лѣ хрⷭ҇тѐ херꙋви́мстѣ со ѻ҆ц҃е́мъ сѣдѧ́и, и҆ съ дх҃омъ нераздѣ́льнѡ, и҆ ѿ нбⷭ҇ныхъ си́лъ неи҆зрече́ннѡ хвалꙋ̀ прїе́млѧ, тѣ́хъ мл҃твами, и҆ всѣ́хъ безпло́тныхъ, поми́лꙋй и҆ спасѝ дꙋ́шы на́шѧ.

<rubric class="inline">И҆ ны́нѣ:</rubric> <red>Ꙗ҆́</red>кѡ застꙋ́пница сꙋ́щымъ въ бѣда́хъ, тѣ́мже къ тебѣ̀ прибѣга́емъ молѧ́щесѧ, спасѝ и҆ ны́нѣ рабы̀ твоѧ̀ влⷣчце ѿ всѧ́кїѧ напа́сти, бѣ́дъ и҆ печа́ли и҆зба́ви и҆́хъ, мл҃твами твои́ми, пречⷭ҇таѧ дв҃о бцⷣе.
