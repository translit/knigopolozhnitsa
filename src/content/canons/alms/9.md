---
title: "Пѣ́снь ѳ҃"
navigation:
  key: canons-alms-9
  title: "Пѣ́снь ѳ҃"
  parent: canons-alms
  order: 9
type: "canon"
---

## Пѣ́снь ѳ҃.

<rubric class="inline">І҆рмо́съ:</rubric> <irmos><red>Б</red>г҃а человѣ́кѡмъ не возмо́жно ви́дѣти, на него́же не смѣ́ютъ чи́ни а҆́гг҃льстїи взира́ти: тобо́ю же, всечтⷭ҇аѧ, ꙗ҆ви́сѧ человѣ́кѡмъ сло́во воплоще́нно: є҆го́же велича́юще, съ нбⷭ҇ными вѡ́и, тѧ̀ ѹ҆бл҃жа́емъ.</irmos>

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>М</red>но́жество бл҃гости твоеѧ̀, долготерпѣли́ве гдⷭ҇и, щедро́тамъ неѡ҆держи́маѧ пꙋчи́но, поми́лꙋй ра́бъ свои́хъ <red>и҆́мⷬ҇къ</red>, ѹ҆поко́ившихъ на́съ и҆ напита́вшихъ, пре́зри согрѣше́нїѧ и҆́хъ, и҆ ѿ напра́сныхъ напа́стей ско́рѡ застꙋпѝ, и҆ дꙋ́шы и҆́хъ во ѡ҆сщ҃е́нїи соблюдѝ, мл҃твами пречⷭ҇тыѧ твоеѧ̀ мт҃ре.

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>Б</red>г҃а пло́тїю родила̀ є҆сѝ, влⷣчце, и҆ ро́ждши, пита́еши пита́ющагѡ, и҆ даю́щагѡ пи́щꙋ всѧ́кой пло́ти, и҆ на́съ пита́ющихъ не лишѝ мзды̀ своеѧ̀, ѹ҆мно́жи всѧ́кагѡ бл҃га на по́льзꙋ всѣ́мъ стокра́тицею, и҆ да́рꙋй и҆́мъ полꙋчи́ти жи́знь вѣ́чнꙋю.

<rubric class="inline">Сла́ва:</rubric> <red>Ѽ</red> всемлⷭ҇тиваѧ всест҃а́ѧ трⷪ҇цѣ, поми́лꙋй рабы̀ своѧ̀ <red>и҆́мⷬ҇къ</red>, на́съ ми́лꙋющихъ, да́ждь и҆́мъ дово́льнаѧ по мно́жествꙋ млⷭ҇ти твоеѧ̀ и҆ до́мы и҆́хъ напо́лни всѧ́кагѡ бл҃га, возда́ждь и҆́мъ, гдⷭ҇и, вмѣ́стѡ тлѣ́нныхъ нетлѣ́ннаѧ.

<rubric class="inline">И҆ ны́нѣ:</rubric> <red>З</red>а всѧ̀ хрⷭ҇тїѧ́ны помоли́сѧ, влⷣчце, со всѣ́ми ст҃ы́ми непреста́ннѡ ѡ҆ и҆збавле́нїи гра́да сегѡ̀, и҆ всѧ́кагѡ гра́да и҆ страны̀, и҆ и҆́же вѣ́рою живꙋ́щихъ въ ни́хъ, лю́бѧщымъ же на́съ, возда́ждь бога́тыми дармѝ.
