---
title: "Пѣ́снь з҃"
navigation:
  key: canons-alms-7
  title: "Пѣ́снь з҃"
  parent: canons-alms
  order: 7
type: "canon"
---

## Пѣ́снь з҃.

<rubric class="inline">І҆рмо́съ:</rubric> <irmos><red>Р</red>осода́тельнꙋ ѹ҆́бѡ пе́щь содѣ́ла а҆́гг҃лъ прпⷣбнымъ ѻ҆трокѡ́мъ, халдє́и же ѡ҆палѧ́ющее велѣ́нїе бж҃їе, мꙋчи́телѧ ѹ҆вѣща̀ вопи́ти: бл҃гослове́нъ є҆сѝ, бж҃е ѻ҆тє́цъ на́шихъ.</irmos>

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>П</red>а́че всѣ́хъ прїе́мыи двѣ̀ ле́пте ѹ҆бо́гїѧ ѻ҆́ныѧ вдови́цы, ты̀ и҆ сїѐ гдⷭ҇и прїимѝ подава́нїе, є҆́же къ на́шей хꙋ́дости творѧ́тъ, и҆ да́ждь седмери́цею въ нѣ́дра и҆́хъ вели́кꙋю твою̀ млⷭ҇ть.

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>С</red>ъ нб҃сѐ твою̀ млⷭ҇ть пода́ждь на́мъ, хрⷭ҇тѐ, надѣ́ющымсѧ на тѧ̀, и҆ про́симъ грѣ́шнїи и҆ недосто́йнїи, да́рꙋй млⷭ҇ти твоѧ̀ бога́тыѧ, є҆́же къ на́мъ ѹ҆бо́гимъ млⷭ҇ть показꙋ́ющымъ, стокра́тицею тѣ́мъ да́рꙋй на землѝ бл҃га́ѧ, и҆ въ мѣ́стѡ земны́хъ нбⷭ҇наѧ.

<rubric class="inline">Сла́ва:</rubric> <red>Ѻ҆́</red>ч҃е и҆ сн҃е и҆ ст҃ы́и дꙋ́ше, тебѣ̀ вѣ́рнѡ поклонѧ́емсѧ, твоеѧ̀ тре́бꙋемъ млⷭ҇ти, рабо́мъ твои́мъ <red>и҆́мⷬ҇къ</red>, на́съ назира́ющымъ, пода́ждь въ мѣ́стѡ земны́хъ нбⷭ҇наѧ, и҆ вмѣ́стѡ вре́менныхъ вѣ́чнаѧ бл҃га́ѧ.

<rubric class="inline">И҆ ны́нѣ:</rubric> <red>В</red>о всѣ́хъ сы́й грѣ́шнѣе є҆́смь, на́ нб҃о воз̾зре́ти не смѣ́ю, но къ тебѣ̀ прибѣга́ю, и҆ молѧ́сѧ вопїю́ ти, влⷣчце мт҃и бж҃їѧ пречⷭ҇таѧ, рабы̀ своѧ̀ <red>и҆́мⷬ҇къ</red>, гжⷭ҇е, на́съ пита́ющиѧ, и҆зба́ви вѣ́чнагѡ мꙋче́нїѧ.
