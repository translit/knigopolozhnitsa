---
title: "Пѣ́снь и҃"
navigation:
  key: canons-alms-8
  title: "Пѣ́снь и҃"
  parent: canons-alms
  order: 8
type: "canon"
---

## Пѣ́снь и҃.

<rubric class="inline">І҆рмо́съ:</rubric> <irmos><red>И҆</red>з̾ пла́мене прпⷣбнымъ ро́сꙋ и҆сточи́лъ є҆сѝ, и҆ првⷣнагѡ же́ртвꙋ водо́ю попали́лъ є҆сѝ: всѧ̑ бо твори́ши, хрⷭ҇тѐ, то́кмѡ є҆́же хотѣ́ти. Тѧ̀ превозно́симъ во всѧ̑ вѣ́ки.</irmos>

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>М</red>лⷭ҇тиве чл҃колю́бче гдⷭ҇и, всегѡ̀ ми́ра грѣхѝ вз̾има́ѧ, и҆ си́хъ ѿда́нїю сподо́би, и҆ ѿпꙋстѝ рабо́мъ свои́мъ <red>и҆́мⷬ҇къ</red>, на́съ ѹ҆поко́ившимъ, всѧ́ко прегрѣше́нїе, во́льное и҆ нево́льное, всѐ, є҆́же сотвори́ша вѣ́данїемъ и҆ невѣ́данїемъ и҆лѝ сло́вомъ, и҆лѝ помышле́нїемъ.

<rubric class="inline">Припѣ́въ:</rubric> <refrain><red>М</red>лⷭ҇тиве гдⷭ҇и, поми́лꙋй ра́бъ свои́хъ, на́съ пита́ющихъ.</refrain>

<red>В</red>оз̾зри́те на пти́цы нбⷭ҇ныѧ, є҆́же речѐ гдⷭ҇ь, ꙗ҆́кѡ ѻ҆ц҃ъ нбⷭ҇ныи пита́етъ ѧ҆̀, и҆ мы̀ грѣ́шнїи и҆ недосто́йнїи, влⷣко, твоѝ рабѝ на тѧ̀, нбⷭ҇нагѡ ѻ҆ц҃а, ѹ҆пова́емъ: хлѣ́бъ на́шъ по всѧ̀ днѝ да́ждь на́мъ. и҆ ѿпꙋстѝ на́мъ, рабо́мъ свои́мъ, всѧ̀ согрѣше́нїѧ на́шѧ, и҆ не введѝ на́съ во и҆скꙋше́нїе, но и҆зба́ви на́съ ѿ лꙋка́вагѡ.

<rubric class="inline">Сла́ва:</rubric> <red>Г</red>дⷭ҇и и҆́же прест҃ы́и сво́й дх҃ъ а҆пⷭ҇лѡмъ свои́мъ посла́въ, тогѡ̀ бл҃гі́и не ѿи҆мѝ ѿ си́хъ ра́бъ твои́хъ <red>и҆́мⷬ҇къ</red>, и҆ ѻ҆би́тель въ ни́хъ сотворѝ во́лею твое́ю, трⷪ҇цѣ ст҃а́ѧ, спасѝ лю́бѧщыѧ тѧ̀ вѣ́рою твоѧ̀ слꙋжи́тели.

<rubric class="inline">И҆ ны́нѣ:</rubric> <red>Ꙗ҆</red>вле́ннаѧ ѿ́ вѣка всѣ́мъ хрⷭ҇тїѧ́нѡмъ застꙋ́пнице, и҆ во бл҃ги́хъ хода́таице ѡ҆́ мирѣ, влⷣчце, прїимѝ мл҃твꙋ, и҆ донесѝ сн҃ꙋ своемꙋ̀ и҆ бг҃ꙋ на́шемꙋ, спасѝ рабы̀ своѧ̀, лю́бѧщыѧ тѧ, ѿ всѧ́кїѧ напа́сти и҆ дїа́волѧ и҆скꙋше́нїѧ.
