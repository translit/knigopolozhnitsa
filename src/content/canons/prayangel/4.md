---
title: "Пѣ́снь д҃"
navigation:
  key: canons-prayangel-4
  title: "Пѣ́снь д҃"
  parent: canons-prayangel
  order: 4
type: "canon"
---

## Пѣ́снь д҃.

<rubric class="inline">І҆рмо́съ:</rubric> <irmos><red>Т</red>ы̀ моѧ̀ крѣ́пость, гдⷭ҇и, ты̀ моѧ̀ и҆ си́ла, ты̀ мо́й бг҃ъ, ты̀ моѐ ра́дованїе, не ѡ҆ста́вль нѣ́дра ѻ҆́ч҃а, и҆ на́шꙋ нищетꙋ̀ посѣти́въ. тѣ́мъ съ прⷪ҇ро́комъ а҆ввакꙋ́момъ зовꙋ́ ти: си́лѣ твое́й сла́ва, чл҃вѣколю́бче.</irmos>

<rubric class="inline">Припѣ́въ:</rubric> <refrain><red>А҆́</red>гг҃ле хрⷭ҇то́въ, храни́телю мо́й ст҃ы́й, молѝ бг҃а ѡ҆ мнѣ̀.</refrain>

<red>Н</red>е помышлѧ́ѧй стра́шное сꙋди́ще, въ не́мже и҆́мамъ сп҃сꙋ предста́ти, и҆ да́ти сло́во ѡ҆ всѧ́комъ дѣ́лѣ же и҆ сло́вѣ, нижѐ сме́рти безвѣ́стное во ѹ҆́мъ ѿню́дъ прїе́млю: неиспра́вленъ є҆́смь, наста́вниче мо́й не ѡ҆ста́ви менѐ.

<rubric class="inline">Припѣ́въ:</rubric> <refrain><red>А҆́</red>гг҃ле хрⷭ҇то́въ, храни́телю мо́й ст҃ы́й, молѝ бг҃а ѡ҆ мнѣ̀.</refrain>

<red>П</red>рилѣ́жнѡ всѧ́кꙋю ѕло́бꙋ соверши́хъ и҆з̾ мла́да, и҆ не преста́хъ тѧ̀ застꙋ́пника моего̀ преѡгорчева́ти беззако́нными словесы̀ и҆ дѣѧ́ньми: но не ѡ҆ѕло́бисѧ, но пождѝ є҆щѐ, вразꙋмлѧ́ѧ, и҆ просвѣща́ѧ, и҆ ѹ҆твержда́ѧ мѧ̀.

<rubric class="inline">Припѣ́въ:</rubric> <refrain><red>А҆́</red>гг҃ле хрⷭ҇то́въ, храни́телю мо́й ст҃ы́й, молѝ бг҃а ѡ҆ мнѣ̀.</refrain>

<red>С</red>ло́ва бж҃їѧ долготерпѣ́нїе подража́ѧй, прише́дша ꙗ҆́кѡ да въ покаѧ́нїе призове́тъ всѧ̑ грѣ̑шныѧ, и҆ ѡ҆жида́юща самово́льное и҆справле́нїе, и҆ не понꙋжда́юща: и҆ ты̀ наста́вниче мо́й, на мнѣ̀ долготерпѣли́внѡ пребꙋ́ди.

<rubric class="inline">Сла́ва:</rubric> <red>Д</red>але́че ѿ бг҃а грѣ́хъ мѧ̀ ѿри́нꙋ, неключи́маго раба̀ и҆ недосто́йнаго: но влⷣка мо́й і҆и҃съ воспрїѧ́тъ мѧ̀ бл҃гоꙋтро́бнѡ и҆ приꙋсво́и: а҆́зъ же толи́кꙋю ѿмета́ѧй є҆гѡ̀ бл҃года́ть, є҆щѐ ѡ҆скорблѧ́ю и҆ тѧ̀, бж҃їй а҆́гг҃ле.

<rubric class="inline">И҆ ны́нѣ:</rubric> <red>Ꙗ҆́</red>кѡ вои́стиннꙋ гдⷭ҇ь воцр҃и́сѧ, црⷭ҇твїемъ неѿпа́дающимъ, и҆ ѡ҆блече́сѧ ѱало́мски, и҆з̾ тебѐ бг҃ома́ти, въ краснѣ́йшее бл҃голѣ́пїе, пло́ть ст҃ꙋ́ю, є҆́юже сме́рть прїѧ́тъ, и҆ низложѝ є҆ѧ̀ ца́рство.
