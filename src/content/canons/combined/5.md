---
title: "Сѣда́ленъ"
navigation:
  key: canons-combined-5
  title: "Сѣда́ленъ"
  parent: canons-combined
  order: 5
type: "canon"
---

## Сѣда́ленъ:

<red>П</red>омышлѧ́ю де́нь стра́шный и҆ пла́чꙋсѧ дѣѧ́нїй мои́хъ лꙋка́выхъ: ка́кѡ ѿвѣща́ю безсме́ртномꙋ цр҃ю̀; и҆лѝ ко́имъ дерзнове́нїемъ воззрю̀ на сꙋдїю̀, блꙋ́дный а҆́зъ; бл҃гоꙋтро́бный ѻ҆́ч҃е, сн҃е є҆диноро́дный и҆ дш҃е ст҃ы́й, поми́лꙋй мѧ̀.

<rubric class="inline">Сла́ва:</rubric> <red>Ѿ</red> любвѐ дꙋше́вныѧ вопїю́ ти, храни́телю моеѧ̀ дꙋшѝ, всест҃ы́й мо́й а҆́гг҃ле: покры́й мѧ̀ и҆ соблюдѝ ѿ лꙋка́вагѡ ловле́нїѧ всегда̀, и҆ къ жи́зни наста́ви нбⷭ҇нѣй, вразꙋмлѧ́ѧ, и҆ просвѣща́ѧ, и҆ ѹ҆крѣплѧ́ѧ мѧ̀.

<rubric class="inline">И҆ ны́нѣ:</rubric> <rubric class="inline">Бг҃оро́диченъ:</rubric> <red>С</red>вѧ́занъ мно́гими ны́нѣ плѣни́цами грѣхѡ́въ, и҆ содержи́мь лю́тыми страстьмѝ и҆ бѣда́ми къ тебѣ̀ прибѣга́ю моемꙋ̀ сп҃се́нїю и҆ вопїю̀: помози́ ми, дв҃о, мт҃и бж҃їѧ.
