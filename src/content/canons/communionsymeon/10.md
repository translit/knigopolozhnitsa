---
title: "Пѣ́снь ѳ҃"
navigation:
  key: canons-communionsymeon-10
  title: "Пѣ́снь ѳ҃"
  parent: canons-communionsymeon
  order: 10
type: "canon"
---

## Пѣ́снь ѳ҃.

<rubric class="inline">І҆рмо́съ:</rubric> <irmos><red>Б</red>езнача́льна роди́телѧ сн҃ъ, бг҃ъ и҆ гдⷭ҇ь, вопло́щьсѧ ѿ дв҃ы на́мъ ꙗ҆ви́сѧ, ѡ҆мрачє́ннаѧ просвѣти́ти, собра́ти расточє́ннаѧ. Тѣ́мъ всепѣ́тꙋю бцⷣꙋ велича́емъ.</irmos>

<rubric class="inline">Припѣ́въ:</rubric> <refrain><red>С</red>е́рдце чи́сто сози́жди во мнѣ̀, бж҃е, и҆ дꙋ́хъ пра́въ ѡ҆бновѝ во ѹ҆тро́бѣ мое́й.</refrain>

<red>Ѡ҆</red>ст҃ѝ, влⷣко, на́шъ ѹ҆́мъ, ꙗ҆́кѡ милосе́рдъ, и҆ дꙋ́шы и҆ тѣлеса̀ прише́ствїемъ твои́мъ ны́нѣ, пречⷭ҇тагѡ тѣ́ла твоегѡ̀, сло́ве, и҆ кро́ве бжⷭ҇твенныѧ, да тѧ̀ прославлѧ́емъ и҆ непреста́ннѡ велича́емъ.

<rubric class="inline">Припѣ́въ:</rubric> <refrain><red>Н</red>е ѿве́ржи менѐ ѿ лица̀ твоегѡ̀ и҆ дх҃а твоегѡ̀ ст҃а́гѡ не ѿимѝ ѿ менє̀.</refrain>

<red>С</red>подо́би мѧ̀, гдⷭ҇и, бжⷭ҇твенное тѣ́ло твоѐ и҆ честнꙋ́ю кро́вь рꙋка́ми и҆ ѹ҆стна́ми скве́рными прїѧ́ти ны́нѣ, сп҃се мо́й. и҆ что̀ ѹ҆́бѡ принесꙋ̀, влⷣко, мно́гомꙋ долготерпѣ́нїю твоемꙋ̀.

<rubric class="inline">Сла́ва:</rubric> <red>Ѡ҆</red>ст҃ѝ, гдⷭ҇и, и҆ вразꙋми́ и҆ ѹ҆твердѝ сердца̀, и҆́же съ вѣ́рою бжⷭ҇твенное тѣ́ло твоѐ и҆ честнꙋ́ю кро́вь прїе́млющихъ со стра́хомъ. покажѝ и҆спо́лнитєли слове́съ твои́хъ, и҆ сыны̀ црⷭ҇твїѧ твоегѡ̀.

<rubric class="inline">И҆ ны́нѣ, бг҃оро́диченъ:</rubric> <red>Б</red>г҃а безпло́тнаго во чре́вѣ свое́мъ вмѣсти́вши, тогѡ̀ родила̀ є҆сѝ сꙋгꙋ́ба є҆стество́мъ, и҆ и҆ста́ѧвшее жа́ждею грѣхо́вною, є҆стество̀ на́ше, мт҃и чи́стаѧ, ст҃ы́ни насы́тила є҆сѝ, влⷣчице. тѣ́мже велича́емъ ржⷭ҇тво̀ твоѐ, всепѣ́таѧ.
