---
title: "Пѣ́снь д҃"
navigation:
  key: canons-communionsymeon-4
  title: "Пѣ́снь д҃"
  parent: canons-communionsymeon
  order: 4
type: "canon"
---

## Пѣ́снь д҃.

<rubric class="inline">І҆рмо́съ:</rubric> <irmos><red>П</red>рише́лъ є҆сѝ ѿ дв҃ы не хода́тай, ни а҆́гг҃лъ, но са́мъ гдⷭ҇и вопло́щьсѧ, и҆ сп҃слъ є҆сѝ всего́ мѧ человѣ́ка. тѣ́мъ зовꙋ́ ти: сла́ва си́лѣ твое́й гдⷭ҇и.</irmos>

<rubric class="inline">Припѣ́въ:</rubric> <refrain><red>С</red>е́рдце чи́сто сози́жди во мнѣ̀, бж҃е, и҆ дꙋ́хъ пра́въ ѡ҆бновѝ во ѹ҆тро́бѣ мое́й.</refrain>

<red>С</red>та́немъ ѹ҆́бѡ всѝ со стра́хомъ и҆ тре́петомъ, ѻ҆́чи серде́чнѣи горѣ̀ и҆мꙋ́ще, ко сп҃сꙋ вопїю́ще: ѹ҆твердѝ на́съ и҆ вразꙋмѝ, бж҃е ще́дрый, во стра́сѣ твое́мъ.

<rubric class="inline">Припѣ́въ:</rubric> <refrain><red>Н</red>е ѿве́ржи менѐ ѿ лица̀ твоегѡ̀ и҆ дх҃а твоегѡ̀ ст҃а́гѡ не ѿимѝ ѿ менє̀.</refrain>

<red>Ц</red>р҃ь всѣ́хъ происхо́дитъ, ѡ҆сщ҃а́ѧ всѣ́хъ на́съ вхо́домъ свои́мъ, ꙗ҆́кѡ млⷭ҇рдъ. ты̀ же ви́дѧщи є҆го̀, ѽ дꙋшѐ моѧ̀, не <a href="#fn1" id="ref1-a">꙾</a>восхлаща́ешисѧ<a href="#fn1" id="ref1-b">꙾</a> стра́хомъ, глаго́лющи неподѡ́бнаѧ.

<rubric class="inline">Сла́ва:</rubric> <red>Г</red>орѣ̀ и҆мѣ́имъ сердца̀, дѡ́льнѧѧ возненави́дѣвше, и҆дѣ́же и҆ житїѐ на́ше є҆́сть, всѝ до́лжни є҆смы̀ та́кѡ жи́ти, а҆ не ꙗ҆́кѡ ѕмїѧ̀ пополза́тисѧ по землѝ.

<rubric class="inline">И҆ ны́нѣ, бг҃оро́диченъ:</rubric> <red>Л</red>оза̀, ꙗ҆́же гро́здъ бжⷭ҇твенный прозѧ́бши без̾ сѣ́мене, ты̀ бы́сть, дв҃о мт҃и бг҃оневѣ́стнаѧ, и҆ дꙋ́шы возвесели́ла є҆сѝ благоче́стнѡ бцⷣꙋ тѧ̀ и҆сповѣ́дающихъ.

<p id="fn1"><a href="#ref1-a">꙾</a>ѡ҆бꙋ́здываешьсѧ, ѹ҆кроща́ешисѧ<a href="#ref1-a">꙾</a></p>
