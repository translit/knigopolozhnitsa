---
title: "Пѣ́снь а҃"
navigation:
  key: canons-communionsymeon-1
  title: "Пѣ́снь а҃"
  parent: canons-communionsymeon
  order: 1
type: "canon"
---

<rubric>Творе́нїе ст҃а́гѡ сѷмеѡ́на но́вагѡ бг҃осло́ва, метафра́ста, логоѳе́та, ѡ҆ бж҃е́ственныхъ раче́нїй толко́вника. Гла́съ в҃.</rubric>

## Пѣ́снь а҃.

<rubric class="inline">І҆рмо́съ:</rubric> <irmos><red>Г</red>рѧди́те лю́дїе, пои́мъ пѣ́снь хрⷭ҇тꙋ̀ бг҃ꙋ, раздѣ́льшемꙋ мо́ре, и҆ наста́вльшемꙋ лю́ди, ꙗ҆̀же и҆зведѐ и҆з̾ рабо́ты є҆гѵ́петскїѧ, ꙗ҆́кѡ просла́висѧ.</irmos>

<rubric class="inline">Припѣ́въ:</rubric> <refrain><red>С</red>е́рдце чи́сто сози́жди во мнѣ̀, бж҃е, и҆ дꙋ́хъ пра́въ ѡ҆бновѝ во ѹ҆тро́бѣ мое́й.</refrain>

<red>В</red>и́ждь, дꙋшѐ, хрⷭ҇та̀ закала́ема на бжⷭ҇твеннѣй трапе́зѣ, и҆ не бесѣ́дꙋй ѻ҆каѧ́ннаѧ прилѣ́жнѡ со дрꙋ́ги свои́ми, бг҃а бо прогнѣ́ваеши, многогрѣ́шнаѧ.

<rubric class="inline">Припѣ́въ:</rubric> <refrain><red>Н</red>е ѿве́ржи менѐ ѿ лица̀ твоегѡ̀ и҆ дх҃а твоегѡ̀ ст҃а́гѡ не ѿимѝ ѿ менє̀.</refrain>

<red>Н</red>а нб҃сѣ́хъ а҆́гг҃ли со стра́хомъ предстоѧ́тъ, ты̀ же ѻ҆каѧ́ннаѧ без̾ стра́ха стои́ши глꙋмѧ́щисѧ, ви́дѧщи сп҃са хрⷭ҇та̀ закала́ема.

<rubric class="inline">Сла́ва:</rubric> <red>К</red>а́ѧ дꙋша̀ ви́дѧщи, и҆лѝ кі́й человѣ́къ зрѧ̀ ны́нѣ соверша́емыхъ, хрⷭ҇та̀ закала́ема, і҆ере́а слꙋжа́ща со стра́хомъ, и҆ не сла́витъ раздроблѧ́емого;

<rubric class="inline">И҆ ны́нѣ, бг҃оро́диченъ:</rubric> <red>С</red>ло́во ѻ҆́ч҃ее всели́сѧ во ѹ҆тро́бꙋ твою̀, дв҃о марі́е чи́стаѧ, на́съ ѡ҆бновѝ воплоти́выйсѧ во́лею и҆ бжⷭ҇твенныѧ пло́ти причаща́тисѧ сподо́би.
