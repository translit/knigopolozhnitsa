---
title: "Пѣ́снь ѕ҃"
navigation:
  key: canons-communionsymeon-6
  title: "Пѣ́снь ѕ҃"
  parent: canons-communionsymeon
  order: 6
type: "canon"
---

## Пѣ́снь ѕ҃.

<rubric class="inline">І҆рмо́съ:</rubric> <irmos><red>В</red>ъ бе́зднѣ грѣхо́внѣй валѧ́ѧсѧ, неизслѣ́днꙋю млⷭ҇рдїѧ твоегѡ̀ призыва́ю бе́зднꙋ: ѿ тлѝ бж҃е мѧ̀ возведѝ.</irmos>

<rubric class="inline">Припѣ́въ:</rubric> <refrain><red>С</red>е́рдце чи́сто сози́жди во мнѣ̀, бж҃е, и҆ дꙋ́хъ пра́въ ѡ҆бновѝ во ѹ҆тро́бѣ мое́й.</refrain>

<red>Ц</red>р҃ю̀ сме́ртномꙋ и҆ власте́мъ со стра́хомъ предстои́мъ: здѣ̀ же, бра́тїе, стоѧ́ще, не бои́мсѧ, ви́дѧще всѣ́ми владꙋ́щаго.

<rubric class="inline">Припѣ́въ:</rubric> <refrain><red>Н</red>е ѿве́ржи менѐ ѿ лица̀ твоегѡ̀ и҆ дх҃а твоегѡ̀ ст҃а́гѡ не ѿимѝ ѿ менє̀.</refrain>

<red>С</red>о́нъ и҆ пра́хъ є҆сѝ, ѽ человѣ́че, трава̀ и҆ сѣ́нь, что̀ ѹ҆́бѡ возно́сишисѧ; но во гро́бъ прини́кнꙋвъ, ви́ждь своегѡ̀ ѻ҆́браза красотꙋ̀ и҆ пла́чисѧ.

<rubric class="inline">Сла́ва:</rubric> <red>С</red>о стра́хомъ и҆ тре́петомъ пристꙋ́пимъ всѝ къ бжⷭ҇твєннымъ та́йнамъ хрⷭ҇тѡ́вымъ, и҆ ст҃о́е тѣ́ло є҆гѡ̀ прїи́мемъ, и҆ ст҃ꙋ́ю и҆ честнꙋ́ю є҆гѡ̀ кро́вь.

<rubric class="inline">И҆ ны́нѣ, бг҃оро́диченъ:</rubric> <red>С</red>ѣ́нь ст҃а́ѧ ты̀ ꙗ҆ви́сѧ, влⷣчице пренепоро́чнаѧ, въ тебѣ̀ бо вопло́щьсѧ бг҃ъ ꙗ҆ви́сѧ, ꙗ҆́коже и҆ пло́ть свою̀ мі́рови да́лъ є҆́сть.

<red>Г</red>дⷭ҇и поми́лꙋй, <rubric class="inline">три́жды.</rubric> <rubric class="inline">Сла́ва, и҆ ны́нѣ:</rubric>
