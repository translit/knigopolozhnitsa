---
title: "Пѣ́снь г҃"
navigation:
  key: canons-communionsymeon-2
  title: "Пѣ́снь г҃"
  parent: canons-communionsymeon
  order: 2
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Ѹ҆</red>твердѝ на́съ въ тебѣ̀ гдⷭ҇и, дре́вомъ ѹ҆мерщвле́й грѣ́хъ, и҆ стра́хъ тво́й всадѝ въ сердца̀ на́съ пою́щихъ тѧ̀.</irmos>

<rubric class="inline">Припѣ́въ:</rubric> <refrain><red>С</red>е́рдце чи́сто сози́жди во мнѣ̀, бж҃е, и҆ дꙋ́хъ пра́въ ѡ҆бновѝ во ѹ҆тро́бѣ мое́й.</refrain>

<red>С</red>подо́би на́съ тѣ́ла твоегѡ̀ причасти́тисѧ, сп҃се, неѡсꙋжде́ннѡ, и҆ кро́ве твоеѧ̀ чє́стныѧ, и҆ сла́вити твою̀ бл҃госты́ню.

<rubric class="inline">Припѣ́въ:</rubric> <refrain><red>Н</red>е ѿве́ржи менѐ ѿ лица̀ твоегѡ̀ и҆ дх҃а твоегѡ̀ ст҃а́гѡ не ѿимѝ ѿ менє̀.</refrain>

<red>В</red>разꙋми́ на́съ въ стра́сѣ твое́мъ, сп҃се на́шъ, бжⷭ҇твеннꙋю ст҃ꙋ́ю слꙋжбꙋ̀ со стра́хомъ мно́гимъ принестѝ тебѣ̀ сподо́би.

<rubric class="inline">Сла́ва:</rubric> <red>П</red>роповѣ́дникъ вопїе́тъ, повелѣва́ѧ на́мъ всегда̀ въ до́мъ бж҃їй приходи́ти. не ѡ҆блѣни́мсѧ ѹ҆́бѡ, но потеце́мъ ны́нѣ, ꙗ҆́кѡ вре́мѧ є҆́сть.

<rubric class="inline">И҆ ны́нѣ, бг҃оро́диченъ:</rubric> <red>Ѡ҆</red>божи́ла є҆сѝ на́съ бжⷭ҇твеннымъ твои́мъ зача́тїемъ дв҃о, бг҃а бо прїѧ́ла є҆сѝ во чре́вѣ заче́нши, є҆гѡ̀ же пло́ть кꙋ́пнѡ снѣда́емъ.

<red>Г</red>дⷭ҇и поми́лꙋй, <rubric class="inline">три́жды.</rubric>
