---
title: "Пѣ́снь з҃"
navigation:
  key: canons-communionsymeon-8
  title: "Пѣ́снь з҃"
  parent: canons-communionsymeon
  order: 8
type: "canon"
---

## Пѣ́снь з҃.

<rubric class="inline">І҆рмо́съ:</rubric> <irmos><red>Б</red>г҃опроти́вное велѣ́нїе беззако́ннꙋющагѡ мꙋчи́телѧ высо́къ пла́мень вознесло̀ є҆́сть: хрⷭ҇то́съ же прострѐ бг҃очести̑вымъ ѻ҆трокѡ́мъ ро́сꙋ дх҃о́внꙋю, сы́й бл҃гослове́нъ, и҆ препросла́вленъ.</irmos>

<rubric class="inline">Припѣ́въ:</rubric> <refrain><red>С</red>е́рдце чи́сто сози́жди во мнѣ̀, бж҃е, и҆ дꙋ́хъ пра́въ ѡ҆бновѝ во ѹ҆тро́бѣ мое́й.</refrain>

<red>С</red>тоѧ́ще и҆ воспѣва́юще гдⷭ҇еви съ вѣ́рою поꙋча́тисѧ и҆ вопи́ти ве́сь де́нь пра́вдꙋ твою̀, гдⷭ҇и, ѡ҆ста́вльше же лжꙋ̀ ны́нѣ всю̀, ѡ҆брѣта́емсѧ не творѧ́ще ꙗ҆̀же пое́мъ.

<rubric class="inline">Припѣ́въ:</rubric> <refrain><red>Н</red>е ѿве́ржи менѐ ѿ лица̀ твоегѡ̀ и҆ дх҃а твоегѡ̀ ст҃а́гѡ не ѿимѝ ѿ менє̀.</refrain>

<red>Р</red>цы̀, ѽ человѣ́че, ꙗ҆̀же ѡ҆бѣща́сѧ къ бг҃ꙋ, и҆сповѣ́дати въ домꙋ̀ ст҃ы́ни. тогѡ̀ ра́ди ѹ҆бо́йсѧ, ка́кѡ не сохранѝ. и҆лѝ мни́шисѧ ѻ҆каѧ́ннѣ, тлѣ́ннꙋ человѣ́кꙋ сїѧ̑ и҆сповѣ́дати;

<rubric class="inline">Сла́ва:</rubric> <red>Д</red>ꙋшѐ моѧ̀ ѻ҆каѧ́ннаѧ, дꙋшѐ страстнаѧ, ѹ҆жасни́сѧ, зрѧ́щи та̑инства пресла̑внаѧ, и҆ воздыха́ющи прослези́сѧ, въ пє́рси бїю́щи, зовꙋ́щи и҆ глаго́лющи: бж҃е, ѡ҆чи́сти мѧ̀ ꙗ҆кожѐ и҆ блꙋ́днаго.

<rubric class="inline">И҆ ны́нѣ, бг҃оро́диченъ:</rubric> <red>П</red>рїѧ́ла є҆сѝ во ѹ҆тро́бѣ свое́й, мт҃и дв҃о, сло́во собезнача́льное ѻ҆́ч҃ее, и҆ воплоти́сѧ, ꙗ҆кожѐ са́мъ и҆зво́ли. всѧ̑ ны̀ сподо́би, влⷣчице, пло́ти є҆гѡ̀ причаща́тисѧ, бг҃ора́дованнаѧ.
