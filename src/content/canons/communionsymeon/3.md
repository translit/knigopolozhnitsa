---
title: "Сѣда́ленъ"
navigation:
  key: canons-communionsymeon-3
  title: "Сѣда́ленъ"
  parent: canons-communionsymeon
  order: 3
type: "canon"
---

## Сѣда́ленъ, гла́съ в҃:

<red>Ѻ҆́</red>гнь и҆ свѣ́тъ бꙋ́ди мѝ, сп҃се, прїѧ́тїе пречⷭ҇тыхъ и҆ животворѧ́щихъ твои́хъ та̑инъ, пожига́ѧ грѣхо́вный пле́велъ и҆ просвѣща́ѧ всего̀ ко и҆́стинномꙋ бг҃осло́вїю. не и҆зда́мъ бо ст҃ы́ни, вра́жїѧ ле́сти преда́вшисѧ, ни тебѣ̀ да́мъ цѣлова́нїѧ ле́стна, но ꙗ҆́кѡ блꙋдни́ца припа́даю тѝ, и҆ ꙗ҆́кѡ разбо́йникъ и҆сповѣ́даюсѧ и҆ вопїю́ тѝ: помѧнѝ мѧ̀ гдⷭ҇и во црⷭ҇твїи свое́мъ.

<rubric class="inline">Сла́ва, и҆ ны́нѣ, бг҃оро́диченъ:</rubric> <red>Б</red>ж҃їю є҆стествꙋ̀ ѻ҆́бщницы бы́хомъ, тобо́ю, бцⷣе приснодв҃о, бг҃а бо вопло́щшасѧ родила̀ є҆сѝ на́мъ. тѣ́мже тѧ̀ по до́лгꙋ пою́ще непреста́ннѡ велича́емъ.
