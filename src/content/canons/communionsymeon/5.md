---
title: "Пѣ́снь є҃"
navigation:
  key: canons-communionsymeon-5
  title: "Пѣ́снь є҃"
  parent: canons-communionsymeon
  order: 5
type: "canon"
---

## Пѣ́снь є҃.

<rubric class="inline">І҆рмо́съ:</rubric> <irmos><red>С</red>вѣ́та пода́телю и҆ вѣкѡ́въ тво́рче гдⷭ҇и, во свѣ́тѣ твои́хъ повелѣ́нїй наста́ви на́съ: ра́звѣ бо тебє̀ и҆но́гѡ бг҃а не зна́емъ.</irmos>

<rubric class="inline">Припѣ́въ:</rubric> <refrain><red>С</red>е́рдце чи́сто сози́жди во мнѣ̀, бж҃е, и҆ дꙋ́хъ пра́въ ѡ҆бновѝ во ѹ҆тро́бѣ мое́й.</refrain>

<red>С</red>щ҃е́нникъ, бра́тїе, вы́ю приклонѧ́етъ за ны̀ моли́тисѧ, мы̀ же стоѧ́ще прелага́емсѧ ѹ҆мо́мъ къ тернѡ́внымъ житє́йскимъ печа́лемъ.

<rubric class="inline">Припѣ́въ:</rubric> <refrain><red>Н</red>е ѿве́ржи менѐ ѿ лица̀ твоегѡ̀ и҆ дх҃а твоегѡ̀ ст҃а́гѡ не ѿимѝ ѿ менє̀.</refrain>

<red>П</red>реѡскверне́нꙋ дꙋ́шꙋ мою̀ и҆ ѹ҆стнѣ̀ моѝ и҆мы́й нечи̑стѣ, гдⷭ҇и, ны́нѣ же ка́кѡ смѣ́ю прибли́житисѧ къ тебѣ̀ и҆ прїѧ́ти тѣ́ло твоѐ; но ты̀ ꙗ҆вѝ мѧ̀ досто́йна.

<rubric class="inline">Сла́ва:</rubric> <red>Р</red>цы̀, ѽ человѣ́че, би́серъ пресвѣ́тлый прїѧ́ти хотѧ̀, стои́ши при́снѡ и҆ смѣ́е́шисѧ и҆ твори́ши, ꙗ҆̀же на гнѣ́въ бг҃а подвиза́ютъ, и҆ ка́кѡ хо́щеши къ немꙋ̀ пристꙋпи́ти;

<rubric class="inline">И҆ ны́нѣ, бг҃оро́диченъ:</rubric> <red>В</red>ъ пло́тнѣмъ чре́вѣ є҆стество́мъ бѣзпло́тнагѡ понесла̀ є҆сѝ, па́че є҆стества̀ ѿ тебѣ̀ вопло́щшасѧ, пренепоро́чнаѧ, и҆ бжⷭ҇твенныѧ є҆гѡ̀ пло́ти на́съ причаща́тисѧ сподо́би.
