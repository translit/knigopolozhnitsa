---
title: "Пѣ́снь г҃"
navigation:
  key: canons-gratefulmary-2
  title: "Пѣ́снь г҃"
  parent: canons-gratefulmary
  order: 2
type: "canon"
---

## Пѣ́снь г҃.

<rubric class="inline">І҆рмо́съ:</rubric> <irmos><red>Т</red>воѧ̑ пѣсносло́вцы бцⷣе, живы́й и҆ незави́стный и҆сто́чниче, ли́къ себѣ̀ совокꙋ́пльшыѧ дх҃о́внѡ ѹ҆твердѝ, въ бж҃е́ственнѣй твое́й сла́вѣ, вѣнцє́въ сла́вы сподо́би. </irmos>

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>К</red>ла́съ прозѧ́бшаѧ бж҃е́ственный, ꙗ҆́кѡ ни́ва неѡра́ннаѧ ꙗ҆́вѣ, ра́дꙋйсѧ ѡ҆дꙋшевле́ннаѧ трапе́зо, хлѣ́бъ живо́тный вмѣ́щшаѧ. Ра́дꙋйсѧ, живо́тныѧ воды̀ и҆сто́чниче неистоща́емый, влⷣчце.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>Ю҆́</red>нице, ю҆нца̀ ро́ждшаѧ непоро́чнаго, ра́дꙋйсѧ, вѣ̑рнымъ. Ра́дꙋйсѧ а҆́гнице, ро́ждшаѧ бж҃їѧго а҆́гнца, взе́млющаго мі́ра всегѡ̀ прегрѣшє́нїѧ. Ра́дꙋйсѧ те́плое ѡ҆чисти́лище.

<rubric class="inline">Сла́ва:</rubric> <red>Ѹ҆́</red>тро свѣтлѣ́йшее, ра́дꙋйсѧ є҆ди́на сл҃нца носѧ́щаѧ хрⷭ҇та̀, свѣ́та жили́ще. Ра́дꙋйсѧ, тьмꙋ̀ разрꙋши́вшаѧ, и҆ мра̑чныѧ бѣ́сы ѿню́дъ ѿгна́вшаѧ.

<rubric class="inline">И҆ ны́нѣ:</rubric> <red>Р</red>а́дꙋйсѧ две́ре є҆ди́на, є҆́юже сло́во про́йде є҆ди́но, верєѝ и҆ врата̀ а҆́дѡва, влⷣчце, ржⷭ҇тво́мъ твои́мъ сокрꙋши́вшаѧ. Ра́дꙋйсѧ бж҃е́ственный вхо́де сп҃са́емыхъ, бг҃оневѣ́сто.
