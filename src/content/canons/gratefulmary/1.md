---
title: "Пѣ́снь а҃"
navigation:
  key: canons-gratefulmary-1
  title: "Пѣ́снь а҃"
  parent: canons-gratefulmary
  order: 1
type: "canon"
---

<rubric>Творе́нїе і҆ѡ́сифово, є҆гѡ́же краегране́сїе сицево̀: <acrostic><red>Р</red>а́дости прїѧ́телище, тебѣ̀ подоба́етъ ра́доватисѧ є҆ди́нѣй.</acrostic> Гла́съ д҃.</rubric>

## Пѣ́снь а҃.

<rubric class="inline">І҆рмо́съ:</rubric> <irmos><red>Ѿ</red>ве́рзꙋ ѹ҆ста̀ моѧ̑, и҆ напо́лнѧтсѧ дх҃а, и҆ сло́во ѿры́гнꙋ цр҃и́цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ тоѧ̀ чꙋдеса̀. </irmos>

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>Х</red>рⷭ҇то́вꙋ кни́гꙋ ѡ҆дꙋшевле́ннꙋю, запечатлѣ́ннꙋю тѧ̀ дх҃омъ, вели́кїй а҆рха́гг҃лъ, чⷭ҇таѧ, зрѧ̀, возглаша́ше тѝ: ра́дꙋйсѧ, ра́дости прїѧ́телище, є҆́юже прама́тернѧѧ клѧ́тва разрѣши́тсѧ.

<rubric class="inline">Припѣ́въ:</rubric> <refrain><red>П</red>рест҃а́ѧ бцⷣе, сп҃сѝ на́съ.</refrain>

<red>А҆</red>да́мово и҆справле́нїе, ра́дꙋйсѧ дв҃о бг҃оневѣ́сто, а҆́дово ѹ҆мерщвле́нїе. Ра́дꙋйсѧ всенепоро́чнаѧ, пала́то всѣ́хъ цр҃ѧ̀. Ра́дꙋйсѧ, прⷭ҇то́ле ѻ҆́гненный вседержи́телѧ.

<rubric class="inline">Сла́ва:</rubric> <red>Ц</red>вѣ́те неꙋвѧда́емый, ра́дꙋйсѧ є҆ди́на прозѧ́бшаѧ ꙗ҆́блоко бл҃гово́нное. Ра́дꙋйсѧ ро́ждшаѧ бл҃гоꙋха́нїе, є҆ди́нагѡ цр҃ѧ̀. Ра́дꙋйсѧ неискꙋсобра́чнаѧ, мі́рови сп҃се́нїе.

<rubric class="inline">И҆ ны́нѣ:</rubric> <red>Ч</red>истоты̀ сокро́вище, ра́дꙋйсѧ, є҆́юже ѿ паде́нїѧ на́шегѡ воста́хомъ. Ра́дꙋйсѧ сладкоꙋха́нный крі́не влⷣчце, вѣ́рныхъ бл҃гоꙋха́ѧй, кади́ло бл҃гово́нное, и҆ мѵ́ро многоцѣ́нное.
