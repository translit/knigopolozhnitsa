---
title: "Конда́къ, гла́съ в҃"
navigation:
  key: canons-apostle-7
  title: "Конда́къ, гла́съ в҃"
  parent: canons-apostle
  order: 7
type: "canon"
---

## Конда́къ, гла́съ в҃:

<versal>Т</versal>вє́рдыѧ и҆ бг҃овѣща̑нныѧ проповѣ́датели, ве́рхъ ѹ҆чени̑къ твои́хъ гдⷭ҇и, прїѧ́лъ є҆сѝ въ наслажде́нїе бл҃ги́хъ твои́хъ и҆ поко́й: болѣ̑зни бо ѻ҆́нѣхъ и҆ сме́рть прїѧ́лъ є҆сѝ, па́че всѧ́кагѡ всепло́дїѧ, є҆ди́не свѣ́дый сердє́чнаѧ.

## І҆́косъ:

<red>Ѹ҆</red>ѧсни́ ми ѧ҆зы́къ сп҃се мо́й, разшири́въ мѝ ѹ҆ста̀ и҆ и҆спо́лнивъ ѧ҆̀, ѹ҆милѝ се́рдце моѐ, да ꙗ҆̀же глаго́лю, послѣ́дꙋю, и҆ ꙗ҆̀же ѹ҆чꙋ̀, сотворю̀ пе́рвѣе: всѧ́къ бо творѧ̀ и҆ ѹ҆чѧ̀, речѐ, се́й вели́къ є҆́сть. а҆́ще бо глаго́лѧ не творю̀, ꙗ҆́кѡ мѣ́дь звѣнѧ́щаѧ вмѣню́сѧ. тѣ́мже глаго́лати мѝ подѡ́бнаѧ, и҆ твори́ти полє́знаѧ наꙋчѝ, є҆ди́не свѣ́дый сердє́чнаѧ.
