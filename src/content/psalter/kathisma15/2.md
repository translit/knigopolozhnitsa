---
title: "Ѱало́мъ р҃ѕ"
navigation:
  key: psalter-kathisma15-2
  title: "Ѱало́мъ р҃ѕ"
  parent: psalter-kathisma15
  order: 2
type: "psalter"
---
## А҆ллилꙋ́їа, р҃ѕ.
<!-- transclude:psalm-106 -->
<versal data-diacritics="true">И҆</versal>сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀.
<red>Д</red>а рекꙋ́тъ и҆зба́вленнїи гдⷭ҇емъ, и҆̀хже и҆зба́ви и҆з̾ рꙋкѝ врага̀,
<red>И҆</red> ѿ стра́нъ собра̀ и҆́хъ, ѿ востѡ́къ и҆ за̑падъ, и҆ сѣ́вера и҆ мо́рѧ:
<red>З</red>аблꙋди́ша въ пꙋсты́ни безво́днѣй, пꙋтѝ гра́да ѻ҆би́тельнагѡ не ѡ҆брѣто́ша:
<red>А҆́</red>лчꙋще и҆ жа́ждꙋще, дꙋша̀ и҆́хъ въ ни́хъ и҆счезѐ.
<red>И҆</red> воззва́ша ко гдⷭ҇ꙋ, внегда̀ скорбѣ́ти и҆̀мъ, и҆ ѿ нꙋ́ждъ и҆́хъ и҆зба́ви ѧ҆̀:
<red>И҆</red> наста́ви ѧ҆̀ на пꙋ́ть пра́въ, вни́ти во гра́дъ ѻ҆би́тельный.
<a href="#fn1" id="ref1-a">꙾</a><red>Д</red>а и҆сповѣ́дѧтсѧ<a href="#fn1" id="ref1-b">꙾</a> гдⷭ҇еви млⷭ҇ти є҆гѡ̀ и҆ чꙋдеса̀ є҆гѡ̀ сыновѡ́мъ человѣ́чєскимъ:
<red>Ꙗ҆́</red>кѡ насы́тилъ є҆́сть дꙋ́шꙋ тщꙋ̀, и҆ дꙋ́шꙋ а҆́лчꙋщꙋ и҆спо́лни бла̑гъ:
<red>С</red>ѣдѧ́щыѧ во тмѣ̀ и҆ сѣ́ни сме́ртнѣй, ѡ҆кова̑нныѧ нището́ю и҆ желѣ́зомъ,
<red>Ꙗ҆́</red>кѡ преѡгорчи́ша словеса̀ бж҃їѧ, и҆ совѣ́тъ вы́шнѧгѡ раздражи́ша.
<red>И҆</red> смири́сѧ въ трꙋдѣ́хъ се́рдце и҆́хъ, и҆ и҆знемого́ша, и҆ не бѣ̀ помога́ѧй.
<red>И҆</red> воззва́ша ко гдⷭ҇ꙋ, внегда̀ скорбѣ́ти и҆̀мъ, и҆ ѿ нꙋ́ждъ и҆́хъ сп҃сѐ ѧ҆̀:
<red>И҆</red> и҆зведѐ ѧ҆̀ и҆з̾ тмы̀ и҆ сѣ́ни сме́ртныѧ, и҆ ѹ҆́зы и҆́хъ растерза̀.
<a href="#fn1" id="ref1-c">꙾</a><red>Д</red>а и҆сповѣ́дѧтсѧ<a href="#fn1" id="ref1-d">꙾</a> гдⷭ҇еви млⷭ҇ти є҆гѡ̀ и҆ чꙋдеса̀ є҆гѡ̀ сыновѡ́мъ человѣ́чєскимъ:
<red>Ꙗ҆́</red>кѡ сокрꙋшѝ врата̀ мѣ̑днаѧ, и҆ верєѝ желѣ̑зныѧ сломѝ.
<red>В</red>оспрїѧ́тъ ѧ҆̀ ѿ пꙋтѝ беззако́нїѧ и҆́хъ: беззако́нїй бо ра́ди свои́хъ смири́шасѧ.
<red>В</red>сѧ́кагѡ бра́шна возгнꙋша́сѧ дꙋша̀ и҆́хъ, и҆ прибли́жишасѧ до вра́тъ сме́ртныхъ.
<red>И҆</red> воззва́ша ко гдⷭ҇ꙋ, внегда̀ скорбѣ́ти и҆̀мъ, и҆ ѿ нꙋ́ждъ и҆́хъ сп҃сѐ ѧ҆̀:
<red>П</red>осла̀ сло́во своѐ, и҆ и҆сцѣлѝ ѧ҆̀, и҆ и҆зба́ви ѧ҆̀ ѿ растлѣ́нїй и҆́хъ.
<a href="#fn1" id="ref1-e">꙾</a><red>Д</red>а и҆сповѣ́дѧтсѧ<a href="#fn1" id="ref1-f">꙾</a> гдⷭ҇еви млⷭ҇ти є҆гѡ̀ и҆ чꙋдеса̀ є҆гѡ̀ сыновѡ́мъ человѣ́чєскимъ:
<red>И҆</red> да пожрꙋ́тъ є҆мꙋ̀ же́ртвꙋ хвалы̀ и҆ да возвѣстѧ́тъ дѣла̀ є҆гѡ̀ въ ра́дости.
<red>С</red>ходѧ́щїи въ мо́ре въ корабле́хъ, творѧ́щїи дѣ̑ланїѧ въ вода́хъ мно́гихъ,
<red>Т</red>і́и ви́дѣша дѣла̀ гдⷭ҇нѧ и҆ чꙋдеса̀ є҆гѡ̀ во глꙋбинѣ̀.
<red>Р</red>ечѐ, и҆ ста̀ дꙋ́хъ бꙋ́ренъ, и҆ вознесо́шасѧ вѡ́лны є҆гѡ̀:
<red>В</red>осхо́дѧтъ до небе́съ и҆ низхо́дѧтъ до бе́зднъ: дꙋша̀ и҆́хъ въ ѕлы́хъ та́ѧше:
<red>С</red>мѧто́шасѧ, подвиго́шасѧ ꙗ҆́кѡ пїѧ́ный, и҆ всѧ̀ мꙋ́дрость и҆́хъ поглощена̀ бы́сть.
<red>И҆</red> воззва́ша ко гдⷭ҇ꙋ, внегда̀ скорбѣ́ти и҆̀мъ, и҆ ѿ нꙋ́ждъ и҆́хъ и҆зведѐ ѧ҆̀:
<red>И҆</red> повелѣ̀ бꙋ́ри, и҆ ста̀ въ тишинꙋ̀, и҆ ѹ҆молко́ша вѡ́лны є҆гѡ̀.
<red>И҆</red> возвесели́шасѧ, ꙗ҆́кѡ ѹ҆молко́ша, и҆ наста́ви ѧ҆̀ въ приста́нище хотѣ́нїѧ своегѡ̀.
<a href="#fn1" id="ref1-g">꙾</a><red>Д</red>а и҆сповѣ́дѧтсѧ<a href="#fn1" id="ref1-h">꙾</a> гдⷭ҇еви млⷭ҇ти є҆гѡ̀ и҆ чꙋдеса̀ є҆гѡ̀ сыновѡ́мъ человѣ́чєскимъ:
<red>Д</red>а вознесꙋ́тъ є҆го̀ въ цр҃кви людстѣ́й, и҆ на сѣда́лищи ста́рєцъ восхва́лѧтъ є҆го̀.
<red>П</red>оложи́лъ є҆́сть рѣ́ки въ пꙋсты́ню и҆ и҆схѡ́дища вѡдна́ѧ въ жа́ждꙋ,
<red>З</red>е́млю плодоно́снꙋю въ сла́ность, ѿ ѕло́бы живꙋ́щихъ на не́й.
<red>П</red>оложи́лъ є҆́сть пꙋсты́ню во є҆зе́ра вѡдна́ѧ и҆ зе́млю безво́днꙋю во и҆схѡ́дища вѡдна́ѧ.
<red>И҆</red> населѝ та́мѡ а҆́лчꙋщыѧ, и҆ соста́виша гра́ды ѡ҆би́тєльны:
<red>И҆</red> насѣ́ѧша се́ла, и҆ насади́ша вїногра́ды, и҆ сотвори́ша пло́дъ жи́тенъ.
<red>И҆</red> блгⷭ҇вѝ ѧ҆̀, и҆ ѹ҆мно́жишасѧ ѕѣлѡ̀: и҆ скоты̀ и҆́хъ не ѹ҆ма́ли.
<red>И҆</red> ѹ҆ма́лишасѧ и҆ ѡ҆ѕло́бишасѧ ѿ ско́рби ѕѡ́лъ и҆ болѣ́зни:
<red>И҆</red>злїѧ́сѧ ѹ҆ничиже́нїе на кнѧ̑зи и҆́хъ, и҆ <a href="#fn2" id="ref2-a">꙾꙾</a>ѡ҆блазнѝ<a href="#fn2" id="ref2-b">꙾꙾</a> ѧ҆̀ по непрохо́днѣй, а҆ не по пꙋтѝ.
<red>И҆</red> помо́же ѹ҆бо́гꙋ ѿ нищеты̀ и҆ положѝ ꙗ҆́кѡ ѻ҆́вцы ѻ҆те́чєствїѧ.
<red>Ѹ҆́</red>зрѧтъ пра́вїи и҆ возвеселѧ́тсѧ, и҆ всѧ́кое беззако́нїе загради́тъ ѹ҆ста̀ своѧ̑.
<red>К</red>то̀ премꙋ́дръ и҆ сохрани́тъ сїѧ̑; и҆ ѹ҆разꙋмѣ́ютъ млⷭ҇ти гдⷭ҇ни.
<!-- /transclude:psalm-106 -->

## Сла́ва:

<p id="fn1"><a href="#ref1-a">꙾</a>да и҆сповѣ́дѧтъ<a href="#ref1-a">꙾</a></p>
<p id="fn2"><a href="#ref2-a">꙾꙾</a>заблꙋжда́ти сотворѝ<a href="#ref2-a">꙾꙾</a></p>
