---
title: "Ѱало́мъ ра҃і"
navigation:
  key: psalter-kathisma16-3
  title: "Ѱало́мъ ра҃і"
  parent: psalter-kathisma16
  order: 3
type: "psalter"
---
## А҆ллилꙋ́їа, ѱало́мъ, ра҃і.
<!-- transclude:psalm-111 -->
<versal>Б</versal>л҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀.
<red>С</red>и́льно на землѝ бꙋ́детъ сѣ́мѧ є҆гѡ̀, ро́дъ пра́выхъ бл҃гослови́тсѧ:
<red>С</red>ла́ва и҆ бога́тство въ домꙋ̀ є҆гѡ̀, и҆ пра́вда є҆гѡ̀ пребыва́етъ въ вѣ́къ вѣ́ка.
<red>В</red>озсїѧ̀ во тмѣ̀ свѣ́тъ пра̑вымъ: млⷭ҇тивъ и҆ ще́дръ и҆ првⷣнъ.
<red>Б</red>л҃гъ мꙋ́жъ ще́дрѧ и҆ даѧ̀: ѹ҆стро́итъ словеса̀ своѧ̑ на сꙋдѣ̀, ꙗ҆́кѡ въ вѣ́къ не подви́житсѧ.
<red>В</red>ъ па́мѧть вѣ́чнꙋю бꙋ́детъ првⷣникъ.
<red>Ѿ</red> слꙋ́ха ѕла̀ не ѹ҆бои́тсѧ:
<red>Г</red>ото́во се́рдце є҆гѡ̀ ѹ҆пова́ти на гдⷭ҇а: ѹ҆тверди́сѧ се́рдце є҆гѡ̀, не ѹ҆бои́тсѧ, до́ндеже воззри́тъ на врагѝ своѧ̑.
<red>Р</red>асточѝ, дадѐ ѹ҆бѡ́гимъ: пра́вда є҆гѡ̀ пребыва́етъ во вѣ́къ вѣ́ка: ро́гъ є҆гѡ̀ вознесе́тсѧ въ сла́вѣ.
<red>Г</red>рѣ́шникъ ѹ҆́зритъ и҆ прогнѣ́ваетсѧ, зꙋбы̀ свои́ми поскреже́щетъ и҆ раста́етъ: жела́нїе грѣ́шника поги́бнетъ.
<!-- /transclude:psalm-111 -->

## Сла́ва:
