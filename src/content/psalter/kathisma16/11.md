---
title: "Мл҃тва"
navigation:
  key: psalter-kathisma16-11
  title: "Мл҃тва"
  parent: psalter-kathisma16
  order: 11
type: "psalter"
---

## Мл҃тва:

<versal>Г</versal>дⷭ҇и ст҃ы́й въ вы́шнихъ живы́й, и҆ всеви́дѧщимъ твои́мъ ѻ҆́комъ призира́ѧй на всю̀ тва́рь, тебѣ̀ приклонѧ́емъ вы́ю дꙋшѝ и҆ тѣлесѐ, и҆ тебѣ̀ мо́лимсѧ ст҃ы́й ст҃ы́хъ: прострѝ рꙋ́кꙋ твою̀ неви́димꙋю ѿ ст҃а́гѡ жили́ща твоегѡ̀, и҆ бл҃гословѝ всѧ̑ ны̀, и҆ простѝ на́мъ всѧ́кое согрѣше́нїе, во́льное же и҆ нево́льное, сло́вомъ, и҆лѝ дѣ́ломъ. Да́рꙋй на́мъ гдⷭ҇и ѹ҆миле́нїе, да́рꙋй сле́зы дꙋхѡ́вныѧ ѿ дꙋшѝ, во ѡ҆чище́нїе мно́гихъ на́шихъ грѣхѡ́въ: да́рꙋй ве́лїю твою̀ млⷭ҇ть на мі́ръ тво́й, и҆ на ны̀ недостѡ́йныѧ рабы̑ твоѧ̑: ꙗ҆́кѡ бл҃гослове́нно и҆ препросла́вленно є҆́сть и҆́мѧ твоѐ, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

{% illustration "small-ornaments/star-2-gould", "small" %}
