---
title: "Тропарѝ, гла́съ а҃"
navigation:
  key: psalter-kathisma16-10
  title: "Тропарѝ, гла́съ а҃"
  parent: psalter-kathisma16
  order: 10
type: "psalter"
---
<rubric class="inline">По ѕ҃і-й каѳі́смѣ:</rubric> <red>Трист҃о́е,</red> <rubric class="inline">по</rubric> <red>Ѻ҆́</red>ч҃е на́шъ:

## Тропарѝ, гла́съ а҃:

<red>И҆́</red>нъ мі́ръ тебѐ дꙋшѐ ѡ҆жида́етъ, и҆ сꙋдїѧ̀ хо́щетъ твоѧ̑ ѡ҆бличи́ти та̑йнаѧ и҆ лю̑таѧ. Не пребꙋ́ди ѹ҆́бѡ въ здѣ́шнихъ, но предварѝ вопїю́щи сꙋдїѝ: бж҃е, ѡ҆чи́сти мѧ̀, и҆ сп҃си́ мѧ.

<rubric class="inline">Сла́ва:</rubric> <red>Ꙗ҆́</red>кѡ прегрѣше́ньми мно́гими, и҆ ꙗ҆́звами безмѣ́рными ѡ҆блежи́мь є҆́смь сп҃се, согрѣша́ѧй молю̀ твоѐ бл҃гоꙋтро́бїе хрⷭ҇тѐ: врачꙋ̀ недꙋ́гꙋющихъ посѣтѝ, и҆ и҆сцѣлѝ, и҆ сп҃си́ мѧ.

<rubric class="inline">И҆ ны́нѣ:</rubric> <red>Д</red>ꙋшѐ моѧ̀, что̀ неради́вѡ живе́ши лѣнѧ́щисѧ; что̀ не пече́шисѧ ѡ҆ ѕлы́хъ, и҆̀хже содѣ́ѧла є҆сѝ въ житїѝ; потщи́сѧ и҆спра́витисѧ, пре́жде да́же две́рь не заключи́тъ тебѣ̀ гдⷭ҇ь. Бцⷣѣ притецы̀, припадѝ и҆ возопі́й: ѹ҆пова́нїе ненадѣ́емыхъ, сп҃си́ мѧ, мно́гѡ къ тебѣ̀ прегрѣши́вша, влⷣчце пречⷭ҇таѧ.

<red>Г</red>дⷭ҇и поми́лꙋй, <rubric class="inline">м҃.</rubric>
