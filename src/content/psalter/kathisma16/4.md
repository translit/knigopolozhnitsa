---
title: "Ѱало́мъ рв҃і"
navigation:
  key: psalter-kathisma16-4
  title: "Ѱало́мъ рв҃і"
  parent: psalter-kathisma16
  order: 4
type: "psalter"
---
## А҆ллилꙋ́їа, рв҃і.
<!-- transclude:psalm-112 -->
<versal>Х</versal>вали́те, ѻ҆́троцы, гдⷭ҇а, хвали́те и҆́мѧ гдⷭ҇не.
<red>Б</red>ꙋ́ди и҆́мѧ гдⷭ҇не бл҃гослове́но ѿ ны́нѣ и҆ до вѣ́ка.
<red>Ѿ</red> востѡ́къ со́лнца до за̑падъ хва́льно и҆́мѧ гдⷭ҇не.
<red>В</red>ысо́къ над̾ всѣ́ми ꙗ҆зы́ки гдⷭ҇ь: над̾ нб҃сы̀ сла́ва є҆гѡ̀.
<red>К</red>то̀ ꙗ҆́кѡ гдⷭ҇ь бг҃ъ на́шъ; на высо́кихъ живы́й,
<red>И҆</red> на смирє́нныѧ призира́ѧй на нб҃сѝ и҆ на землѝ:
<red>В</red>оздвиза́ѧй ѿ землѝ ни́ща, и҆ ѿ гно́ища возвыша́ѧй ѹ҆бо́га:
<red>П</red>осади́ти є҆го̀ съ кнѧ̑зи, съ кнѧ̑зи люде́й свои́хъ:
<red>В</red>селѧ́ѧ непло́довь въ до́мъ, ма́терь ѡ҆ ча́дѣхъ веселѧ́щꙋсѧ.
<!-- /transclude:psalm-112 -->
