---
title: "Ѱало́мъ ч҃"
navigation:
  key: psalter-kathisma12-6
  title: "Ѱало́мъ ч҃"
  parent: psalter-kathisma12
  order: 6
type: "psalter"
---
## Хвала̀ пѣ́сни дв҃довы, не надпи́санъ ѹ҆ є҆врє́й, ч҃.
<!-- transclude:psalm-90 -->
<versal>Ж</versal>ивы́й въ по́мощи вы́шнѧгѡ, въ кро́вѣ бг҃а нбⷭ҇нагѡ водвори́тсѧ,
<red>Р</red>ече́тъ гдⷭ҇еви: застꙋ́пникъ мо́й є҆сѝ и҆ прибѣ́жище моѐ, бг҃ъ мо́й, и҆ ѹ҆пова́ю на него̀.
<red>Ꙗ҆́</red>кѡ то́й и҆зба́витъ тѧ̀ ѿ сѣ́ти ло́вчи и҆ ѿ словесѐ мѧте́жна:
<red>П</red>лещма̀ свои́ма ѡ҆сѣни́тъ тѧ̀, и҆ под̾ крилѣ̑ є҆гѡ̀ надѣ́ешисѧ: ѻ҆рꙋ́жїемъ ѡ҆бы́детъ тѧ̀ и҆́стина є҆гѡ̀.
<red>Н</red>е ѹ҆бои́шисѧ ѿ стра́ха нощна́гѡ, ѿ стрѣлы̀ летѧ́щїѧ во днѝ,
<red>Ѿ</red> ве́щи во тмѣ̀ преходѧ́щїѧ, <a href="#fn1" id="ref1-a">꙾</a>ѿ срѧ́ща<a href="#fn1" id="ref1-b">꙾</a> и҆ бѣ́са полꙋ́деннагѡ.
<red>П</red>аде́тъ ѿ страны̀ твоеѧ̀ ты́сѧща, и҆ тма̀ ѡ҆деснꙋ́ю тебє̀, къ тебѣ́ же не прибли́житсѧ:
<red>Ѻ҆</red>ба́че ѻ҆чи́ма твои́ма смо́триши и҆ воздаѧ́нїе грѣ́шникѡвъ ѹ҆́зриши.
<red>Ꙗ҆́</red>кѡ ты̀, гдⷭ҇и, ѹ҆пова́нїе моѐ: вы́шнѧго положи́лъ є҆сѝ прибѣ́жище твоѐ.
<red>Н</red>е прїи́детъ къ тебѣ̀ ѕло̀, и҆ ра́на не прибли́житсѧ <a href="#fn2" id="ref2-a">꙾꙾</a>тѣлесѝ твоемꙋ̀<a href="#fn2" id="ref2-b">꙾꙾</a>:
<red>Ꙗ҆́</red>кѡ а҆́гг҃лѡмъ свои̑мъ заповѣ́сть ѡ҆ тебѣ̀, сохрани́ти тѧ̀ во всѣ́хъ пꙋте́хъ твои́хъ.
<red>Н</red>а рꙋка́хъ во́змꙋтъ тѧ̀, да не когда̀ преткне́ши ѡ҆ ка́мень но́гꙋ твою̀:
<red>Н</red>а а҆́спїда и҆ васїлі́ска настꙋ́пиши, и҆ попере́ши льва̀ и҆ ѕмі́ѧ.
<red>Ꙗ҆́</red>кѡ на мѧ̀ ѹ҆пова̀, и҆ и҆зба́влю и҆̀: покры́ю и҆̀, ꙗ҆́кѡ позна̀ и҆́мѧ моѐ.
<red>В</red>оззове́тъ ко мнѣ̀, и҆ ѹ҆слы́шꙋ є҆го̀: съ ни́мъ є҆́смь въ ско́рби, и҆змꙋ̀ є҆го̀ и҆ просла́влю є҆го̀:
<red>Д</red>олгото́ю дні́й и҆спо́лню є҆го̀ и҆ ꙗ҆влю̀ є҆мꙋ̀ сп҃се́нїе моѐ.
<!-- /transclude:psalm-90 -->

## Сла́ва:

{% illustration "bars-headers-fullpage/line1" %}

<p id="fn1"><a href="#ref1-a">꙾</a>ѿ нападе́нїѧ<a href="#ref1-a">꙾</a></p>
<p id="fn2"><a href="#ref2-a">꙾꙾</a>селе́нїю твоемꙋ̀<a href="#ref2-a">꙾꙾</a></p>
