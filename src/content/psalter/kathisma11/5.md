---
title: "Ѱало́мъ п҃а"
navigation:
  key: psalter-kathisma11-5
  title: "Ѱало́мъ п҃а"
  parent: psalter-kathisma11
  order: 5
type: "psalter"
---
## Ѱало́мъ а҆са́фꙋ, п҃а.
<!-- transclude:psalm-81 -->
<versal>Б</versal>г҃ъ ста̀ въ со́нмѣ богѡ́въ, посредѣ́ же бо́ги разсꙋ́дитъ.
<red>Д</red>око́лѣ сꙋ́дите непра́вдꙋ, и҆ ли́ца грѣ́шникѡвъ прїе́млете;
<red>С</red>ꙋди́те си́рꙋ и҆ ѹ҆бо́гꙋ, смире́на и҆ ни́ща ѡ҆правда́йте:
<red>И҆</red>зми́те ни́ща и҆ ѹ҆бо́га, и҆з̾ рꙋкѝ грѣ́шничи и҆зба́вите є҆го̀.
<red>Н</red>е позна́ша, нижѐ ѹ҆разꙋмѣ́ша, во тмѣ̀ хо́дѧтъ: да подви́жатсѧ всѧ̑ ѡ҆снова̑нїѧ землѝ.
<red>А҆́</red>зъ рѣ́хъ: бо́зи є҆стѐ, и҆ сы́нове вы́шнѧгѡ всѝ:
<red>В</red>ы́ же ꙗ҆́кѡ человѣ́цы ѹ҆мира́ете, и҆ ꙗ҆́кѡ є҆ди́нъ ѿ кнѧзе́й па́даете.
<red>В</red>оскрⷭ҇нѝ, бж҃е, сꙋдѝ землѝ: ꙗ҆́кѡ ты̀ наслѣ́диши во всѣ́хъ ꙗ҆зы́цѣхъ.
<!-- /transclude:psalm-81 -->
