---
title: "Ѱало́мъ п҃в"
navigation:
  key: psalter-kathisma11-6
  title: "Ѱало́мъ п҃в"
  parent: psalter-kathisma11
  order: 6
type: "psalter"
---
## Пѣ́снь ѱалма̀ а҆са́фꙋ, п҃в.
<!-- transclude:psalm-82 -->
<versal>Б</versal>ж҃е, кто̀ ѹ҆подо́битсѧ тебѣ̀; не премолчѝ, <a href="#fn1" id="ref1-a">꙾</a>нижѐ ѹ҆кротѝ<a href="#fn1" id="ref1-b">꙾</a>, бж҃е:
<red>Ꙗ҆́</red>кѡ сѐ, вразѝ твоѝ возшꙋмѣ́ша, и҆ ненави́дѧщїи тѧ̀ воздвиго́ша главꙋ̀.
<red>Н</red>а лю́ди твоѧ̑ лꙋка́вноваша во́лею, и҆ совѣща́ша на ст҃ы̑ѧ твоѧ̑.
<red>Р</red>ѣ́ша: прїиди́те и҆ потреби́мъ ѧ҆̀ ѿ ꙗ҆зы̑къ, и҆ не помѧне́тсѧ и҆́мѧ і҆и҃лево ктомꙋ̀.
<red>Ꙗ҆́</red>кѡ совѣща́ша є҆диномышле́нїемъ вкꙋ́пѣ, на тѧ̀ завѣ́тъ завѣща́ша:
<red>С</red>елє́нїѧ і҆дꙋмє́йска и҆ і҆сма́илїте, мѡа́въ и҆ а҆га́рѧне,
<red>Г</red>ева́лъ и҆ а҆ммѡ́нъ и҆ а҆мали́къ, и҆ноплемє́нницы съ живꙋ́щими въ тѵ́рѣ:
<red>И҆́</red>бо и҆ а҆ссꙋ́ръ прїи́де съ ни́ми, бы́ша въ застꙋпле́нїе сыновѡ́мъ лѡ́тѡвымъ:
<red>С</red>отворѝ и҆̀мъ ꙗ҆́кѡ мадїа́мꙋ и҆ сїса́рѣ, ꙗ҆́кѡ і҆аві́мꙋ въ пото́цѣ кі́ссовѣ:
<red>П</red>отреби́шасѧ во а҆ендѡ́рѣ, бы́ша ꙗ҆́кѡ гно́й земны́й.
<red>П</red>оложѝ кнѧ̑зи и҆́хъ ꙗ҆́кѡ ѻ҆ри́ва и҆ зи́ва, и҆ зеве́а и҆ салма́на, всѧ̑ кнѧ̑зи и҆́хъ,
<red>И҆́</red>же рѣ́ша: да наслѣ́димъ себѣ̀ ст҃и́лище бж҃їе.
<red>Б</red>ж҃е мо́й, положѝ ѧ҆̀ ꙗ҆́кѡ ко́ло, ꙗ҆́кѡ тро́сть пред̾ лице́мъ вѣ́тра.
<red>Ꙗ҆́</red>кѡ ѻ҆́гнь попалѧ́ѧй дꙋбра̑вы, ꙗ҆́кѡ пла́мень пожига́ѧй го́ры:
<red>Т</red>а́кѡ пожене́ши ѧ҆̀ бꙋ́рею твое́ю, и҆ гнѣ́вомъ твои́мъ смѧте́ши ѧ҆̀.
<red>И҆</red>спо́лни ли́ца и҆́хъ безче́стїѧ, и҆ взы́щꙋтъ и҆́мене твоегѡ̀, гдⷭ҇и.
<red>Д</red>а постыдѧ́тсѧ и҆ смѧтꙋ́тсѧ въ вѣ́къ вѣ́ка, и҆ посра́мѧтсѧ и҆ поги́бнꙋтъ.
<red>И҆</red> да позна́ютъ, ꙗ҆́кѡ и҆́мѧ тебѣ̀ гдⷭ҇ь, ты̀ є҆ди́нъ вы́шнїй по все́й землѝ.
<!-- /transclude:psalm-82 -->

<p id="fn1"><a href="#ref1-a">꙾</a>нижѐ ѹ҆кроти́сѧ<a href="#ref1-a">꙾</a></p>
