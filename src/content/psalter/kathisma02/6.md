---
title: "Ѱало́мъ д҃і"
navigation:
  key: psalter-kathisma02-6
  title: "Ѱало́мъ д҃і"
  parent: psalter-kathisma02
  order: 6
type: "psalter"
---
## Въ коне́цъ, ѱало́мъ дв҃дꙋ, д҃і.
<!-- transclude:psalm-14 -->
<versal>Г</versal>дⷭ҇и, кто̀ ѡ҆бита́етъ въ жили́щи твое́мъ; и҆лѝ кто̀ всели́тсѧ во ст҃ꙋ́ю го́рꙋ твою̀;
<red>Х</red>одѧ́й непоро́ченъ и҆ дѣ́лаѧй пра́вдꙋ, глаго́лѧй и҆́стинꙋ въ се́рдцы свое́мъ:
<red>И҆́</red>же не ѹ҆льстѝ ѧ҆зы́комъ свои́мъ и҆ не сотворѝ и҆́скреннемꙋ своемꙋ̀ ѕла̀, и҆ поноше́нїѧ не прїѧ́тъ на бли̑жнїѧ своѧ̑:
<red>Ѹ҆</red>ничиже́нъ є҆́сть пред̾ ни́мъ лꙋка́внꙋѧй, боѧ́щыѧжесѧ гдⷭ҇а сла́витъ: клены́йсѧ и҆́скреннемꙋ своемꙋ̀ и҆ не ѿмета́ѧсѧ:
<red>С</red>ребра̀ своегѡ̀ не дадѐ въ ли́хвꙋ и҆ мзды̀ на непови́нныхъ не прїѧ́тъ. Творѧ́й сїѧ̑ не подви́житсѧ во вѣ́къ.
<!-- /transclude:psalm-14 -->
