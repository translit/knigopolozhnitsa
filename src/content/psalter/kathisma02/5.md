---
title: "Ѱало́мъ г҃і"
navigation:
  key: psalter-kathisma02-5
  title: "Ѱало́мъ г҃і"
  parent: psalter-kathisma02
  order: 5
type: "psalter"
---
## Въ коне́цъ, ѱало́мъ дв҃дꙋ, г҃і.
<!-- transclude:psalm-13 -->
<versal>Р</versal>ечѐ безꙋ́менъ въ се́рдцѣ свое́мъ: нѣ́сть бг҃ъ. Растлѣ́ша и҆ ѡ҆мерзи́шасѧ въ начина́нїихъ: нѣ́сть творѧ́й бл҃госты́ню.
<red>Г</red>дⷭ҇ь съ нб҃сѐ прини́че на сы́ны человѣ́чєскїѧ, ви́дѣти, а҆́ще є҆́сть разꙋмѣва́ѧй, и҆лѝ взыска́ѧй бг҃а.
<red>В</red>сѝ ѹ҆клони́шасѧ, вкꙋ́пѣ неключи́ми бы́ша: нѣ́сть творѧ́й бл҃госты́ню, нѣ́сть до є҆ди́нагѡ.
<red>Н</red>и лѝ ѹ҆разꙋмѣ́ютъ всѝ дѣ́лающїи беззако́нїе, снѣда́ющїи лю́ди моѧ̑ въ снѣ́дь хлѣ́ба; гдⷭ҇а не призва́ша.
<red>Т</red>а́мѡ ѹ҆боѧ́шасѧ стра́ха, и҆дѣ́же не бѣ̀ стра́хъ: ꙗ҆́кѡ гдⷭ҇ь въ ро́дѣ првⷣныхъ.
<red>С</red>овѣ́тъ ни́щагѡ посрами́сте: гдⷭ҇ь же ѹ҆пова́нїе є҆гѡ̀ є҆́сть.
<red>К</red>то̀ да́стъ ѿ сїѡ́на сп҃се́нїе і҆и҃лево;
<red>В</red>негда̀ возврати́тъ гдⷭ҇ь плѣне́нїе люде́й свои́хъ, возра́дꙋетсѧ і҆а́кѡвъ, и҆ возвесели́тсѧ і҆и҃ль.
<!-- /transclude:psalm-13 -->

## Сла́ва:
