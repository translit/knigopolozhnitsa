---
title: "Тропарѝ, гла́съ б҃"
navigation:
  key: psalter-kathisma02-9
  title: "Тропарѝ, гла́съ б҃"
  parent: psalter-kathisma02
  order: 9
type: "psalter"
---
<rubric class="inline">По в҃-й каѳі́смѣ:</rubric> <red>Трист҃о́е,</red> <rubric class="inline">по</rubric> <red>Ѻ҆́</red>ч҃е на́шъ:

## Тропарѝ, гла́съ б҃:

<red>А҆́</red>зъ сы́й дре́во непло́дное гдⷭ҇и, ѹ҆миле́нїѧ плода̀ не ношꙋ̀ ѿню́дъ, и҆ посѣче́нїѧ страшꙋ́сѧ и҆ ѻ҆гнѧ̀ ѻ҆́нагѡ бою́сѧ негаси́магѡ. Тѣ́мже тѧ̀ молю̀: пре́жде ѻ҆́ныѧ нꙋ́жды, ѡ҆братѝ и҆ сп҃си́ мѧ.

<red>Ꙗ҆́</red>кѡ во́лны морскі̑ѧ на мѧ̀ возста́ша беззакѡ́нїѧ моѧ̑, ꙗ҆́кѡ корабле́цъ въ пꙋчи́нѣ а҆́зъ є҆ди́нъ ѡ҆бꙋрева́юсѧ ѿ прегрѣше́нїй мно́гихъ: но въ ти́хое приста́нище наста́ви мѧ̀ гдⷭ҇и, покаѧ́нїемъ, и҆ сп҃си́ мѧ.

<rubric class="inline">Сла́ва:</rubric> <red>П</red>оми́лꙋй мѧ̀, речѐ дв҃дъ, и҆ а҆́зъ тебѣ̀ зовꙋ̀: согрѣши́хъ сп҃се, грѣхѝ моѧ̑ ѡ҆чи́стивъ покаѧ́нїемъ, поми́лꙋй мѧ̀.

<rubric class="inline">И҆ ны́нѣ:</rubric> <red>П</red>редста́тельство те́плое хрⷭ҇тїа́нъ, сн҃а твоего̀ молѝ бцⷣе, всѧ́кагѡ ѕлодѣ́йства и҆ лю́тости и҆зба́вити на́съ ра́тника, и҆ да́ти проще́нїе на́мъ, ѡ҆ ни́хже согрѣши́хомъ, млⷭ҇рдїѧ ра́ди щедро́тъ, твои́ми мл҃твами, мт҃и дв҃о.

<red>Г</red>дⷭ҇и поми́лꙋй, <rubric class="inline">м҃.</rubric>
