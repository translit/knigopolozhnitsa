---
title: "Ѱало́мъ м҃ѕ"
navigation:
  key: psalter-kathisma07-1
  title: "Ѱало́мъ м҃ѕ"
  parent: psalter-kathisma07
  order: 1
type: "psalter"
---
## Въ коне́цъ, ѡ҆ сынѣ́хъ коре́овыхъ, ѱало́мъ, м҃ѕ.
<!-- transclude:psalm-46 -->
<versal>В</versal>сѝ ꙗ҆зы́цы, восплещи́те рꙋка́ми, воскли́кните бг҃ꙋ гла́сомъ ра́дованїѧ:
<red>Ꙗ҆́</red>кѡ гдⷭ҇ь вы́шнїй стра́шенъ, цр҃ь ве́лїй по все́й землѝ:
<red>П</red>окорѝ лю́ди на́мъ и҆ ꙗ҆зы́ки под̾ но́ги на́ша:
<red>И҆</red>збра̀ на́мъ достоѧ́нїе своѐ, добро́тꙋ і҆а́кѡвлю, ю҆́же возлюбѝ.
<red>В</red>зы́де бг҃ъ въ воскликнове́нїи, гдⷭ҇ь во гла́сѣ трꙋ́бнѣ.
<red>П</red>о́йте бг҃ꙋ на́шемꙋ, по́йте: по́йте цр҃е́ви на́шемꙋ, по́йте:
<red>Ꙗ҆́</red>кѡ цр҃ь всеѧ̀ землѝ бг҃ъ, по́йте разꙋ́мнѡ.
<red>В</red>оцр҃и́сѧ бг҃ъ над̾ ꙗ҆зы́ки: бг҃ъ сѣди́тъ на прⷭ҇то́лѣ ст҃ѣ́мъ свое́мъ.
<red>К</red>нѧ̑зи лю́дстїи собра́шасѧ съ бг҃омъ а҆враа́млимъ: ꙗ҆́кѡ бж҃їи держа́внїи землѝ ѕѣлѡ̀ вознесо́шасѧ.
<!-- /transclude:psalm-46 -->
