---
title: "Ѱало́мъ н҃г"
navigation:
  key: psalter-kathisma07-8
  title: "Ѱало́мъ н҃г"
  parent: psalter-kathisma07
  order: 8
type: "psalter"
---
## Въ коне́цъ, въ пѣ́снехъ ра́зꙋма дв҃дꙋ. Внегда̀ прїитѝ зїфе́ємъ и҆ рещѝ саꙋ́лови: не се́ ли, дв҃дъ скры́сѧ въ на́съ; н҃г.
<!-- transclude:psalm-53 -->
<versal>Б</versal>ж҃е, во и҆́мѧ твоѐ сп҃си́ мѧ и҆ въ си́лѣ твое́й сꙋди́ ми.
<red>Б</red>ж҃е, ѹ҆слы́ши моли́твꙋ мою̀, внꙋшѝ глаго́лы ѹ҆́стъ мои́хъ:
<red>Ꙗ҆́</red>кѡ чꙋ́ждїи воста́ша на мѧ̀, и҆ крѣ́пцыи взыска́ша дꙋ́шꙋ мою̀, и҆ не предложи́ша бг҃а пред̾ собо́ю.
<red>С</red>е́ бо, бг҃ъ помога́етъ мѝ, и҆ гдⷭ҇ь застꙋ́пникъ дꙋшѝ мое́й:
<red>Ѿ</red>врати́тъ ѕла̑ѧ врагѡ́мъ мои̑мъ: и҆́стиною твое́ю потребѝ и҆̀хъ.
<red>В</red>о́лею пожрꙋ̀ тебѣ̀, и҆сповѣ́мсѧ и҆́мени твоемꙋ̀, гдⷭ҇и, ꙗ҆́кѡ бл҃го:
<red>Ꙗ҆́</red>кѡ ѿ всѧ́кїѧ печа́ли и҆зба́вилъ мѧ̀ є҆сѝ, и҆ на врагѝ моѧ̑ воззрѣ̀ ѻ҆́ко моѐ.
<!-- /transclude:psalm-53 -->
