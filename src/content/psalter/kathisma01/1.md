---
title: "Ѱало́мъ а҃"
navigation:
  key: psalter-kathisma01-1
  title: "Ѱало́мъ а҃"
  parent: psalter-kathisma01
  order: 1
type: "psalter"
---
## Ѱало́мъ дв҃дꙋ, не надпи́санъ ѹ҆ є҆врє́й, а҃.
<!-- transclude:psalm-1 -->
<versal>Б</versal>л҃же́нъ мꙋ́жъ, и҆́же не и҆́де на совѣ́тъ нечести́выхъ, и҆ на пꙋтѝ грѣ́шныхъ не ста̀, и҆ на сѣда́лищи гꙋби́телей не сѣ́де:
<red>Н</red>о въ зако́нѣ гдⷭ҇ни во́лѧ є҆гѡ̀, и҆ въ зако́нѣ є҆гѡ̀ поꙋчи́тсѧ де́нь и҆ но́щь.
<red>И҆</red> бꙋ́детъ ꙗ҆́кѡ дре́во насажде́нное при и҆схо́дищихъ во́дъ, є҆́же пло́дъ сво́й да́стъ во вре́мѧ своѐ, и҆ ли́стъ є҆гѡ̀ не ѿпаде́тъ: и҆ всѧ̑, є҆ли̑ка а҆́ще твори́тъ, ѹ҆спѣ́етъ.
<red>Н</red>е та́кѡ нечести́вїи, не та́кѡ: но ꙗ҆́кѡ пра́хъ, є҆го́же возмета́етъ вѣ́тръ ѿ лица̀ землѝ.
<red>С</red>егѡ̀ ра́ди не воскре́снꙋтъ нечести́вїи на сꙋ́дъ, нижѐ грѣ̑шницы въ совѣ́тъ првⷣныхъ.
<red>Ꙗ҆́</red>кѡ вѣ́сть гдⷭ҇ь пꙋ́ть првⷣныхъ, и҆ пꙋ́ть нечести́выхъ поги́бнетъ.
<!-- /transclude:psalm-1 -->
