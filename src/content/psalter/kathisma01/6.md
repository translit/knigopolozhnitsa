---
title: "Ѱало́мъ ѕ҃"
navigation:
  key: psalter-kathisma01-6
  title: "Ѱало́мъ ѕ҃"
  parent: psalter-kathisma01
  order: 6
type: "psalter"
---
## Въ коне́цъ, въ пѣ́снехъ ѡ҆ ѻ҆смо́мъ, ѱало́мъ дв҃дꙋ, ѕ҃.
<!-- transclude:psalm-6 -->
<versal>Г</versal>дⷭ҇и, да не ꙗ҆́ростїю твое́ю ѡ҆бличи́ши менѐ, нижѐ гнѣ́вомъ твои́мъ нака́жеши менѐ.
<red>П</red>оми́лꙋй мѧ̀, гдⷭ҇и, ꙗ҆́кѡ не́мощенъ є҆́смь: и҆сцѣли́ мѧ, гдⷭ҇и, ꙗ҆́кѡ смѧто́шасѧ кѡ́сти моѧ̑, и҆ дꙋша̀ моѧ̀ смѧте́сѧ ѕѣлѡ̀: и҆ ты̀, гдⷭ҇и, доко́лѣ;
<red>Ѡ҆</red>брати́сѧ, гдⷭ҇и, и҆зба́ви дꙋ́шꙋ мою̀: сп҃си́ мѧ ра́ди млⷭ҇ти твоеѧ̀: ꙗ҆́кѡ нѣ́сть въ сме́рти помина́ѧй тебѐ, во а҆́дѣ же кто̀ и҆сповѣ́стсѧ тебѣ̀;
<red>Ѹ҆</red>трꙋди́хсѧ воздыха́нїемъ мои́мъ, и҆змы́ю на всѧ́кꙋ но́щь ло́же моѐ, слеза́ми мои́ми посте́лю мою̀ ѡ҆мочꙋ̀.
<red>С</red>мѧте́сѧ ѿ ꙗ҆́рости ѻ҆́ко моѐ, ѡ҆бетша́хъ во всѣ́хъ вразѣ́хъ мои́хъ.
<red>Ѿ</red>стꙋпи́те ѿ менѐ, всѝ дѣ́лающїи беззако́нїе, ꙗ҆́кѡ ѹ҆слы́ша гдⷭ҇ь гла́съ пла́ча моегѡ̀: ѹ҆слы́ша гдⷭ҇ь моле́нїе моѐ, гдⷭ҇ь моли́твꙋ мою̀ прїѧ́тъ.
<red>Д</red>а постыдѧ́тсѧ и҆ смѧтꙋ́тсѧ всѝ вразѝ моѝ, да возвратѧ́тсѧ и҆ ѹ҆стыдѧ́тсѧ ѕѣлѡ̀ вско́рѣ.
<!-- /transclude:psalm-6 -->

## Сла́ва:
