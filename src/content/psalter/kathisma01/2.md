---
title: "Ѱало́мъ в҃"
navigation:
  key: psalter-kathisma01-2
  title: "Ѱало́мъ в҃"
  parent: psalter-kathisma01
  order: 2
type: "psalter"
---
## Ѱало́мъ дв҃дꙋ, в҃.
<!-- transclude:psalm-2 -->
<versal>В</versal>скꙋ́ю шата́шасѧ ꙗ҆зы́цы, и҆ лю́дїе поꙋчи́шасѧ тщє́тнымъ;
<red>П</red>редста́ша ца́рїе зе́мстїи, и҆ кнѧ̑зи собра́шасѧ вкꙋ́пѣ на гдⷭ҇а и҆ на хрⷭ҇та̀ є҆гѡ̀.
<a href="#fn1" id="ref1-a">꙾</a><red>Р</red>асто́ргнемъ<a href="#fn1" id="ref1-b">꙾</a> ѹ҆́зы и҆́хъ и҆ <a href="#fn2" id="ref2-a">꙾꙾</a>ѿве́ржемъ<a href="#fn2" id="ref2-b">꙾꙾</a> ѿ на́съ и҆́го и҆́хъ.
<red>Ж</red>ивы́й на нб҃сѣ́хъ посмѣе́тсѧ и҆̀мъ, и҆ гдⷭ҇ь порꙋга́етсѧ и҆̀мъ.
<red>Т</red>огда̀ возглаго́летъ къ ни̑мъ гнѣ́вомъ свои́мъ и҆ ꙗ҆́ростїю свое́ю смѧте́тъ ѧ҆̀: а҆́зъ же поста́вленъ є҆́смь цр҃ь ѿ негѡ̀ над̾ сїѡ́номъ, горо́ю ст҃о́ю є҆гѡ̀, возвѣща́ѧй повелѣ́нїе гдⷭ҇не. Гдⷭ҇ь речѐ ко мнѣ̀: сн҃ъ мо́й є҆сѝ ты̀, а҆́зъ дне́сь роди́хъ тѧ̀.
<red>П</red>росѝ ѿ менѐ, и҆ да́мъ тѝ ꙗ҆зы́ки достоѧ́нїе твоѐ, и҆ ѡ҆держа́нїе твоѐ концы̀ землѝ.
<red>Ѹ҆</red>пасе́ши ѧ҆̀ жезло́мъ желѣ́знымъ, ꙗ҆́кѡ сосꙋ́ды скꙋдє́льничи сокрꙋши́ши ѧ҆̀.
<red>И҆</red> ны́нѣ, ца́рїе, разꙋмѣ́йте, накажи́тесѧ всѝ сꙋдѧ́щїи землѝ.
<red>Р</red>або́тайте гдⷭ҇еви со стра́хомъ, и҆ ра́дꙋйтесѧ є҆мꙋ̀ съ тре́петомъ.
<red>П</red>рїими́те наказа́нїе, да не когда̀ прогнѣ́ваетсѧ гдⷭ҇ь, и҆ поги́бнете ѿ пꙋтѝ првⷣнагѡ, є҆гда̀ возгори́тсѧ вско́рѣ ꙗ҆́рость є҆гѡ̀: бл҃же́ни всѝ надѣ́ющїисѧ на́нь.
<!-- /transclude:psalm-2 -->

<p id="fn1"><a href="#ref1-a">꙾</a>расто́ргнимъ<a href="#ref1-a">꙾</a></p>
<p id="fn2"><a href="#ref2-a">꙾꙾</a>ѿве́ржимъ<a href="#ref2-a">꙾꙾</a></p>
