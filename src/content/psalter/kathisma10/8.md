---
title: "Тропарѝ, гла́съ ѕ҃"
navigation:
  key: psalter-kathisma10-8
  title: "Тропарѝ, гла́съ ѕ҃"
  parent: psalter-kathisma10
  order: 8
type: "psalter"
---
<rubric class="inline">По і҃-й каѳі́смѣ:</rubric> <red>Трист҃о́е,</red> <rubric class="inline">по</rubric> <red>Ѻ҆́</red>ч҃е на́шъ:

## Тропарѝ, гла́съ ѕ҃:

<red>С</red>тра́шнагѡ днѐ прише́ствїѧ твоегѡ̀ ѹ҆жаса́юсѧ хрⷭ҇тѐ, и҆ неꙋмы́тнагѡ сꙋди́лища боѧ́сѧ гдⷭ҇и, ѹ҆жаса́юсѧ и҆ трепе́щꙋ, ꙗ҆́кѡ и҆мы́й мно́жество согрѣше́нїй: но пре́жде конца̀ ꙗ҆́кѡ млⷭ҇тивъ бг҃ъ ѡ҆братѝ, и҆ сп҃си́ мѧ сп҃се мо́й многомлⷭ҇тиве.

<rubric class="inline">Сла́ва:</rubric> <red>Є҆</red>гда̀ престо́ли на сꙋ́дъ поста́вѧтсѧ гдⷭ҇и, и҆ сꙋди́лищꙋ твоемꙋ̀ предста́нꙋтъ человѣ́цы: не предпочте́тсѧ ца́рь во́ина, не преимꙋ́ществитъ влады́ка раба̀: кі́йждо бо ѿ свои́хъ дѣ́лъ и҆лѝ просла́витсѧ, и҆лѝ постыди́тсѧ.

<rubric class="inline">И҆ ны́нѣ:</rubric> <red>В</red>ели́кихъ дарова́нїй чⷭ҇таѧ дв҃о бг҃омт҃и, ты̀ сподо́биласѧ є҆сѝ: ꙗ҆́кѡ родила̀ є҆сѝ пло́тїю є҆ди́наго ѿ трⷪ҇цы, хрⷭ҇та̀ жизнода́вца, во сп҃се́нїе дꙋ́шъ на́шихъ.

<red>Г</red>дⷭ҇и поми́лꙋй, <rubric class="inline">м҃.</rubric>
