---
title: "Ѱало́мъ ѻ҃ѕ"
navigation:
  key: psalter-kathisma10-7
  title: "Ѱало́мъ ѻ҃ѕ"
  parent: psalter-kathisma10
  order: 7
type: "psalter"
---
## Въ коне́цъ, ѡ҆ і҆дїѳꙋ́мѣ, ѱало́мъ а҆са́фꙋ, ѻ҃ѕ.
<!-- transclude:psalm-76 -->
<versal>Г</versal>ла́сомъ мои́мъ ко гдⷭ҇ꙋ воззва́хъ, гла́сомъ мои́мъ къ бг҃ꙋ, и҆ внѧ́тъ мѝ.
<red>В</red>ъ де́нь ско́рби моеѧ̀ бг҃а взыска́хъ рꙋка́ма мои́ма, но́щїю пред̾ ни́мъ, и҆ не прельще́нъ бы́хъ: ѿве́ржесѧ ѹ҆тѣ́шитисѧ дꙋша̀ моѧ̀.
<red>П</red>омѧнꙋ́хъ бг҃а и҆ возвесели́хсѧ, <a href="#fn1" id="ref1-a">꙾</a>поглꙋмлѧ́хсѧ<a href="#fn1" id="ref1-b">꙾</a>, и҆ малодꙋ́шствоваше дꙋ́хъ мо́й.
<red>П</red>редвари́стѣ стражбы̑ ѻ҆́чи моѝ: смѧто́хсѧ и҆ не глаго́лахъ.
<red>П</red>омы́слихъ дни̑ пє́рвыѧ, и҆ лѣ̑та вѣ̑чнаѧ помѧнꙋ́хъ, и҆ поꙋча́хсѧ:
<red>Н</red>о́щїю се́рдцемъ мои́мъ <a href="#fn2" id="ref2-a">꙾꙾</a>глꙋмлѧ́хсѧ, и҆ тꙋжа́ше<a href="#fn2" id="ref2-b">꙾꙾</a> дꙋ́хъ мо́й:
<red>Є҆</red>да̀ во вѣ́ки ѿри́нетъ гдⷭ҇ь и҆ не приложи́тъ бл҃говоли́ти па́ки;
<red>И҆</red>лѝ до конца̀ млⷭ҇ть свою̀ ѿсѣче́тъ, сконча̀ глаго́лъ ѿ ро́да въ ро́дъ;
<red>Є҆</red>да̀ забꙋ́детъ ѹ҆ще́дрити бг҃ъ; и҆лѝ ѹ҆держи́тъ во гнѣ́вѣ свое́мъ щедрѡ́ты своѧ̑;
<red>И҆</red> рѣ́хъ: ны́нѣ нача́хъ, сїѧ̀ и҆змѣ́на десни́цы вы́шнѧгѡ.
<red>П</red>омѧнꙋ́хъ дѣла̀ гдⷭ҇нѧ: ꙗ҆́кѡ помѧнꙋ̀ ѿ нача́ла чꙋдеса̀ твоѧ̑,
<red>И҆</red> поꙋчꙋ́сѧ во всѣ́хъ дѣ́лѣхъ твои́хъ, и҆ въ начина́нїихъ твои́хъ <a href="#fn3" id="ref3-a">꙾꙾꙾</a>поглꙋмлю́сѧ<a href="#fn3" id="ref3-b">꙾꙾꙾</a>.
<red>Б</red>ж҃е, во ст҃ѣ́мъ пꙋ́ть тво́й: кто̀ бг҃ъ ве́лїй, ꙗ҆́кѡ бг҃ъ на́шъ;
<red>Т</red>ы̀ є҆сѝ бг҃ъ творѧ́й чꙋдеса̀: сказа́лъ є҆сѝ въ лю́дехъ си́лꙋ твою̀,
<red>И҆</red>зба́вилъ є҆сѝ мы́шцею твое́ю лю́ди твоѧ̑, сы́ны і҆а̑кѡвли и҆ і҆ѡ́сифѡвы.
<red>В</red>и́дѣша тѧ̀ во́ды, бж҃е, ви́дѣша тѧ̀ во́ды и҆ ѹ҆боѧ́шасѧ: смѧто́шасѧ бє́здны.
<red>М</red>но́жество шꙋ́ма во́дъ: гла́съ да́ша ѻ҆́блацы, и҆́бо стрѣ́лы твоѧ̑ прехо́дѧтъ.
<red>Г</red>ла́съ гро́ма твоегѡ̀ въ колесѝ, ѡ҆свѣти́ша мѡ́лнїѧ твоѧ̑ вселе́ннꙋю: подви́жесѧ и҆ тре́петна бы́сть землѧ̀.
<red>В</red>ъ мо́ри пꙋтїѐ твоѝ, и҆ стєзѝ твоѧ̑ въ вода́хъ мно́гихъ, и҆ слѣды̀ твоѝ не позна́ютсѧ.
<red>Н</red>аста́вилъ є҆сѝ ꙗ҆́кѡ ѻ҆́вцы лю́ди твоѧ̑ рꙋко́ю мѡѷсе́овою и҆ а҆арѡ́нею.
<!-- /transclude:psalm-76 -->

## Сла́ва:

{% illustration "bars-headers-fullpage/line1" %}

<p id="fn1"><a href="#ref1-a">꙾</a>размышлѧ́хъ<a href="#ref1-a">꙾</a></p>
<p id="fn2"><a href="#ref2-a">꙾꙾</a>размышлѧ́хъ, и҆ и҆спы́товаше<a href="#ref2-a">꙾꙾</a></p>
<p id="fn3"><a href="#ref3-a">꙾꙾꙾</a>размышлѧ́ти бꙋ́дꙋ<a href="#ref3-a">꙾꙾꙾</a></p>
