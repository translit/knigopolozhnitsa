---
title: "Тропарѝ, гла́съ з҃"
navigation:
  key: psalter-kathisma04-9
  title: "Тропарѝ, гла́съ з҃"
  parent: psalter-kathisma04
  order: 9
type: "psalter"
---
<rubric class="inline">По д҃-й каѳі́смѣ:</rubric> <red>Трист҃о́е,</red> <rubric class="inline">по</rubric> <red>Ѻ҆́</red>ч҃е на́шъ:

## Тропарѝ, гла́съ з҃:

<red>С</red>мире́ннꙋю мою̀ дꙋ́шꙋ посѣтѝ гдⷭ҇и, во грѣсѣ́хъ всѐ житїѐ и҆жди́вшꙋю: и҆́мже ѡ҆́бразомъ блꙋдни́цꙋ прїимѝ и҆ менѐ, и҆ сп҃си́ мѧ.

<red>П</red>репла́ваѧ пꙋчи́нꙋ настоѧ́щагѡ житїѧ̀, помышлѧ́ю бе́зднꙋ мно́гихъ мои́хъ ѕѡ́лъ, и҆ не и҆мѣ́ѧй ѡ҆корми́телѧ помышле́нїй, петро́въ провѣщава́ю тѝ гла́съ: сп҃си́ мѧ хрⷭ҇тѐ, сп҃си́ мѧ бж҃е, ꙗ҆́кѡ чл҃вѣколю́бецъ.

<rubric class="inline">Сла́ва:</rubric> <red>С</red>ко́рѡ совни́демъ въ невѣ́стникъ хрⷭ҇то́въ, да всѝ ѹ҆слы́шимъ бл҃же́нный гла́съ хрⷭ҇та̀ бг҃а на́шегѡ: прїиди́те лю́бѧщїи нбⷭ҇нꙋю сла́вꙋ, соприча̑стницы бы́вше мꙋ́дрыхъ дѣ́въ, ѹ҆ѧсни́вше свѣщы̀ на́шѧ вѣ́рою.

<rubric class="inline">И҆ ны́нѣ:</rubric> <red>Д</red>ꙋшѐ, пока́йсѧ пре́жде и҆схо́да твоегѡ̀, сꙋ́дъ неꙋмы́тенъ грѣ̑шнымъ є҆́сть, и҆ нестерпи́мый, возопі́й гдⷭ҇ꙋ во ѹ҆миле́нїи се́рдца: согрѣши́хъ тѝ въ вѣ́дѣнїи и҆ не въ вѣ́дѣнїи, ще́дрый, мл҃твами бцⷣы ѹ҆ще́дри, и҆ сп҃си́ мѧ.

<red>Г</red>дⷭ҇и поми́лꙋй, <rubric class="inline">м҃.</rubric>
