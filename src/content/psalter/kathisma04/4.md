---
title: "Ѱало́мъ к҃з"
navigation:
  key: psalter-kathisma04-4
  title: "Ѱало́мъ к҃з"
  parent: psalter-kathisma04
  order: 4
type: "psalter"
---
## Ѱало́мъ дв҃дꙋ, к҃з.
<!-- transclude:psalm-27 -->
<versal>К</versal>ъ тебѣ̀, гдⷭ҇и, воззовꙋ̀, бж҃е мо́й: да не премолчи́ши <a href="#fn1" id="ref1-a">꙾</a>ѿ менѐ<a href="#fn1" id="ref1-b">꙾</a>: да не когда̀ премолчи́ши <a href="#fn1" id="ref1-c">꙾</a>ѿ менѐ<a href="#fn1" id="ref1-d">꙾</a>, и҆ ѹ҆подо́блюсѧ низходѧ́щымъ въ ро́въ.
<red>Ѹ҆</red>слы́ши, гдⷭ҇и, гла́съ моле́нїѧ моегѡ̀, внегда̀ моли́ти ми сѧ къ тебѣ̀, внегда̀ воздѣ́ти мѝ рꙋ́цѣ моѝ ко хра́мꙋ ст҃о́мꙋ твоемꙋ̀.
<red>Н</red>е привлецы̀ менѐ со грѣ̑шники, и҆ съ дѣ́лающими непра́вдꙋ не погꙋбѝ менѐ, глаго́лющими ми́ръ съ бли́жними свои́ми, ѕла̑ѧ же въ сердца́хъ свои́хъ.
<red>Д</red>а́ждь и҆̀мъ, гдⷭ҇и, по дѣлѡ́мъ и҆́хъ и҆ по лꙋка́вствꙋ начина́нїй и҆́хъ, по дѣлѡ́мъ рꙋкꙋ̀ и҆́хъ да́ждь и҆̀мъ, возда́ждь воздаѧ́нїе и҆́хъ и҆̀мъ.
<red>Ꙗ҆́</red>кѡ не разꙋмѣ́ша въ дѣла̀ гдⷭ҇нѧ и҆ въ дѣла̀ рꙋкꙋ̀ є҆гѡ̀: разори́ши ѧ҆̀ и҆ не сози́ждеши ѧ҆̀.
<red>Б</red>л҃гослове́нъ гдⷭ҇ь, ꙗ҆́кѡ ѹ҆слы́ша гла́съ моле́нїѧ моегѡ̀.
<red>Г</red>дⷭ҇ь помо́щникъ мо́й и҆ защи́титель мо́й: на него̀ ѹ҆пова̀ се́рдце моѐ, и҆ помо́же мѝ, и҆ процвѣтѐ пло́ть моѧ̀: и҆ во́лею мое́ю и҆сповѣ́мсѧ є҆мꙋ̀.
<red>Г</red>дⷭ҇ь ѹ҆твержде́нїе люде́й свои́хъ и҆ защи́титель спасе́нїй хрїста̀ своегѡ̀ є҆́сть.
<red>С</red>п҃сѝ лю́ди твоѧ̑, и҆ блгⷭ҇вѝ достоѧ́нїе твоѐ, и҆ ѹ҆пасѝ ѧ҆̀, и҆ <a href="#fn2" id="ref2-a">꙾꙾</a>возмѝ<a href="#fn2" id="ref2-b">꙾꙾</a> ѧ҆̀ до вѣ́ка.
<!-- /transclude:psalm-27 -->

<p id="fn1"><a href="#ref1-a">꙾</a>ѡ҆ мнѣ̀<a href="#ref1-a">꙾</a></p>
<p id="fn2"><a href="#ref2-a">꙾꙾</a>вознесѝ<a href="#ref2-a">꙾꙾</a></p>
