---
title: "Ѱало́мъ р҃л"
navigation:
  key: psalter-kathisma18-12
  title: "Ѱало́мъ р҃л"
  parent: psalter-kathisma18
  order: 12
type: "psalter"
---
## Пѣ́снь степе́ней, р҃л.
<!-- transclude:psalm-130 -->
<versal>Г</versal>дⷭ҇и, не вознесе́сѧ се́рдце моѐ, нижѐ вознесо́стѣсѧ ѻ҆́чи моѝ: нижѐ ходи́хъ въ вели́кихъ, нижѐ въ ди́вныхъ па́че менѐ.
<red>А҆́</red>ще не смиреномꙋ́дрствовахъ, но вознесо́хъ дꙋ́шꙋ мою̀, ꙗ҆́кѡ ѿдое́ное на ма́терь свою̀, та́кѡ возда́си на дꙋ́шꙋ мою̀.
<red>Д</red>а ѹ҆пова́етъ і҆и҃ль на гдⷭ҇а ѿ ны́нѣ и҆ до вѣ́ка.
<!-- /transclude:psalm-130 -->
