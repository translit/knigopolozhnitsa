---
title: "Ѱало́мъ рк҃є"
navigation:
  key: psalter-kathisma18-7
  title: "Ѱало́мъ рк҃є"
  parent: psalter-kathisma18
  order: 7
type: "psalter"
---
## Пѣ́снь степе́ней, рк҃є.
<!-- transclude:psalm-125 -->
<versal>В</versal>негда̀ возврати́ти гдⷭ҇ꙋ плѣ́нъ сїѡ́нь, бы́хомъ ꙗ҆́кѡ ѹ҆тѣ́шени.
<red>Т</red>огда̀ и҆спо́лнишасѧ ра́дости ѹ҆ста̀ на̑ша, и҆ ѧ҆зы́къ на́шъ весе́лїѧ: тогда̀ рекꙋ́тъ во ꙗ҆зы́цѣхъ: возвели́чилъ є҆́сть гдⷭ҇ь сотвори́ти съ ни́ми.
<red>В</red>озвели́чилъ є҆́сть гдⷭ҇ь сотвори́ти съ на́ми: бы́хомъ веселѧ́щесѧ.
<red>В</red>озвратѝ, гдⷭ҇и, плѣне́нїе на́ше, ꙗ҆́кѡ пото́ки ю҆́гомъ.
<red>С</red>ѣ́ющїи слеза́ми, ра́достїю по́жнꙋтъ.
<red>Х</red>одѧ́щїи хожда́хꙋ и҆ пла́кахꙋсѧ, мета́юще сѣ́мена своѧ̑: грѧдꙋ́ще же прїи́дꙋтъ ра́достїю, взе́млюще рꙋкоѧ̑ти своѧ̑.
<!-- /transclude:psalm-125 -->
