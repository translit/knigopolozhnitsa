---
title: "Ѱало́мъ рк҃в"
navigation:
  key: psalter-kathisma18-4
  title: "Ѱало́мъ рк҃в"
  parent: psalter-kathisma18
  order: 4
type: "psalter"
---
## Пѣ́снь степе́ней, рк҃в.
<!-- transclude:psalm-122 -->
<versal>К</versal>ъ тебѣ̀ возведо́хъ ѻ҆́чи моѝ, живꙋ́щемꙋ на нб҃сѝ.
<red>С</red>ѐ, ꙗ҆́кѡ ѻ҆́чи ра̑бъ въ рꙋкꙋ̀ госпо́дїй свои́хъ, ꙗ҆́кѡ ѻ҆́чи рабы́ни въ рꙋкꙋ̀ госпожѝ своеѧ̀: та́кѡ ѻ҆́чи на́ши ко гдⷭ҇ꙋ бг҃ꙋ на́шемꙋ, до́ндеже ѹ҆ще́дритъ ны̀.
<red>П</red>оми́лꙋй на́съ, гдⷭ҇и, поми́лꙋй на́съ, ꙗ҆́кѡ помно́гꙋ и҆спо́лнихомсѧ ѹ҆ничиже́нїѧ:
<red>Н</red>аипа́че напо́лнисѧ дꙋша̀ на́ша поноше́нїѧ гобзꙋ́ющихъ и҆ ѹ҆ничиже́нїѧ го́рдыхъ.
<!-- /transclude:psalm-122 -->
