---
title: "Тропарѝ, гла́съ в҃"
navigation:
  key: psalter-kathisma18-16
  title: "Тропарѝ, гла́съ в҃"
  parent: psalter-kathisma18
  order: 16
type: "psalter"
---
<rubric class="inline">По и҃і-й каѳі́смѣ:</rubric> <red>Трист҃о́е,</red> <rubric class="inline">по</rubric> <red>Ѻ҆́</red>ч҃е на́шъ:

## Тропарѝ, гла́съ в҃:

<red>П</red>ре́жде да́же не ѡ҆сꙋ́диши мѧ̀, гдⷭ҇и мо́й гдⷭ҇и, да́ждь мѝ ѡ҆браще́нїе, и҆ и҆справле́нїе мно́гихъ мои́хъ грѣхѡ́въ: да́ждь мѝ ѹ҆миле́нїе дꙋхо́вное, ꙗ҆́кѡ да возопїю̀ къ тебѣ̀: бл҃гоꙋтро́бне, чл҃вѣколю́бче бж҃е мо́й, сп҃си́ мѧ.

<rubric class="inline">Сла́ва:</rubric> <red>Н</red>есмы́слєннымъ скотѡ́мъ ѹ҆подо́бивыйсѧ а҆́зъ блꙋ́дный, приложи́хсѧ и҆̀мъ: ѡ҆браще́нїе мѝ да́рꙋй хрⷭ҇тѐ, ꙗ҆́кѡ да прїимꙋ̀ ѹ҆ тебѐ ве́лїю млⷭ҇ть.

<rubric class="inline">И҆ ны́нѣ:</rubric> <red>Н</red>е ѿвратѝ влⷣчце, лица̀ твоегѡ̀ ѿ менѐ молѧ́щагѡсѧ тебѣ̀: но ꙗ҆́кѡ бл҃гоꙋтро́бнаѧ мт҃и ще́драгѡ бг҃а, потщи́сѧ пре́жде конца̀ ѡ҆браще́нїе мнѣ̀ дарова́ти, ꙗ҆́кѡ да спа́ссѧ тобо́ю, воспою́ тѧ ꙗ҆́кѡ сп҃се́нїе и҆ ѹ҆пова́нїе моѐ непосра́мленное гпⷭ҇жѐ моѧ̀.

<red>Г</red>дⷭ҇и поми́лꙋй, <rubric class="inline">м҃.</rubric>
