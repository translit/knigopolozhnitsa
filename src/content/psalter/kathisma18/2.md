---
title: "Ѱало́мъ р҃к"
navigation:
  key: psalter-kathisma18-2
  title: "Ѱало́мъ р҃к"
  parent: psalter-kathisma18
  order: 2
type: "psalter"
---
## Пѣ́снь степе́ней, р҃к.
<!-- transclude:psalm-120 -->
<versal>В</versal>озведо́хъ ѻ҆́чи моѝ въ го́ры, ѿню́дꙋже прїи́детъ по́мощь моѧ̀.
<red>П</red>о́мощь моѧ̀ ѿ гдⷭ҇а, сотво́ршагѡ не́бо и҆ зе́млю.
<red>Н</red>е да́ждь во смѧте́нїе ногѝ твоеѧ̀, нижѐ воздре́млетъ хранѧ́й тѧ̀:
<red>С</red>ѐ, не воздре́млетъ, нижѐ ѹ҆́снетъ хранѧ́й і҆и҃лѧ.
<red>Г</red>дⷭ҇ь сохрани́тъ тѧ̀, гдⷭ҇ь покро́въ тво́й на рꙋ́кꙋ деснꙋ́ю твою̀.
<red>В</red>о днѝ со́лнце не ѡ҆жже́тъ тебѐ, нижѐ лꙋна̀ но́щїю.
<red>Г</red>дⷭ҇ь сохрани́тъ тѧ̀ ѿ всѧ́кагѡ ѕла̀, сохрани́тъ дꙋ́шꙋ твою̀ гдⷭ҇ь:
<red>Г</red>дⷭ҇ь сохрани́тъ вхожде́нїе твоѐ и҆ и҆схожде́нїе твоѐ, ѿ ны́нѣ и҆ до вѣ́ка.
<!-- /transclude:psalm-120 -->
