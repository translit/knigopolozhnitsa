---
title: "Ѱало́мъ рк҃ѕ"
navigation:
  key: psalter-kathisma18-8
  title: "Ѱало́мъ рк҃ѕ"
  parent: psalter-kathisma18
  order: 8
type: "psalter"
---
## Пѣ́снь степе́ней, рк҃ѕ.
<!-- transclude:psalm-126 -->
<versal data-diacritics="true">А҆́</versal>ще не гдⷭ҇ь сози́ждетъ до́мъ, всꙋ́е трꙋди́шасѧ зи́ждꙋщїи: а҆́ще не гдⷭ҇ь сохрани́тъ гра́дъ, всꙋ́е бдѣ̀ стрегі́й.
<red>В</red>сꙋ́е ва́мъ є҆́сть ѹ҆́треневати: воста́нете по сѣдѣ́нїи ꙗ҆дꙋ́щїи хлѣ́бъ болѣ́зни, є҆гда̀ да́стъ возлю́блєннымъ свои̑мъ со́нъ.
<red>С</red>ѐ, достоѧ́нїе гдⷭ҇не сы́нове, мзда̀ плода̀ чре́внѧгѡ.
<red>Ꙗ҆́</red>кѡ стрѣ́лы въ рꙋцѣ̀ си́льнагѡ, та́кѡ сы́нове ѿтрѧсе́нныхъ.
<red>Б</red>л҃же́нъ, и҆́же и҆спо́лнитъ жела́нїе своѐ ѿ ни́хъ: не постыдѧ́тсѧ, є҆гда̀ глаго́лютъ врагѡ́мъ свои̑мъ во вратѣ́хъ.
<!-- /transclude:psalm-126 -->
