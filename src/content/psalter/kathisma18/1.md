---
title: "Ѱало́мъ рѳ҃і"
navigation:
  key: psalter-kathisma18-1
  title: "Ѱало́мъ рѳ҃і"
  parent: psalter-kathisma18
  order: 1
type: "psalter"
---
## Пѣ́снь степе́ней, рѳ҃і.
<!-- transclude:psalm-119 -->
<versal>К</versal>о гдⷭ҇ꙋ, внегда̀ скорбѣ́ти мѝ, воззва́хъ, и҆ ѹ҆слы́ша мѧ̀.
<red>Г</red>дⷭ҇и, и҆зба́ви дꙋ́шꙋ мою̀ ѿ ѹ҆сте́нъ непра́ведныхъ и҆ ѿ ѧ҆зы́ка льсти́ва.
<red>Ч</red>то̀ да́стсѧ тебѣ̀, и҆лѝ что̀ приложи́тсѧ тебѣ̀ къ ѧ҆зы́кꙋ льсти́вꙋ;
<red>С</red>трѣ́лы си́льнагѡ и҆з̾ѡщрє́ны, со ѹ҆́гльми пꙋсты́нными.
<red>Ѹ҆</red>вы̀ мнѣ̀, ꙗ҆́кѡ прише́льствїе моѐ продолжи́сѧ, всели́хсѧ съ селє́нїи кида́рскими:
<red>М</red>но́гѡ прише́льствова дꙋша̀ моѧ̀: съ ненави́дѧщими ми́ра бѣ́хъ ми́ренъ:
<red>Є҆</red>гда̀ глаго́лахъ и҆̀мъ, борѧ́хꙋ мѧ̀ тꙋ́не.
<!-- /transclude:psalm-119 -->
