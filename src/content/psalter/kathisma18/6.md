---
title: "Ѱало́мъ рк҃д"
navigation:
  key: psalter-kathisma18-6
  title: "Ѱало́мъ рк҃д"
  parent: psalter-kathisma18
  order: 6
type: "psalter"
---
## Пѣ́снь степе́ней, рк҃д.
<!-- transclude:psalm-124 -->
<versal>Н</versal>адѣ́ющїисѧ на гдⷭ҇а, ꙗ҆́кѡ гора̀ сїѡ́нъ: не подви́житсѧ въ вѣ́къ живы́й во і҆ерⷭ҇ли́мѣ.
<red>Г</red>о́ры ѡ҆́крестъ є҆гѡ̀, и҆ гдⷭ҇ь ѡ҆́крестъ люде́й свои́хъ, ѿ ны́нѣ и҆ до вѣ́ка.
<red>Ꙗ҆́</red>кѡ не ѡ҆ста́витъ гдⷭ҇ь жезла̀ грѣ́шныхъ на жре́бїй првⷣныхъ, ꙗ҆́кѡ да не про́стрꙋтъ првⷣнїи въ беззакѡ́нїѧ рꙋ́къ свои́хъ.
<red>Ѹ҆</red>бл҃жѝ, гдⷭ҇и, бл҃гі̑ѧ и҆ пра̑выѧ срⷣцемъ.
<red>Ѹ҆</red>клонѧ́ющыѧсѧ же въ развращє́нїѧ ѿведе́тъ гдⷭ҇ь съ дѣ́лающими беззако́нїе: ми́ръ на і҆и҃лѧ.
<!-- /transclude:psalm-124 -->
