---
title: "Ѱало́мъ рн҃а"
navigation:
  key: psalter-kathisma20-9
  title: "Ѱало́мъ рн҃а"
  parent: psalter-kathisma20
  order: 9
type: "psalter"
---
## Се́й ѱало́мъ ѻ҆со́бь пи́санъ, дв҃довъ, и҆ внѣ̀ числа̀ р҃н ѱалмѡ́въ, внегда̀ є҆динобо́рствоваше на голїа́ѳа.
<!-- transclude:psalm-151 -->
<versal>М</versal>а́лъ бѣ́хъ въ бра́тїи мое́й и҆ ю҆́ншїй въ домꙋ̀ ѻ҆тца̀ моегѡ̀: пасо́хъ ѻ҆́вцы ѻ҆тца̀ моегѡ̀.
<red>Р</red>ꙋ́цѣ моѝ сотвори́стѣ ѻ҆рга́нъ, и҆ пе́рсты моѝ соста́виша ѱалти́рь.
<red>И҆</red> кто̀ возвѣсти́тъ гдⷭ҇еви моемꙋ̀; Са́мъ гдⷭ҇ь, са́мъ ѹ҆слы́шитъ: са́мъ посла̀ а҆́гг҃ла своего̀, и҆ взѧ́тъ мѧ̀ ѿ ѻ҆ве́цъ ѻ҆тца̀ моегѡ̀, и҆ пома́за мѧ̀ є҆ле́емъ пома́занїѧ своегѡ̀.
<red>Б</red>ра́тїѧ моѧ̑ добрѝ и҆ вели́цы: и҆ не бл҃говолѝ въ ни́хъ гдⷭ҇ь.
<red>И҆</red>зыдо́хъ въ срѣ́тенїе и҆ноплеме́нникꙋ, и҆ проклѧ́тъ мѧ̀ і҆́дѡлы свои́ми.
<red>А҆́</red>зъ же и҆сто́ргнꙋвъ ме́чь ѿ негѡ̀, ѡ҆безгла́вихъ є҆го̀ и҆ ѿѧ́хъ поноше́нїе ѿ сынѡ́въ і҆и҃левыхъ.
<!-- /transclude:psalm-151 -->

{% illustration "bars-headers-fullpage/line1" %}
