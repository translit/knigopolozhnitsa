---
title: "Тропарѝ, гла́съ є҃"
navigation:
  key: psalter-kathisma08-10
  title: "Тропарѝ, гла́съ є҃"
  parent: psalter-kathisma08
  order: 10
type: "psalter"
---
<rubric class="inline">По и҃-й каѳі́смѣ:</rubric> <red>Трист҃о́е,</red> <rubric class="inline">по</rubric> <red>Ѻ҆́</red>ч҃е на́шъ:

## Тропарѝ, гла́съ є҃:
<red>В</red>о глꙋбины̑ мѧ̀ грѣха̀ попо́лзшасѧ, треволне́нїе ѡ҆бꙋрева́етъ ѿча́ѧнїѧ: но предварѝ хрⷭ҇тѐ, ꙗ҆́кѡ всеси́ленъ ѹ҆пра́вителю всѣ́хъ, и҆ ко приста́нищꙋ ти́хомꙋ ѹ҆стремѝ безстра́стїѧ, за бл҃гоꙋтро́бїе сп҃се, и҆ сп҃си́ мѧ.

<rubric class="inline">Сла́ва:</rubric> <red>Д</red>ꙋшѐ, ꙗ҆́же здѣ̀ привре́мєнна, та́мѡ же вѣ̑чна: зрю̀ сꙋди́лище, и҆ на прⷭ҇то́лѣ сꙋдїю̀, и҆ трепе́щꙋ и҆зрече́нїѧ. про́чее дꙋшѐ ѡ҆брати́сѧ, сꙋ́дъ непроща́емь.

<rubric class="inline">И҆ ны́нѣ:</rubric> <red>Н</red>аде́жде ненадѣ́емыхъ, по́моще безпомо́щныхъ, застꙋпле́нїе на тѧ̀ ѹ҆пова́ющихъ, ст҃а́ѧ влⷣчце бцⷣе, по́мощь твою̀ низпослѝ на́мъ.

<red>Г</red>дⷭ҇и поми́лꙋй, <rubric class="inline">м҃.</rubric>
