---
title: "Ѱало́мъ н҃є"
navigation:
  key: psalter-kathisma08-1
  title: "Ѱало́мъ н҃є"
  parent: psalter-kathisma08
  order: 1
type: "psalter"
---
## Въ коне́цъ, ѡ҆ лю́дехъ ѿ ст҃ы́хъ ѹ҆дале́нныхъ, дв҃дꙋ въ столпописа́нїе, внегда̀ ѹ҆держа́ша и҆̀ и҆ноплемє́нницы въ ге́ѳѣ, ѱало́мъ, н҃є.
<!-- transclude:psalm-55 -->
<versal>П</versal>оми́лꙋй мѧ̀, бж҃е, ꙗ҆́кѡ попра́ мѧ человѣ́къ: ве́сь де́нь борѧ̀ стꙋжи́ ми.
<red>П</red>опра́ша мѧ̀ вразѝ моѝ ве́сь де́нь: ꙗ҆́кѡ мно́зи борю́щїи мѧ̀ съ высоты̀.
<red>В</red>ъ де́нь <a href="#fn1" id="ref1-a">꙾</a>не<a href="#fn1" id="ref1-b">꙾</a> ѹ҆бою́сѧ, а҆́зъ же ѹ҆пова́ю на тѧ̀.
<red>Ѡ҆</red> бз҃ѣ похвалю̀ словеса̀ моѧ̑: на бг҃а ѹ҆пова́хъ, не ѹ҆бою́сѧ: что̀ сотвори́тъ мнѣ̀ пло́ть;
<red>В</red>е́сь де́нь слове́съ мои́хъ гнꙋша́хꙋсѧ: на мѧ̀ всѧ̑ помышлє́нїѧ и҆́хъ на ѕло̀.
<red>В</red>селѧ́тсѧ и҆ скры́ютъ, ті́и пѧ́тꙋ мою̀ <a href="#fn2" id="ref2-a">꙾꙾</a>сохранѧ́тъ<a href="#fn2" id="ref2-b">꙾꙾</a>, ꙗ҆́коже потерпѣ́ша дꙋ́шꙋ мою́.
<red>Н</red>и ѡ҆ чесо́мъ же ѿри́неши ѧ҆̀, гнѣ́вомъ лю́ди низведе́ши.
<red>Б</red>ж҃е, живо́тъ мо́й возвѣсти́хъ тебѣ̀: положи́лъ є҆сѝ сле́зы моѧ̑ пред̾ тобо́ю, ꙗ҆́кѡ и҆ во ѡ҆бѣтова́нїи твое́мъ.
<red>Д</red>а возвратѧ́тсѧ вразѝ моѝ вспѧ́ть, во́ньже а҆́ще де́нь призовꙋ́ тѧ: сѐ, позна́хъ, ꙗ҆́кѡ бг҃ъ мо́й є҆сѝ ты̀.
<red>Ѡ҆</red> бз҃ѣ похвалю̀ глаго́лъ, ѡ҆ гдⷭ҇ѣ похвалю̀ сло́во.
<red>Н</red>а бг҃а ѹ҆пова́хъ, не ѹ҆бою́сѧ: что̀ сотвори́тъ мнѣ̀ человѣ́къ;
<red>В</red>о мнѣ̀, бж҃е, моли́твы, ꙗ҆̀же возда́мъ хвалы̀ твоеѧ̀:
<red>Ꙗ҆́</red>кѡ и҆зба́вилъ є҆сѝ дꙋ́шꙋ мою̀ ѿ сме́рти, ѻ҆́чи моѝ ѿ сле́зъ и҆ но́зѣ моѝ ѿ поползнове́нїѧ: бл҃гоꙋгождꙋ̀ пред̾ гдⷭ҇емъ во свѣ́тѣ живы́хъ.
<!-- /transclude:psalm-55 -->

<p id="fn1"><a href="#ref1-a">꙾</a>Се́й рѣ̑чи ꙾не꙾ въ нѣ́кїихъ не и҆мѣ́етсѧ.<a href="#ref1-a">꙾</a></p>
<p id="fn2"><a href="#ref2-a">꙾꙾</a>наблюда́ти бꙋ́дꙋтъ, ꙗ҆́коже жда́хꙋ дꙋшѝ моеѧ̀<a href="#ref2-a">꙾꙾</a></p>
