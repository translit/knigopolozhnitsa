---
title: "Ѱало́мъ ѯ҃"
navigation:
  key: psalter-kathisma08-6
  title: "Ѱало́мъ ѯ҃"
  parent: psalter-kathisma08
  order: 6
type: "psalter"
---
## Въ коне́цъ, въ пѣ́снехъ, дв҃дꙋ ѱало́мъ, ѯ҃.
<!-- transclude:psalm-60 -->
<versal data-diacritics="true">Ѹ҆</versal>слы́ши, бж҃е, моле́нїе моѐ, вонмѝ моли́твѣ мое́й:
<red>Ѿ</red> конє́цъ землѝ къ тебѣ̀ воззва́хъ, внегда̀ ѹ҆ны̀ се́рдце моѐ: на ка́мень возне́слъ мѧ̀ є҆сѝ, наста́вилъ мѧ̀ є҆сѝ,
<red>Ꙗ҆́</red>кѡ бы́лъ є҆сѝ ѹ҆пова́нїе моѐ, сто́лпъ крѣ́пости ѿ лица̀ вра́жїѧ.
<red>В</red>селю́сѧ въ селе́нїи твое́мъ во вѣ́ки, покры́юсѧ въ кро́вѣ кри́лъ твои́хъ.
<red>Ꙗ҆́</red>кѡ ты̀, бж҃е, ѹ҆слы́шалъ є҆сѝ моли̑твы моѧ̑, да́лъ є҆сѝ достоѧ́нїе боѧ́щымсѧ и҆́мене твоегѡ̀.
<red>Д</red>ни̑ на дни̑ царє́вы приложи́ши, лѣ̑та є҆гѡ̀ до днѐ ро́да и҆ ро́да.
<red>П</red>ребꙋ́детъ въ вѣ́къ пред̾ бг҃омъ: млⷭ҇ть и҆ и҆́стинꙋ є҆гѡ̀ кто̀ взы́щетъ;
<red>Т</red>а́кѡ воспою̀ и҆́мени твоемꙋ̀ во вѣ́ки, возда́ти мѝ моли̑твы моѧ̑ де́нь ѿ днѐ.
<!-- /transclude:psalm-60 -->

## Сла́ва:
