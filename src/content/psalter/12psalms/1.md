---
title: "Нача́ло"
navigation:
  key: psalter-12psalms-1
  title: "Нача́ло"
  parent: psalter-12psalms
  order: 1
type: "psalter"
---

<rubric>Се́й же чи́нъ принесѐ ѿ ст҃ы́ѧ горы̀ прпⷣбный досїѳе́й а҆рхїмандрі́тъ пече́рскїй. Е҆гѡ́же нача́ло:</rubric>

<rubric class="inline">А҆́ще і҆ере́й, глаго́летъ:</rubric> <red>Б</red>л҃гослове́нъ бг҃ъ на́шъ всегда̀, ны́нѣ и҆ при́снѣ́, и҆ во вѣ́ки вѣкѣ́́въ. <red>А҆</red>ми́нь.

<rubric class="inline">А҆́ще же мїрскі́й, глаго́летъ:</rubric> <red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ. <red>А҆</red>ми́нь.

<red>С</red>ла́ва тебѣ̀ бж҃е на́шъ, сла́ва тебѣ̀.

<red>Ц</red>р҃ю̀ нбⷭ҇ный, ѹ҆тѣ́шителю, дш҃е и҆́стины, и҆́же вездѣ̀ сы́й, и҆ всѧ̑ и҆сполнѧ́ѧй, сокро́вище бл҃ги́хъ, и҆ жи́зни пода́телю, прїидѝ и҆ всели́сѧ въ ны̀, и҆ ѡ҆чи́сти ны̀ ѿ всѧ́кїѧ скве́рны и҆ спасѝ, бл҃же, дꙋ́шы на́шѧ.

<red>С</red>т҃ы́й бж҃е, ст҃ы́й крѣ́пкїй, ст҃ы́й безсме́ртный, поми́лꙋй на́съ. <rubric class="inline">Три́жды.</rubric>

<red>С</red>ла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<red>П</red>рест҃а́ѧ трⷪ҇це, поми́лꙋй на́съ: гдⷭ҇и, ѡ҆чи́сти грѣхѝ на́шѧ: влⷣко, простѝ беззакѡ́нїѧ на̑ша: ст҃ы́й, посѣтѝ и҆ и҆сцѣлѝ не́мѡщи на́шѧ, и҆́мене твоегѡ̀ ра́ди.

<red>Г</red>дⷭ҇и, поми́лꙋй. <rubric class="inline">Три́жды.</rubric>

<red>С</red>ла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<red>Ѻ҆́</red>ч҃е на́шъ, и҆́же є҆сѝ на нб҃сѣ́хъ, да ст҃и́тсѧ и҆́мѧ твоѐ, да прїи́детъ црⷭ҇твїе твоѐ: да бꙋ́детъ во́лѧ твоѧ̀, ꙗ҆́кѡ на нб҃сѝ и҆ на землѝ. Хлѣ́бъ на́шъ насꙋ́щный да́ждь на́мъ дне́сь, и҆ ѡ҆ста́ви на́мъ до́лги на́шѧ, ꙗ҆́коже и҆ мы̀ ѡ҆ставлѧ́емъ должникѡ́мъ на́шымъ: и҆ не введѝ на́съ во и҆скꙋше́нїе, но и҆зба́ви на́съ ѿ лꙋка́вагѡ.

<red>Г</red>дⷭ҇и поми́лꙋй, <rubric class="inline">в҃і.</rubric>

<red>С</red>ла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.

<div class="verse">
<red>П</red>рїиди́те, поклони́мсѧ цр҃е́ви на́шемꙋ бг҃ꙋ. <rubric class="inline">Покло́нъ.</rubric><br>
<red>П</red>рїиди́те, поклони́мсѧ и҆ припаде́мъ хрⷭ҇тꙋ̀, цр҃е́ви на́шемꙋ бг҃ꙋ. <rubric class="inline">Покло́нъ.</rubric><br>
<red>П</red>рїиди́те, поклони́мсѧ и҆ припаде́мъ самомꙋ̀ хрⷭ҇тꙋ̀, цр҃е́ви и҆ бг҃ꙋ на́шемꙋ. <rubric class="inline">Покло́нъ.</rubric>
</div>
