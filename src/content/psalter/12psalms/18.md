---
title: "Тропари̑, гла́съ и҃"
navigation:
  key: psalter-12psalms-18
  title: "Тропари̑, гла́съ и҃"
  parent: psalter-12psalms
  order: 18
type: "psalter"
---

<rubric class="inline">Та́же,</rubric> <red>Трист҃о́е,</red> <rubric class="inline">и҆ по</rubric> <red>Ѻ҆́</red>ч҃е на́шъ:

## Тропари̑, гла́съ и҃:

<red>Ѻ҆́</red>комъ бл҃гоꙋтро́бнымъ, гдⷭ҇и, ви́ждь моѐ смире́нїе, ꙗ҆́кѡ пома́лѣ жи́знь моѧ̀ и҆ждива́етсѧ, и҆ ѿ дѣ́лъ нѣ́сть мнѣ̀ сп҃се́нїѧ. сегѡ̀ ра́ди молю́сѧ: ѻ҆́комъ бл҃гоꙋтробнымъ, гдⷭ҇и, ви́ждь моѐ смире́нїе и҆ сп҃си́ мѧ.

<rubric class="inline">Сла́ва:</rubric> <red>В</red>ѣ́къ мо́й скончава́етсѧ, и҆ стра́шный тво́й прⷭ҇то́лъ гото́витсѧ, житїѐ моѐ мимохо́дитъ, сꙋ́дъ менѐ жде́тъ, претѧ̀ мнѣ̀ ѻ҆́гненною мꙋ́кою и҆ пла́менемъ негаси́мымъ: сле́зъ тꙋ́чꙋ пода́ждь мѝ и҆ ѹ҆гасѝ є҆гѡ̀ си́лꙋ, хотѧ́й сп҃сти́сѧ всѣ̑мъ человѣ́кѡмъ.

<rubric class="inline">И҆ ны́нѣ:</rubric> <red>И҆́</red>же на́съ ра́ди рожде́йсѧ ѿ дв҃ы, и҆ распѧ́тїе претерпѣ́въ, бл҃гі́й, и҆спрове̾ргїй сме́ртїю сме́рть и҆ воскрⷭ҇нїе ꙗ҆вле́й, ꙗ҆́кѡ бг҃ъ, не пре́зри ꙗ҆̀же созда́лъ є҆сѝ рꙋко́ю твое́ю, ꙗ҆вѝ чл҃вѣколю́бїе твоѐ, млⷭ҇тиве: прїимѝ ро́ждшꙋю тѧ̀ бцⷣꙋ, молѧ́щꙋюсѧ за ны̀, и҆ сп҃сѝ, сп҃се на́шъ, лю́ди ѿча̑ѧнныѧ.

<rubric class="inline">Та́же:</rubric> <red>Г</red>дⷭ҇и, поми́лꙋй, <rubric class="inline">три́жды.</rubric>

<rubric>И҆ ѿпꙋ́стъ.</rubric>

{% illustration "small-ornaments/star-2-gould", "small" %}
