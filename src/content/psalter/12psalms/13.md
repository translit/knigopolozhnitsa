---
title: "Тропари̑, гла́съ ѕ҃"
navigation:
  key: psalter-12psalms-13
  title: "Тропари̑, гла́съ ѕ҃"
  parent: psalter-12psalms
  order: 13
type: "psalter"
---

<rubric class="inline">Та́же,</rubric> <red>Трист҃о́е,</red> <rubric class="inline">и҆ по</rubric> <red>Ѻ҆́</red>ч҃е на́шъ:

## Тропари̑, гла́съ ѕ҃:

<red>П</red>омышлѧ́ю де́нь стра́шный и҆ пла́чꙋ дѣѧ́нїй мои́хъ лꙋка́выхъ: ка́кѡ ѿвѣща́ю безсме́ртномꙋ цр҃ю̀ и҆лѝ ко́имъ дерзнове́нїемъ воззрю̀ на сꙋдїю̀ блꙋ́дный а҆́зъ; бл҃гоꙋтро́бный ѻ҆́ч҃е, сн҃е є҆диноро́дный, дш҃е ст҃ы́й, поми́лꙋй мѧ̀.

<rubric class="inline">Сла́ва:</rubric> <red>В</red>о ю҆до́ли плаче́внѣ, на мѣ́стѣ, є҆́же завѣща́лъ є҆сѝ, є҆гда̀ сѧ́деши, млⷭ҇тиве, сотвори́ти првⷣный сꙋ́дъ, не ѡ҆бличѝ моѧ̑ сокровє́ннаѧ, нижѐ посрамѝ менѐ пред̾ а҆́гг҃лы: но пощади́ мѧ, бж҃е, и҆ поми́лꙋй мѧ̀.

<rubric class="inline">И҆ ны́нѣ:</rubric> <red>М</red>лⷭ҇рдїѧ двє́ри ѿве́рзи на́мъ, бл҃гослове́ннаѧ бцⷣе, надѣ́ющїисѧ на тѧ̀ да не поги́бнемъ: но да и҆зба́вимсѧ тобо́ю ѿ бѣ́дъ: ты́ бо є҆сѝ сп҃се́нїе ро́да хрⷭ҇тїа́нскагѡ.

<rubric class="inline">Посе́мъ:</rubric> <red>Г</red>дⷭ҇и, поми́лꙋй, <rubric class="inline">л҃.</rubric>

<rubric class="inline">Та́же:</rubric> <red>П</red>рїиди́те, поклони́мсѧ: <rubric class="inline">три́жды.</rubric>
