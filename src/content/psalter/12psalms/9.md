---
title: "Тропари̑, гла́съ д҃"
navigation:
  key: psalter-12psalms-9
  title: "Тропари̑, гла́съ д҃"
  parent: psalter-12psalms
  order: 9
type: "psalter"
---

<rubric class="inline">Та́же,</rubric> <red>Трист҃о́е,</red> <rubric class="inline">и҆ по</rubric> <red>Ѻ҆́</red>ч҃е на́шъ:

## Тропари̑, гла́съ д҃:

<red>С</red>мире́ннꙋю мою̀ дꙋ́шꙋ посѣтѝ, гдⷭ҇и, во грѣсѣ́хъ всѐ житїѐ и҆жди́вшꙋю: и҆́мже ѡ҆́бразомъ блꙋдни́цꙋ, прїимѝ и҆ менѐ, и҆ сп҃си́ мѧ.

<rubric class="inline">Сла́ва:</rubric> <red>В</red>сѐ житїѐ моѐ сра́мнѡ и҆жди́хъ, гдⷭ҇и, со блꙋдни́цами ѡ҆каѧ́нный, ꙗ҆́коже блꙋ́дный ѹ҆миле́нїемъ зовꙋ̀: ѻ҆́че нбⷭ҇ный, согрѣши́хъ, ѡ҆чи́сти и҆ сп҃си́ мѧ, и҆ не ѿри́ни менє̀, сама́го себѐ ѿ тебє̀ ѹ҆дали́вшаго, и҆ безпло́дныхъ ра́ди дѣ́лъ ны́нѣ ѡ҆бнища́вшаго.

<rubric class="inline">И҆ ны́нѣ:</rubric> <red>К</red>ъ бцⷣѣ прилѣ́жнѡ ны́нѣ притеце́мъ, грѣ́шнїи и҆ смире́ннїи, и҆ припаде́мъ, въ покаѧ́нїи зовꙋ́ще и҆з̾ глꙋбины̀ дꙋшѝ: влⷣчце, помозѝ, на ны̀ млⷭ҇рдовавши, потщи́сѧ, погиба́емъ ѿ мно́жества прегрѣше́нїй. не ѿвратѝ твоѧ̑ рабы̑ тщы̀, тѧ́ бо и҆ є҆ди́нꙋ наде́ждꙋ и҆́мамы.

<rubric class="inline">Посе́мъ:</rubric> <red>Г</red>дⷭ҇и, поми́лꙋй, <rubric class="inline">л҃.</rubric>

<rubric class="inline">Та́же:</rubric> <red>П</red>рїиди́те, поклони́мсѧ: <rubric class="inline">три́жды.</rubric>
