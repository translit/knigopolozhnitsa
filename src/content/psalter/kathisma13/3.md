---
title: "Ѱало́мъ ч҃г"
navigation:
  key: psalter-kathisma13-3
  title: "Ѱало́мъ ч҃г"
  parent: psalter-kathisma13
  order: 3
type: "psalter"
---
## Ѱало́мъ дв҃дꙋ, въ четве́ртый сꙋббѡ́ты, ч҃г.
<!-- transclude:psalm-93 -->
<versal>Б</versal>г҃ъ ѿмще́нїй гдⷭ҇ь, бг҃ъ ѿмще́нїй не ѡ҆бинꙋ́лсѧ є҆́сть.
<red>В</red>ознеси́сѧ, сꙋдѧ́й землѝ, возда́ждь воздаѧ́нїе гѡ́рдымъ.
<red>Д</red>око́лѣ грѣ̑шницы, гдⷭ҇и, доко́лѣ грѣ̑шницы восхва́лѧтсѧ;
<red>П</red>ровѣща́ютъ и҆ возглаго́лютъ непра́вдꙋ, возглаго́лютъ всѝ дѣ́лающїи беззако́нїе;
<red>Л</red>ю́ди твоѧ̑, гдⷭ҇и, смири́ша, и҆ достоѧ́нїе твоѐ ѡ҆ѕло́биша:
<red>В</red>дови́цꙋ и҆ си́ра ѹ҆мори́ша, и҆ прише́льца ѹ҆би́ша,
<red>И҆</red> рѣ́ша: не ѹ҆́зритъ гдⷭ҇ь, нижѐ ѹ҆разꙋмѣ́етъ бг҃ъ і҆а́кѡвль.
<red>Р</red>азꙋмѣ́йте же, безꙋ́мнїи въ лю́дехъ, и҆ бꙋ́їи нѣ́когда, ѹ҆мꙋдри́тесѧ:
<red>Н</red>асажде́й ѹ҆́хо, не слы́шитъ ли; и҆лѝ созда́вый ѻ҆́ко, не сматрѧ́етъ ли;
<red>Н</red>аказꙋ́ѧй ꙗ҆зы́ки, не ѡ҆бличи́тъ ли, ѹ҆ча́й человѣ́ка ра́зꙋмꙋ;
<red>Г</red>дⷭ҇ь вѣ́сть помышлє́нїѧ человѣ́чєскаѧ, ꙗ҆́кѡ сꙋ́ть сꙋ́єтна.
<red>Б</red>л҃же́нъ человѣ́къ, є҆го́же а҆́ще нака́жеши, гдⷭ҇и, и҆ ѿ зако́на твоегѡ̀ наꙋчи́ши є҆го̀:
<red>Ѹ҆</red>кроти́ти є҆го̀ ѿ дні́й лю́тыхъ, до́ндеже и҆зры́етсѧ грѣ́шномꙋ ꙗ҆́ма.
<red>Ꙗ҆́</red>кѡ не ѿри́нетъ гдⷭ҇ь люде́й свои́хъ, и҆ достоѧ́нїѧ своегѡ̀ не ѡ҆ста́витъ:
<red>Д</red>о́ндеже пра́вда ѡ҆брати́тсѧ на сꙋ́дъ, и҆ держа́щїисѧ є҆ѧ̀ всѝ пра́вїи срⷣцемъ.
<red>К</red>то̀ воста́нетъ мѝ на лꙋка́внꙋющыѧ; и҆лѝ кто̀ спредста́нетъ мѝ на дѣ́лающыѧ беззако́нїе;
<red>А҆́</red>ще не гдⷭ҇ь помо́глъ бы мѝ, вма́лѣ всели́ласѧ бы во а҆́дъ дꙋша̀ моѧ̀.
<red>А҆́</red>ще глаго́лахъ: подви́жесѧ нога̀ моѧ̀, млⷭ҇ть твоѧ̀, гдⷭ҇и, помога́ше мѝ:
<red>П</red>о мно́жествꙋ болѣ́зней мои́хъ въ се́рдцы мое́мъ, ѹ҆тѣшє́нїѧ твоѧ̑ возвесели́ша дꙋ́шꙋ мою̀.
<red>Д</red>а не пребꙋ́детъ тебѣ̀ престо́лъ беззако́нїѧ, созида́ѧй трꙋ́дъ на повелѣ́нїе.
<red>Ѹ҆</red>ловѧ́тъ на дꙋ́шꙋ првⷣничꙋ, и҆ кро́вь непови́ннꙋю ѡ҆сꙋ́дѧтъ.
<red>И҆</red> бы́сть мнѣ̀ гдⷭ҇ь въ прибѣ́жище, и҆ бг҃ъ мо́й въ по́мощь ѹ҆пова́нїѧ моегѡ̀:
<red>И҆</red> возда́стъ и҆̀мъ гдⷭ҇ь беззако́нїе и҆́хъ, и҆ по лꙋка́вствїю и҆́хъ погꙋби́тъ ѧ҆̀ гдⷭ҇ь бг҃ъ<a href="#fn1" id="ref1-a">꙾</a><a href="#fn1" id="ref1-b">꙾</a>.
<!-- /transclude:psalm-93 -->

## Сла́ва:

<p id="fn1"><a href="#ref1-a">꙾</a>на́шъ<a href="#ref1-a">꙾</a></p>
