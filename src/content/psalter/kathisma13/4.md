---
title: "Ѱало́мъ ч҃д"
navigation:
  key: psalter-kathisma13-4
  title: "Ѱало́мъ ч҃д"
  parent: psalter-kathisma13
  order: 4
type: "psalter"
---
## Хвала̀ пѣ́сни дв҃дꙋ, не надпи́санъ ѹ҆ є҆врє́й, ч҃д.
<!-- transclude:psalm-94 -->
<versal>П</versal>рїиди́те, возра́дꙋемсѧ гдⷭ҇еви, воскли́кнемъ бг҃ꙋ сп҃си́телю на́шемꙋ:
<red>П</red>редвари́мъ лицѐ є҆гѡ̀ во и҆сповѣ́данїи, и҆ во ѱалмѣ́хъ воскли́кнемъ є҆мꙋ̀:
<red>Ꙗ҆́</red>кѡ бг҃ъ ве́лїй гдⷭ҇ь, и҆ цр҃ь ве́лїй по все́й землѝ:
<red>Ꙗ҆́</red>кѡ въ рꙋцѣ̀ є҆гѡ̀ всѝ концы̀ землѝ, и҆ высѡты̀ го́ръ тогѡ̀ сꙋ́ть.
<red>Ꙗ҆́</red>кѡ тогѡ̀ є҆́сть мо́ре, и҆ то́й сотворѝ є҆̀, и҆ сꙋ́шꙋ рꙋ́цѣ є҆гѡ̀ созда́стѣ.
<red>П</red>рїиди́те, поклони́мсѧ и҆ припаде́мъ є҆мꙋ̀, и҆ воспла́чемсѧ пред̾ гдⷭ҇емъ сотво́ршимъ на́съ:
<red>Ꙗ҆́</red>кѡ то́й є҆́сть бг҃ъ на́шъ, и҆ мы̀ лю́дїе па́жити є҆гѡ̀ и҆ ѻ҆́вцы рꙋкѝ є҆гѡ̀. Дне́сь а҆́ще гла́съ є҆гѡ̀ ѹ҆слы́шите,
<red>Н</red>е ѡ҆жесточи́те серде́цъ ва́шихъ, ꙗ҆́кѡ въ прогнѣ́ванїи, по днѝ и҆скꙋше́нїѧ въ пꙋсты́ни:
<a href="#fn1" id="ref1-a">꙾</a><red>В</red>о́ньже<a href="#fn1" id="ref1-b">꙾</a> и҆скꙋси́ша мѧ̀ ѻ҆тцы̀ ва́ши, и҆скꙋси́ша мѧ̀, и҆ ви́дѣша дѣла̀ моѧ̑.
<red>Ч</red>еты́редесѧть лѣ́тъ негодова́хъ ро́да тогѡ̀, и҆ рѣ́хъ: прⷭ҇нѡ заблꙋжда́ютъ се́рдцемъ, ті́и же не позна́ша пꙋте́й мои́хъ:
<red>Ꙗ҆́</red>кѡ клѧ́хсѧ во гнѣ́вѣ мое́мъ, а҆́ще вни́дꙋтъ въ поко́й мо́й.
<!-- /transclude:psalm-94 -->

<p id="fn1"><a href="#ref1-a">꙾</a>и҆дѣ́же<a href="#ref1-a">꙾</a></p>
