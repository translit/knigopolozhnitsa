---
title: "Мл҃тва і҃, ко прест҃ѣ́й бцⷣѣ"
navigation:
  key: prayers-evening-12
  title: "Мл҃тва і҃"
  parent: prayers-evening
  order: 12
type: "prayer"
source: wikisource.org, Канонник МП 2012 г.
---
## Мл҃тва і҃, ко прест҃ѣ́й бцⷣѣ:
<versal>Б</versal>л҃га́гѡ цр҃ѧ̀ бл҃га́ѧ мт҃и, пречⷭ҇таѧ и҆ бл҃гослове́ннаѧ бцⷣе мр҃і́е, млⷭ҇ть сн҃а твоегѡ̀ и҆ бг҃а на́шегѡ и҆зле́й на стра́стнꙋю мою̀ дꙋ́шꙋ, и҆ твои́ми мл҃твами наста́ви мѧ̀ на дѣѧ̑нїѧ бл҃га̑ѧ: да про́чее вре́мѧ живота̀ моегѡ̀ без̾ поро́ка прейдꙋ̀, и҆ тобо́ю ра́й да ѡ҆брѧ́щꙋ, бцⷣе дв҃о, є҆ди́на чⷭ҇таѧ и҆ бл҃гослове́ннаѧ.
