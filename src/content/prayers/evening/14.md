---
title: "Конда́къ бцⷣѣ, гла́съ и҃"
navigation:
  key: prayers-evening-14
  title: "Конда́къ бцⷣѣ, гла́съ и҃"
  parent: prayers-evening
  order: 14
type: "prayer"
source: wikisource.org, Канонник МП 2012 г.
---
## Конда́къ бцⷣѣ, гла́съ и҃:
<red>В</red>збра́нной воево́дѣ побѣди́тєльнаѧ, ꙗ҆́кѡ и҆зба́вльшесѧ ѿ ѕлы́хъ, бл҃года́рствєннаѧ восписꙋ́емъ тѝ рабѝ твоѝ, бцⷣе: но ꙗ҆́кѡ и҆мꙋ́щаѧ держа́вꙋ непобѣди́мꙋю, ѿ всѧ́кихъ на́съ бѣ́дъ свободѝ, да зове́мъ тѝ: ра́дꙋйсѧ, невѣ́сто неневѣ́стнаѧ.

<red>П</red>ресла́внаѧ приснодв҃о, мт҃и хрⷭ҇та̀ бг҃а, принесѝ на́шꙋ мл҃твꙋ сн҃ꙋ твоемꙋ̀ и҆ бг҃ꙋ на́шемꙋ, да сп҃се́тъ тобо́ю дꙋ́шы на́шѧ.

<red>В</red>сѐ ѹ҆пова́нїе моѐ на тѧ̀ возлага́ю, мт҃и бж҃їѧ, сохрани́ мѧ под̾ кро́вомъ твои́мъ.

<red>Б</red>цⷣе дв҃о, не пре́зри менє̀ грѣ́шнагѡ, тре́бꙋюща твоеѧ̀ по́мощи и҆ твоегѡ̀ застꙋпле́нїѧ: на тѧ́ бо ѹ҆пова̀ дꙋша̀ моѧ̀, и҆ поми́лꙋй мѧ̀.
