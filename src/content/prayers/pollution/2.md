---
title: "Тропари, гласъ з҃"
navigation:
  key: prayers-pollution-2
  title: "Тропари, гласъ з҃"
  parent: prayers-pollution
  order: 2
type: "prayer"
---

## Тропари, гласъ з҃:

<red>П</red>а́стырю до́брый, дꙋ́шꙋ твою̀ положи́вый ѡ҆ на́съ, свѣ́дый сокровѣ̑ннаѧ, содѣ̑ѧннаѧ мно́ю, є҆ди́не бл҃же, ѹ҆пасѝ мѧ̀ ра́зꙋмомъ заблꙋ́ждшагѡ, и҆ и҆схи́ти мѧ̀ ѿ во́лка, а҆́гнче бж҃їй, и҆ поми́лꙋй мѧ̀.

<red>Ѡ҆</red>тѧгче́нъ сно́мъ ѹ҆ны́нїѧ помрача́юсѧ пре́лестїю грѣхо́вною: но да́рꙋй мѝ ѹ҆́тро покаѧ́нїѧ, просвѣща́ѧ ѻ҆́чи мы́сленныѧ, хрⷭ҇тѐ бж҃е, просвѣще́нїе дꙋшѝ моеѧ̀, и҆ сп҃си́ мѧ.

<red>М</red>гло́ю грѣхо́вною и҆ сластьмѝ жите́йскими сплета́емъ ѹ҆мъ о҆каѧ́нныѧ дꙋшѝ моеѧ̀, стра́сти разли́чныѧ ражда́етъ, и҆ въ по́мыслъ ѹ҆миле́нїѧ не прихо́дитъ. Но ѹ҆ще́дри, сп҃се, смире́нїе моѐ, и҆ да́ждь мѝ по́мыслъ ѹ҆миле́нїѧ, да̀ и҆ а҆́зъ сп҃са́емь пре́жде конца̀ воззовꙋ̀ бл҃гоꙋтро́бїю твоемꙋ̀: гдⷭ҇и хрⷭ҇тѐ сп҃се мо́й, ѿча́ѧннагѡ сп҃сѝ мѧ и҆ недосто́йнаго.

<red>Ꙗ҆́</red>ко впады́й въ разбо́йники, и҆ ѹ҆ѧ́звенъ, та́кѡ и҆ а҆́зъ впадо́хъ во мнѡ́гїѧ грѣхи, и҆ ѹ҆ѧ́звена ми є҆́сть дꙋша̀. Къ комꙋ прибѣ́гнꙋ пови́нный а҆́зъ: то́кмѡ къ тебѣ́̀, млⷭ҇рдомꙋ дꙋ́шъ врачꙋ: и҆злей на мѧ, бж҃е, вели́кꙋю твою̀ млⷭ҇ть.

<rubric class="inline">Сла́ва:</rubric> <red>Ꙗ҆́</red>ко блꙋ́дный сы́нъ прїидохъ и҆ а҆́зъ, ще́дре: прїимѝ мѧ, ѻ҆́ч҃е, возвраща́ющасѧ, ꙗ҆́ко є҆ди́нагѡ ѿ нае́мникъ тво́ихъ, бж҃е, и҆ поми́лꙋй мѧ.

<rubric class="inline">И҆ ны́нѣ:</rubric> <red>И҆</red>зба́ви, бцⷣе, ѿ ѡ҆бдержа́щихъ насъ грѣхо́въ: ꙗ҆́кѡ и҆на́гѡ ѹ҆пова́нїѧ вѣ́рнїи не и҆́мамы, ра́звѣ тебѣ́, и҆ ѿ тебѣ́ ро́ждшагѡсѧ гдⷭ҇а.

<red>Г</red>дⷭ҇и, поми́лꙋй, <rubric class="inline">м҃.</rubric>

<rubric>И҆ покло́нѡвъ н҃ съ мл҃твою:</rubric>

<red>Б</red>ж҃е, млⷭ҇тивъ ми бꙋ́ди, и҆ простѝ мѧ блꙋ́днагѡ за и҆́мѧ твоѐ ст҃ое.
