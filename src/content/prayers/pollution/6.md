---
title: "Мл҃тва д҃, ст҃а́гѡ і҆ѡа́нна златоꙋ́стагѡ"
navigation:
  key: prayers-pollution-6
  title: "Мл҃тва д҃, ст҃а́гѡ і҆ѡа́нна златоꙋ́стагѡ"
  parent: prayers-pollution
  order: 6
type: "prayer"
---

## Мл҃тва д҃, ст҃а́гѡ і҆ѡа́нна златоꙋ́стагѡ:

<rubric class="inline">а҃</rubric> <red>Г</red>дⷭ҇и, не лишѝ менѐ нбⷭ҇ныхъ твои́хъ бла̑гъ. <rubric class="inline">в҃</rubric> <red>Г</red>дⷭ҇и, и҆зба́ви мѧ̀ вѣ́чныхъ мꙋ́къ. <rubric class="inline">г҃</rubric> <red>Г</red>дⷭ҇и, ѹ҆мо́мъ ли и҆лѝ помышле́нїемъ, сло́вомъ и҆лѝ дѣ́ломъ согрѣши́хъ, прости́ мѧ̀. <rubric class="inline">д҃</rubric> <red>Г</red>дⷭ҇и, и҆зба́ви мѧ̀ всѧ́кагѡ невѣ́дѣнїѧ и҆ забве́нїѧ, и҆ малодꙋ́шїѧ, и҆ ѡ҆камене́ннагѡ нечꙋ́вствїѧ. <rubric class="inline">є҃</rubric> <red>Г</red>дⷭ҇и, и҆зба́ви мѧ̀ ѿ всѧ́кагѡ и҆скꙋше́нїѧ. <rubric class="inline">ѕ҃</rubric> <red>Г</red>дⷭ҇и, просвѣтѝ моѐ се́рдце, є҆́же помрачѝ лꙋка́вое похотѣ́нїе. <rubric class="inline">з҃</rubric> <red>Г</red>дⷭ҇и, а҆́зъ ꙗ҆́кѡ человѣ́къ согрѣши́хъ, ты́ же ꙗ҆́кѡ бг҃ъ ще́дръ поми́лꙋй мѧ̀, ви́дѧ не́мощь дꙋшѝ моеѧ̀. <rubric class="inline">и҃</rubric> <red>Г</red>дⷭ҇и, послѝ бл҃года́ть твою̀ въ по́мощь мнѣ̀, да̀ просла́влю и҆́мѧ̀ твоѐ ст҃о́е. <rubric class="inline">ѳ҃</rubric> <red>Г</red>дⷭ҇и і҆и҃се хрⷭ҇тѐ, напиши́ мѧ̀ раба̀ твоего̀ въ кни́зѣ живо́тнѣй, и҆ да́рꙋй мѝ коне́цъ бл҃гі́й. <rubric class="inline">і҃</rubric> <red>Г</red>дⷭ҇и, бж҃е мо́й, а҆́ще и҆ ничто́же бл҃го сотвори́хъ пред̾ тобо́ю, но да́ждь мѝ, по бл҃года́ти твое́й, положи́ти нача́ло бл҃го́е. <rubric class="inline">а҃і</rubric> <red>Г</red>дⷭ҇и, ѡ҆кропѝ въ се́рдцѣ мое́мъ ро́сꙋ бл҃года́ти твоеѧ̀. <rubric class="inline">в҃і</rubric> <red>Г</red>дⷭ҇и нб҃сѐ и҆ землѝ, помѧ̀ни́ мѧ̀ грѣ́шнагѡ раба̀ твоего̀, стꙋ́днагѡ и҆ нечи́стаго, во црⷭ҇твїи твое́мъ. <red>А҆</red>ми́нь.

<rubric class="inline">а҃</rubric> <red>Г</red>дⷭ҇и, въ покаѧ́нїи прїими́ мѧ̀. <rubric class="inline">в҃</rubric> <red>Г</red>дⷭ҇и, не ѡ҆ста́ви менѐ. <rubric class="inline">г҃</rubric> <red>Г</red>дⷭ҇и, не введѝ менѐ въ напа́сть. <rubric class="inline">д҃</rubric> <red>Г</red>дⷭ҇и, да́ждь мѝ мы́сль бл҃гꙋ. <rubric class="inline">є҃</rubric> <red>Г</red>дⷭ҇и, да́ждь мѝ сле́зы, и҆ па́мѧ̀ть сме́ртнꙋю, и҆ ѹ҆миле́нїе. <rubric class="inline">ѕ҃</rubric> <red>Г</red>дⷭ҇и, да́ждь мѝ по́мыслъ и҆сповѣ́данїѧ грѣхѡ́въ мои́хъ. <rubric class="inline">з҃</rubric> <red>Г</red>дⷭ҇и, да́ждь мѝ смире́нїе, цѣломꙋ́дрїе и҆ послꙋша́нїе. <rubric class="inline">и҃</rubric> <red>Г</red>дⷭ҇и, да́ждь мѝ терпѣ́нїе, великодꙋ́шїе и҆ кро́тость. <rubric class="inline">ѳ҃</rubric> <red>Г</red>дⷭ҇и, вселѝ въ мѧ̀ ко́рень бл҃ги́хъ, стра́хъ тво́й въ се́рдце моѐ. <rubric class="inline">і҃</rubric> <red>Г</red>дⷭ҇и, сподо́би мѧ̀ люби́ти тѧ̀ ѿ всеѧ̀ дꙋшѝ моеѧ̀ и҆ помышле́нїѧ, и҆ твори́ти во все́мъ во́лю твою̀. <rubric class="inline">а҃і</rubric> <red>Г</red>дⷭ҇и, покры́й мѧ̀ ѿ человѣ̑къ нѣ́которыхъ, и҆ бѣсѡ́въ, и҆ страсте́й, и҆ ѿ всѧ́кїѧ и҆ны́ѧ неподо́бныѧ ве́щи. <rubric class="inline">в҃і</rubric> <red>Г</red>дⷭ҇и, вѣ́си, ꙗ҆́кѡ твори́ши, ꙗ҆́коже ты̀ во́лиши, да̀ бꙋ́детъ во́лѧ твоѧ̀ и҆ во мнѣ̀ грѣ́шнѣмъ: ꙗ҆́кѡ бл҃гослове́нъ є҆сѝ во вѣ́ки. <red>А҆</red>ми́нь.
