---
title: "Мл҃тва є҃, ко прест҃ѣ́й бцⷣѣ"
navigation:
  key: prayers-pollution-7
  title: "Мл҃тва є҃, ко прест҃ѣ́й бцⷣѣ"
  parent: prayers-pollution
  order: 7
type: "prayer"
---

## Мл҃тва є҃, ко прест҃ѣ́й бцⷣѣ:

<versal>П</versal>рест҃а́ѧ влⷣчце моѧ̀ бцⷣе, ст҃ы́ми твои́ми и҆ всеси́льными мольба́ми ѿженѝ ѿ менѐ, смире́ннагѡ и҆ ѡ҆каѧ́ннагѡ раба̀ твоегѡ̀, ѹ҆ны́нїе, забве́нїе, неразꙋ́мїе, нерадѣ́нїе, и҆ всѧ̑ сквє́рнаѧ, лꙋка̑ваѧ и҆ хꙋ̑льнаѧ помышлє́нїѧ, ѿ ѡ҆каѧ́ннагѡ моегѡ̀ се́рдца и҆ ѿ помраче́ннагѡ ѹ҆ма̀ моегѡ̀. И҆ погасѝ пла́мень страсте́й мои́хъ, ꙗ҆́кѡ ни́щъ є҆́смь и҆ ѡ҆каѧ́ненъ: и҆ и҆зба́ви мѧ̀ ѿ мно́гихъ и҆ лю́тыхъ воспомина́нїй и҆ предпрїѧ́тїй, и҆ ѿ всѣ́хъ дѣ́йствъ ѕлы́хъ свободи́ мѧ̀. Ꙗ҆́кѡ бл҃гослове́нна є҆сѝ ѿ всѣ́хъ родѡ́въ, и҆ сла́витсѧ пречⷭ҇тно́е и҆́мѧ̀ твоѐ во вѣ́ки вѣкѡ́въ. <red>А҆</red>ми́нь.
