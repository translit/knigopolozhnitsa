---
title: "А҆́ѵгꙋста к҃ѕ"
navigation:
  key: prayers-saintsmayaug-103
  title: "А҆́ѵгꙋста к҃ѕ"
  parent: prayers-saintsmayaug
  order: 103
type: "prayer"
---

## А҆́ѵгꙋста к҃ѕ.

## Мл҃тва прпⷣбномꙋ а҆дрїа́нꙋ а҆ндрꙋ́совскомꙋ, что́маѧ въ а҆ндрꙋ́сово-нїкола́евской пꙋ́стыни, ѻ҆ло́нецкїѧ є҆па́рхїи:

<versal data-diacritics="true">Ѽ</versal> прпⷣбне ѻ҆́тче а҆дрїа́не, ѹ҆го́дниче бж҃їй, пꙋсты́нный жи́телю, послꙋ́шниче хрⷭ҇то́въ! Ты̀ ѹ҆бїе́нїе ѿ нечести́выхъ человѣ̑къ по наꙋще́нїю вра́жїю претерпѣ́лъ є҆сѝ, но гдⷭ҇ь бг҃ъ десна́гѡ стоѧ́нїѧ своегѡ̀ со ст҃ы́ми тѧ̀ сподо́би. Сегѡ̀ ра́ди къ ра́цѣ честны́хъ моще́й твои́хъ припа́даемъ и҆ мо́лимъ тѧ̀ ѹ҆се́рднѡ: бꙋ́ди моли́твенникъ ко гдⷭ҇ꙋ бг҃ꙋ ѡ҆ на́съ грѣ́шныхъ, ст҃ы́ми твои́ми мл҃твами сохранѝ на́съ ѿ всѧ́кагѡ ѕла̀, ѻ҆гнѧ̀, гла́да, пото́па и҆ ѿ всѧ́кїѧ болѣ́зни и҆ внеза́пныѧ сме́рти: и҆ ѹ҆молѝ гдⷭ҇а бг҃а дарова́ти на́мъ ѡ҆ставле́нїе грѣхѡ́въ, десна́гѡ же стоѧ́нїѧ и҆ на́съ сподо́бити, да непреста́ннѡ прославлѧ́емъ прест҃ꙋ́ю трⷪ҇цꙋ, ѻ҆ц҃а̀ и҆ сн҃а и҆ ст҃а́го дх҃а, во вѣ́ки вѣкѡ́въ.
