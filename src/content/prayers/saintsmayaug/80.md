---
title: "І҆ꙋ́лїа к҃в"
navigation:
  key: prayers-saintsmayaug-80
  title: "І҆ꙋ́лїа к҃в"
  parent: prayers-saintsmayaug
  order: 80
type: "prayer"
---

## І҆ꙋ́лїа к҃в.

## Мл҃тва прпⷣбномꙋ корни́лїю пересла́вскомꙋ, что́маѧ на паннѷхі́дахъ пред̾ гробни́цею прпⷣбнагѡ въ смоле́нской гра́да пересла́влѧ цр҃кви, влади́мїрскїѧ є҆па́рхїи:

<versal data-diacritics="true">Ѽ</versal> вели́кїй по́стниче и҆ безмо́лвниче, въ ско́рбехъ помо́щниче и҆ въ бѣда́хъ застꙋ́пниче, прпⷣбне ѻ҆́тче на́шъ корни́лїе! Ѹ҆слы́ши ны̀, въ ча́съ се́й молѧ́щыѧсѧ тебѣ̀, и҆ не ѹ҆молчѝ вопїѧ̀ ѡ҆ на́съ ко гдⷭ҇ꙋ съ ли̑ки ст҃ы́хъ и҆ прпⷣбныхъ: не забꙋ́ди посѣща́ти ны̀ ча̑да твоѧ̑, и҆ не ѹ҆ме́дли въ мл҃твахъ твои́хъ ѡ҆ ско́рбныхъ и҆ бѣ́днѣ стра́ждꙋщихъ и҆ ѡ҆ всѣ́хъ притека́ющихъ къ ра́цѣ моще́й твои́хъ, ны́нѣ и҆ при́снѡ и҆ во вѣ́ки вѣкѡ́въ.
