---
title: "Ма́їа є҃і"
navigation:
  key: prayers-saintsmayaug-19
  title: "Ма́їа є҃і"
  parent: prayers-saintsmayaug
  order: 19
type: "prayer"
---

## Ма́їа є҃і.

## Мл҃тва прпⷣбномꙋ пахѡ́мїю, не́рехтскомꙋ чꙋдотво́рцꙋ, что́маѧ въ тро́ицкой цр҃кви села̀ сы́пановой слободы̀, костромскі́ѧ є҆па́рхїи:

<versal data-diacritics="true">Ѽ</versal> прпⷣбне ѻ҆́тче и҆ свѧ́тче бж҃їй пахѡ́мїе! Бг҃ови предстоѧ̀ со а҆́гг҃лы и҆ прпⷣбными ли̑ки, во ст҃ы́хъ твои́хъ мл҃твахъ и҆ на́съ грѣ́шныхъ не забꙋ́ди, но, ꙗ҆́кѡ до́брый па́стырь и҆ ѻ҆те́цъ на́шъ, моли́сѧ ѡ҆ бл҃гочести́вѣйшемъ госꙋда́рѣ на́шемъ, і҆мпера́торѣ нїкола́ѣ а҆леѯа́ндровичѣ всеѧ̀ рѡссі́и и҆ ѡ҆ всѣ́хъ правосла́вныхъ хрⷭ҇тїа́нѣхъ, да пода́стъ гдⷭ҇ь бг҃ъ свы́ше побѣ́дꙋ и҆ ѡ҆долѣ́нїе царю̀ на́шемꙋ на всѧ̑ проти̑вныѧ врагѝ є҆гѡ̀ и҆ сꙋпоста́ты, и҆ да ѹ҆стро́итъ ца́рство є҆гѡ̀ въ ми́рѣ и҆ тишинѣ̀, и҆ всѧ́кагѡ бл҃годе́нствїѧ є҆го̀ да и҆спо́лнитъ. Не забꙋ́ди и҆ на́съ, свѧ́тче бж҃їй, да соблюде́тъ на́съ мл҃твами твои́ми гдⷭ҇ь во вре́меннѣй жи́зни и҆ грѧдꙋ́щагѡ вѣ́чнагѡ жи́тельства на́съ да сподо́битъ ѡ҆ хрⷭ҇тѣ̀ і҆и҃сѣ, гдⷭ҇ѣ на́шемъ, є҆мꙋ́же сла́ва, че́сть и҆ поклоне́нїе, со ѻ҆ц҃е́мъ и҆ прест҃ы́мъ дх҃омъ, ны́нѣ и҆ при́снѡ и҆ во вѣ́ки вѣкѡ́въ.
