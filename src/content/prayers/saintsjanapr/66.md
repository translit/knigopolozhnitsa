---
title: "А҆прі́лїа к҃є"
navigation:
  key: prayers-saintsjanapr-66
  title: "А҆прі́лїа к҃є"
  parent: prayers-saintsjanapr
  order: 66
type: "prayer"
---

## А҆прі́лїа к҃є.

## Мл҃тва прпⷣбномꙋ сїльве́стрꙋ и҆гꙋ́менꙋ, ѻ҆бно́рскомꙋ чꙋдотво́рцꙋ, что́маѧ въ цр҃кви села̀ воскресе́нскагѡ на ѻ҆бно́рѣ, ꙗ҆росла́вскїѧ є҆па́рхїи:

<versal data-diacritics="true">И҆</versal>збра́нниче бж҃їй и҆ чꙋдотво́рче, прпⷣбне ѻ҆́тче сїльве́стре! Ты̀, въ пꙋсты́ни до́блестнѡ подвиза́всѧ и҆ вѣ́рꙋ соблю́дъ, неꙋвѧда́емый вѣне́цъ сла́вы ѿ рꙋкѝ гдⷭ҇ни прїѧ́лъ є҆сѝ. Сегѡ̀ ра́ди къ тебѣ̀ притека́емъ, съ вѣ́рою молѧ́щесѧ, да мо́лишисѧ хрⷭ҇тꙋ̀ бг҃ꙋ, є҆́же дарова́ти вѣ́рѣ преспѣ́ѧнїе, бл҃говѣ́рномꙋ і҆мпера́торꙋ на́шемꙋ здра́вїе и҆ бл҃годе́нствїе, держа́вѣ рѡссі́йстѣй ми́ръ и҆ тишинꙋ̀, недꙋ̑жнымъ же врачева́нїе, си̑рымъ и҆ ѹ҆бѡ́гимъ по́мощь и҆ ѹ҆тѣше́нїе, всѣ̑мъ лю́демъ жи́тельство безмѧте́жное и҆ ѿ бѣ́дъ и҆ скорбе́й и҆збавле́нїе, воззыва́ємымъ ѿ жи́зни сеѧ̀ вре́менныѧ ст҃о́е напꙋ́тствїе, преста́вльшымсѧ же бл҃же́нное въ гдⷭ҇ѣ ѹ҆покое́нїе. Ѹ҆слы́ши, ѻ҆́тче бг҃оно́сне, гла́съ мл҃твы на́шеѧ, и҆ вознесѝ ю҆̀ ко гдⷭ҇ꙋ бг҃ꙋ, да млⷭ҇тїю є҆гѡ̀ ѹ҆щедрѧ́еми, прославлѧ́емъ въ дꙋша́хъ и҆ тѣлесѣ́хъ на́шихъ всест҃о́е и҆́мѧ ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ и҆ во вѣ́ки вѣкѡ́въ.
