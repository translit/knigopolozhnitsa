---
title: "І҆анꙋа́рїа и҃і"
navigation:
  key: prayers-saintsjanapr-14
  title: "І҆анꙋа́рїа и҃і"
  parent: prayers-saintsjanapr
  order: 14
type: "prayer"
---

## І҆анꙋа́рїа и҃і.

## Мл҃тва ст҃и́телємъ а҆ѳана́сїю и҆ кѷрі́ллꙋ, а҆рхїепⷭ҇кпѡмъ а҆леѯандрі̑йскимъ, что́маѧ въ новгоро́дскомъ ма́ло-кѷрі́лловѣ монастырѣ̀:

<versal data-diacritics="true">Ѽ</versal> всест҃і́и ѻ҆тцы̀ а҆ѳана́сїе и҆ кѷрі́лле, те́плїи на́ши застꙋ̑пницы, є҆ресе́й потреби́телїе, бл҃гоче́стїѧ защи́тителїе, недꙋ̑жнымъ вра́чеве, въ бѣда́хъ помѡ́щницы и҆ всѣ̑мъ притека́ющымъ ко ст҃ы̑мъ моще́мъ ва́шымъ те́плїи предста́телїе! Помози́те на́мъ грѣ̑шнымъ въ се́мъ житїѝ, и҆ ѹ҆моли́те гдⷭ҇а бг҃а дарова́ти на́мъ грѣхѡ́въ ѡ҆ставле́нїе и҆ црⷭ҇твїѧ нбⷭ҇нагѡ наслѣ́дїе, да всегда̀ прославлѧ́емъ ѻ҆ц҃а̀ и҆ сн҃а и҆ ст҃а́го дх҃а, и҆ ва́ше ми́лостивное предста́тельство, ны́нѣ и҆ при́снѡ и҆ во вѣ́ки вѣкѡ́въ.

## Тропа́рь, гла́съ г҃:

<red>Д</red>ѣ́лы возсїѧ́вше правосла́вїѧ, всѐ погаси́вше ѕлосла́вїе, побѣди́телїе побѣдоно́сцы бы́сте: бл҃гоче́стїемъ всѧ̑ ѡ҆богати́вше, цр҃ковь вельмѝ ѹ҆краси́вше, досто́йнѡ ѡ҆брѣто́сте хрⷭ҇та̀ бг҃а, да́рꙋющаго на́мъ ве́лїю млⷭ҇ть.
