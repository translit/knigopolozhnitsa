---
title: "Мл҃тва и҃, ко гдⷭ҇ꙋ на́шемꙋ і҆и҃сꙋ хрⷭ҇тꙋ̀, и҆з̾ то́ѧже кни́ги"
navigation:
  key: prayers-virgingen-8
  title: "Мл҃тва и҃, ко гдⷭ҇ꙋ на́шемꙋ і҆и҃сꙋ хрⷭ҇тꙋ̀, и҆з̾ то́ѧже кни́ги"
  parent: prayers-virgingen
  order: 8
type: "prayer"
---

## Мл҃тва и҃, ко гдⷭ҇ꙋ на́шемꙋ і҆и҃сꙋ хрⷭ҇тꙋ̀, и҆з̾ то́ѧже кни́ги:

<versal data-diacritics="true">Ѽ</versal> вели́кїй цр҃ю̀, вседержи́телю, млⷭ҇тивый гдⷭ҇и, і҆и҃се хрⷭ҇тѐ бж҃е мо́й! Сѐ на ѹ҆моле́нїе къ тебѣ̀ а҆́зъ многогрѣ́шный предлага́ю мт҃рь твою̀ всенепоро́чнꙋю, пречтⷭ҇ꙋю гпⷭ҇жꙋ̀, дв҃ꙋ бцⷣꙋ и҆ влⷣчцꙋ всемлⷭ҇тивꙋю, во все́мъ мі́рѣ мл҃твенницꙋ за ро́дъ хрⷭ҇тїа́нскїй, тебѐ на́мъ ро́ждшꙋю пло́тїю хрⷭ҇та̀ бг҃а на́шего, неизрече́нныѧ ра́ди млⷭ҇ти твоеѧ̀, ꙗ҆́же на на́съ. Тоѧ̀ ѹ҆̀бо мл҃твами, гдⷭ҇и і҆и҃се хрⷭ҇тѐ, бж҃е на́шъ, покажѝ на мнѣ̀ ѹ҆бо́зѣмъ вели̑чїѧ, бл҃года́ть и҆ млⷭ҇ть твою̀: ѡ҆ставле́нїе грѣхѡ́въ да́рꙋй мѝ, и҆ сподо́би мѧ̀ бы́ти наслѣ́дника црⷭ҇твїѧ твоегѡ̀, со всѣ́ми ст҃ы́ми, въ безконє́чныѧ вѣ́ки вѣкѡ́въ.
