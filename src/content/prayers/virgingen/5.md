---
title: "Мл҃тва є҃, и҆з̾ кни́ги Пра́вило гото́вѧщымсѧ къ слꙋже́нїю лїтꙋргі́и ст҃ы́ѧ"
navigation:
  key: prayers-virgingen-5
  title: "Мл҃тва є҃, и҆з̾ кни́ги Пра́вило гото́вѧщымсѧ къ слꙋже́нїю лїтꙋргі́и ст҃ы́ѧ"
  parent: prayers-virgingen
  order: 5
type: "prayer"
---

## Мл҃тва є҃, и҆з̾ кни́ги Пра́вило гото́вѧщымсѧ къ слꙋже́нїю лїтꙋргі́и ст҃ы́ѧ:

<versal>Ц</versal>р҃и́це моѧ̀ пребл҃га́ѧ, наде́ждо моѧ̀ бцⷣе, прибѣ́жище си́рыхъ и҆ стра́нныхъ предста́тельнице, скорбѧ́щихъ ра́досте, ѡ҆би́димыхъ покрови́тельнице! Зри́ши мою̀ бѣдꙋ̀, зри́ши мою̀ ско́рбь: помози́ ми ꙗ҆́кѡ не́мощнꙋ, ѡ҆корми́ мѧ ꙗ҆́кѡ стра́нна. Ѡ҆би́дꙋ мою̀ вѣ́си, разрѣшѝ тꙋ̀, ꙗ҆́коже во́лиши: ꙗ҆́кѡ не и҆́мамъ и҆ны́ѧ по́мощи ра́звѣ тебє̀, ни и҆ны́ѧ предста́тельницы, ни бл҃гі́ѧ ѹ҆тѣ́шительницы, то́кмѡ тебѐ, ѽ бг҃омт҃и, ꙗ҆́кѡ да сохрани́ши мѧ̀ и҆ покры́еши во вѣ́ки вѣкѡ́въ.
