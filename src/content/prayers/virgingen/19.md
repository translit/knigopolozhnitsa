---
title: "Мл҃тва ѳ҃і"
navigation:
  key: prayers-virgingen-19
  title: "Мл҃тва ѳ҃і"
  parent: prayers-virgingen
  order: 19
type: "prayer"
---

## Мл҃тва ѳ҃і:

<red>П</red>рест҃а́ѧ бцⷣе, сп҃сѝ на́съ!

<versal data-diacritics="true">Ѽ</versal> прест҃а́ѧ гпⷭ҇жѐ, влⷣчце моѧ̀ бцⷣе, нбⷭ҇наѧ цр҃и́це! Сп҃сѝ и҆ поми́лꙋй мѧ̀, грѣ́шнаго раба̀ твоего̀, ѿ напра́сныѧ клеветы̀, ѿ всѧ́кїѧ бѣды̀ и҆ напа́сти и҆ внеза́пныѧ сме́рти. Поми́лꙋй мѧ̀ въ дневны́хъ часѣ́хъ и҆ ѹ҆́треннихъ и҆ вече́рнихъ, и҆ во всѧ́кое вре́мѧ сохрани́ мѧ: стоѧ́ща, сѣдѧ́ща соблюдѝ, и҆ на всѧ́комъ пꙋтѝ ходѧ́ща, и҆ въ нощны́хъ часѣ́хъ спѧ́ща снабдѝ, покры́й и҆ застꙋпѝ. Защити́ мѧ, влⷣчце бцⷣе, ѿ всѣ́хъ вра̑гъ мои́хъ ви́димыхъ и҆ неви́димыхъ и҆ ѿ всѧ́кагѡ ѕла́гѡ ѡ҆бстоѧ́нїѧ. На всѧ́комъ мѣ́стѣ и҆ на всѧ́кое вре́мѧ бꙋ́ди мѝ, мт҃и пребл҃га́ѧ, стѣна̀ неѡбори́маѧ и҆ застꙋпле́нїе крѣ́пкое.

<red>Ѽ</red> прест҃а́ѧ гпⷭ҇жѐ, влⷣчце дв҃о бцⷣе! Прїимѝ недосто́йнꙋю мл҃твꙋ мою̀, и҆ сохрани́ мѧ ѿ внеза́пныѧ сме́рти, и҆ да́рꙋй мѝ пре́жде конца̀ покаѧ́нїе.

<red>П</red>рест҃а́ѧ бцⷣе, сп҃сѝ на́съ!

<red>Т</red>ы̀ мнѣ̀ храни́тельница жи́зни всеѧ̀ ꙗ҆ви́сѧ, пречтⷭ҇аѧ: ты̀ менѐ и҆зба́ви ѿ бѣсѡ́въ въ ча́съ сме́рти: ты̀ и҆ по сме́рти менѐ ѹ҆поко́й.

<red>П</red>од̾ твою̀ млⷭ҇ть прибѣга́емъ, бцⷣе дв҃о: моле́нїй на́шихъ не пре́зри въ ско́рбехъ, но ѿ бѣ́дъ и҆зба́ви на́съ, є҆ди́на чтⷭ҇аѧ и҆ бл҃гослове́ннаѧ.

<red>П</red>рест҃а́ѧ бцⷣе, сп҃сѝ на́съ!
