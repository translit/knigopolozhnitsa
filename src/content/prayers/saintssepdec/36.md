---
title: "Ѻ҆ктѡ́врїа ѳ҃"
navigation:
  key: prayers-saintssepdec-36
  title: "Ѻ҆ктѡ́врїа ѳ҃"
  parent: prayers-saintssepdec
  order: 36
type: "prayer"
---

## Ѻ҆ктѡ́врїа ѳ҃.

## Мл҃тва ст҃о́мꙋ а҆пⷭ҇лꙋ і҆а́кѡвꙋ а҆лфе́овꙋ, что́маѧ пред̾ чꙋдотво́рною є҆гѡ̀ і҆кѡ́ною въ моско́вской ризположе́нской цр҃кви:

<versal data-diacritics="true">Ѽ</versal> ст҃ы́й сла́вный и҆ всехва́льный а҆пⷭ҇ле і҆а́кѡве а҆лфе́овъ, хрⷭ҇то́въ ѹ҆ченичѐ, мно́жайшыѧ лю́ди ко и҆́стиннѣй вѣ́рѣ наста́вивый и҆ ѿ ни́хъ проименова́нный бж҃е́ственное сѣ́мѧ! Со́браннїи дне́сь въ се́мъ хра́мѣ твое́мъ и҆ къ честны̑мъ моще́мъ твои̑мъ ѹ҆се́рднѡ притека́ющїи, ст҃ꙋ́ю же па́мѧть твою̀ свѣ́тлѡ пра́зднꙋющїи, со ѹ҆миле́нїемъ тебѣ̀ глаго́лемъ: ты̀, во многоразли́чныхъ страна́хъ сѣ́мѧ ст҃ы́ѧ вѣ́ры трꙋды̑ а҆пⷭ҇льскими произрасти́въ, и҆з̾ негѡ̀ сотвори́лъ є҆сѝ пло́дъ мно́гъ, ны́нѣ въ нбⷭ҇ныхъ сокро́вищихъ сла́внѡ храни́мый. Молѝ ѹ҆̀бо бж҃е́ственнаго сѣ́ѧтелѧ, гдⷭ҇а і҆и҃са хрⷭ҇та̀, да и҆ мы̀, сѣ́мѧ вѣ́ры на́шеѧ въ дѣ́тєльныѧ ѹ҆мно́живше плоды̀, сподо́бимсѧ на кончи́нѣ жи́зни на́шеѧ прїѧ́ти бы́ти рꙋка́ми го́рнихъ жа́телей, ст҃ы́хъ а҆́гг҃лъ, въ жи́тницꙋ нбⷭ҇нꙋю, сла́вити та́мѡ и҆ воспѣва́ти пречтⷭ҇но́е и҆ великолѣ́пое и҆́мѧ ѻ҆ц҃а̀ и҆ сн҃а и҆ ст҃а́гѡ дх҃а во вѣ́ки вѣкѡ́въ.
