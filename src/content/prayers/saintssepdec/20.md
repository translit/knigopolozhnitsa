---
title: "Септе́мврїа к҃в"
navigation:
  key: prayers-saintssepdec-20
  title: "Септе́мврїа к҃в"
  parent: prayers-saintssepdec
  order: 20
type: "prayer"
---

## Септе́мврїа к҃в.

## Мл҃тва прпⷣбномꙋ і҆ѡ́нѣ ꙗ҆шезе́рскомꙋ, что́маѧ въ ꙗ҆шезе́рской пꙋ́стыни, ѻ҆ло́нецкїѧ є҆па́рхїи:

<versal data-diacritics="true">Ѽ</versal> прпⷣбне и҆ бг҃оно́сне ѻ҆́тче на́шъ і҆ѡ́но! Ты̀, поработа́ти гдⷭ҇еви жела́ѧ, здѣ̀ всели́лсѧ є҆сѝ, и҆ нелѣ́ностнѡ во трꙋдѣ́хъ, во бдѣ́нїихъ, въ мл҃твахъ и҆ постѣ́хъ подвиза́лсѧ є҆сѝ, и҆ бы́лъ є҆сѝ наста́вникъ мона́шествꙋющымъ, всѣ̑мъ же лю́демъ ѹ҆чи́тель ре́вностный. Ны́нѣ ѹ҆̀бо, по ѿше́ствїи твое́мъ ѿ земны́хъ, нбⷭ҇номꙋ цр҃ю̀ предстоѧ̀, молѝ бл҃гость є҆гѡ̀, є҆́же ѹ҆ще́дрити мѣ́сто селе́нїѧ твоегѡ̀, ст҃ꙋ́ю ѡ҆би́тель сїю̀, и҆дѣ́же дꙋ́хомъ любвѐ твоеѧ̀ неѿстꙋ́пнѡ пребыва́еши, и҆ всѣ̑мъ лю́демъ твои̑мъ, съ вѣ́рою къ ра́цѣ твое́й припа́дающымъ, во бл҃га̑ѧ прошє́нїѧ и҆́хъ и҆спо́лнити. И҆спросѝ ѹ҆ млⷭ҇тивагѡ гдⷭ҇а на́шегѡ, да низпо́слетъ на́мъ ѻ҆би́лїе бла̑гъ земны́хъ, па́че же ꙗ҆̀же на по́льзꙋ дꙋ́шъ на́шихъ да да́рꙋетъ на́мъ, и҆ сконча́ти житїѐ сїѐ привре́менное въ покаѧ́нїи да сподо́битъ, въ де́нь же сꙋ́дный десна́гѡ предстоѧ́нїѧ и҆ наслажде́нїѧ во црⷭ҇твїи свое́мъ да ѹ҆досто́итъ во вѣ́ки вѣкѡ́въ.
