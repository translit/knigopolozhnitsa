---
title: "Деке́мврїа г҃і и҆ а҆́ѵгꙋста д҃і"
navigation:
  key: prayers-saintssepdec-84
  title: "Деке́мврїа г҃і и҆ а҆́ѵгꙋста д҃і"
  parent: prayers-saintssepdec
  order: 84
type: "prayer"
---

## Деке́мврїа г҃і и҆ а҆́ѵгꙋста д҃і.

## Мл҃тва прпⷣбномꙋ а҆рка́дїю новото́ржскомꙋ, что́маѧ въ новото́ржскомъ борисоглѣ́бскомъ монастырѣ̀, тферскі́ѧ є҆па́рхїи:

<versal data-diacritics="true">Ѽ</versal> прпⷣбне и҆ бг҃оно́сне ѻ҆́тче на́шъ а҆рка́дїе! Ѹ҆слы́ши на́съ молѧ́щихсѧ тебѣ̀, и҆ бꙋ́ди на́мъ помо́щникъ въ ско́рбехъ на́шихъ, и҆ и҆зба́ви на́съ ѿ напа́стей, за мно́жество прегрѣше́нїй находѧ́щихъ на ны̀. Ѹ҆молѝ, ѹ҆го́дниче хрⷭ҇то́въ, всебл҃га́го бг҃а дарова́ти на́мъ ѡ҆ставле́нїе всѣ́хъ ѿ ю҆́ности на́шеѧ до настоѧ́щагѡ днѐ и҆ часа̀ дѣ́ломъ, сло́вомъ, помышле́нїемъ и҆ всѣ́ми чꙋ́вствы содѣ́ѧнныхъ на́ми согрѣше́нїй, и҆ и҆схода́тайствꙋй на́мъ невозбра́нный вхо́дъ въ нбⷭ҇ное црⷭ҇твїе, да прославлѧ́емъ непреста́ннѡ сла́вимꙋю ѿ а҆́гг҃лъ всест҃ꙋ́ю трⷪ҇цꙋ, ѻ҆ц҃а̀ и҆ сн҃а и҆ ст҃а́го дх҃а, и҆ твоѐ ми́лостивное предста́тельство, въ безконє́чныѧ вѣ́ки вѣкѡ́въ.

## Тропа́рь, гла́съ д҃:

<red>Ѿ</red> дх҃о́внагѡ наста́вника прпⷣбнагѡ є҆фре́ма наставлѧ́емь, послꙋша́нїѧ до́брый рачи́телю, ѻ҆́тче а҆рка́дїе, ѿ мїрска́гѡ мѧте́жа ѹ҆дали́лсѧ є҆сѝ, и҆ и҆́нокъ бы́въ и҆зрѧ́дный, дѡ́брымъ подвигѡ́мъ ревнꙋ́ѧй, ѿ хрⷭ҇та̀ бг҃а вѣне́цъ сла́вы нбⷭ҇ныѧ прїѧ́лъ є҆сѝ: и҆ ны́нѣ вкꙋ́пѣ со прпⷣбнымъ ѻ҆тце́мъ є҆фре́момъ ѹ҆ прⷭ҇то́ла вы́шнѧгѡ предстоѧ̀, ѡ҆ на́съ моли́сѧ, и҆зба́витисѧ на́мъ ѿ всѣ́хъ бѣ́дъ и҆ скорбе́й и҆ сп҃сти́сѧ дꙋша́мъ на́шымъ.
