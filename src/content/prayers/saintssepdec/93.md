---
title: "Деке́мврїа к҃г и҆ і҆анꙋа́рїа к҃г"
navigation:
  key: prayers-saintssepdec-93
  title: "Деке́мврїа к҃г и҆ і҆анꙋа́рїа к҃г"
  parent: prayers-saintssepdec
  order: 93
type: "prayer"
---

## Деке́мврїа к҃г и҆ і҆анꙋа́рїа к҃г.

## Мл҃тва ст҃и́телю ѳеокті́стꙋ, а҆рхїепⷭ҇кпꙋ новгоро́дскомꙋ, что́маѧ въ новгоро́дскомъ ю҆́рьевѣ монастырѣ̀:

<versal data-diacritics="true">Ѽ</versal> ст҃и́телю ѳеокті́сте, ѹ҆го́дниче гдⷭ҇ень преизрѧ́дный, те́плый на́шъ застꙋ́пниче и҆ мл҃твенниче! Бꙋ́ди въ ско́рбехъ и҆ болѣ́знехъ на́мъ послꙋ́шатель и҆ помо́щникъ: помозѝ на́мъ грѣ̑шнымъ и҆ ѹ҆ны̑лымъ, сѣ́мѡ приходѧ́щымъ и҆ ра́цѣ моще́й твои́хъ покланѧ́ющымсѧ. Въ настоѧ́щемъ ѹ҆́бѡ житїѝ ѹ҆молѝ гдⷭ҇а бг҃а дарова́ти на́мъ ѡ҆ставле́нїе всѣ́хъ на́шихъ грѣхѡ́въ, є҆ли̑ка согрѣши́хомъ ѿ ю҆́ности на́шеѧ дѣ́ломъ, сло́вомъ, помышле́нїемъ и҆ всѣ́ми на́шими чꙋ́вствы: и҆ во и҆схо́дѣ дꙋ́шъ на́шихъ помозѝ на́мъ ѡ҆каѧ̑ннымъ. Ѹ҆молѝ гдⷭ҇а бг҃а, всеѧ̀ тва́ри содѣ́телѧ, и҆зба́вити на́съ ѿ воздꙋ́шныхъ мыта́рствъ и҆ вѣ́чнагѡ мꙋче́нїѧ, да всегда̀ прославлѧ́емъ ѻ҆ц҃а̀ и҆ сн҃а и҆ ст҃а́го дх҃а, и҆ твоѐ ми́лостивное предста́тельство, ны́нѣ и҆ при́снѡ и҆ во вѣ́ки вѣкѡ́въ.
