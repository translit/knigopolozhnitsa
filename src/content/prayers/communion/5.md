---
title: "Тропарѝ, гла́съ и҃"
navigation:
  key: prayers-communion-5
  title: "Тропарѝ, гла́съ и҃"
  parent: prayers-communion
  order: 5
type: "prayer"
---

{fold-rubric:А҆́ще нѣ́сть четыредесѧ́тница,}

## Тропарѝ, гла́съ и҃:

<red>Б</red>еззакѡ́нїѧ моѧ̑ пре́зри, гдⷭ҇и, ѿ дв҃ы рожде́йсѧ, и҆ се́рдце моѐ ѡ҆чи́сти, хра́мъ то̀ творѧ̀ пречⷭ҇томꙋ твоемꙋ̀ тѣ́лꙋ и҆ кро́ви, нижѐ ѿри́ни менѐ ѿ твоегѡ̀ лица̀, без̾ числа̀ и҆мѣ́ѧй ве́лїю млⷭ҇ть.

<rubric class="inline">Сла́ва:</rubric> <red>В</red>о прича́стїе ст҃ы́нь твои́хъ, ка́кѡ дерзнꙋ̀ недосто́йный; А҆́ще бо дерзнꙋ̀ къ тебѣ̀ пристꙋпи́ти съ досто́йными, хїтѡ́нъ мѧ̀ ѡ҆блича́етъ, ꙗ҆́кѡ нѣ́сть вече́рнїй, и҆ ѡ҆сꙋжде́нїе и҆схода́тайствꙋю многогрѣ́шной дꙋшѝ мое́й, ѡ҆чи́сти, гдⷭ҇и, скве́рнꙋ дꙋшѝ моеѧ̀ и҆ сп҃си́ мѧ, ꙗ҆́кѡ чл҃вѣколю́бецъ.

<rubric class="inline">И҆ ны́нѣ:</rubric> <red>М</red>нѡ́гаѧ мно́жєства мои́хъ, бцⷣе, прегрѣше́нїй, къ тебѣ̀ прибѣго́хъ, чⷭ҇таѧ, сп҃се́нїѧ тре́бꙋѧ: посѣтѝ немощствꙋ́ющꙋю мою̀ дꙋ́шꙋ и҆ молѝ сн҃а твоего̀ и҆ бг҃а на́шего да́ти мѝ ѡ҆ставле́нїе, ꙗ҆̀же содѣ́ѧхъ лю́тыхъ, є҆ди́на бл҃гослове́ннаѧ.

{/fold}

{fold-rubric:Во ст҃ꙋ́ю же и҆ вели́кꙋю четыредесѧ́тницꙋ:}

<red>Є҆</red>гда̀ сла́внїи ѹ҆ченицы̀ на ѹ҆мове́нїи ве́чери просвѣща́хꙋсѧ, тогда̀ і҆ꙋ́да ѕлочести́вый, сребролю́бїемъ недꙋ́говавъ, ѡ҆мрача́шесѧ, и҆ беззакѡ́ннымъ сꙋдїѧ́мъ тебѐ, првⷣнаго сꙋдїю̀, предае́тъ. Ви́ждь, и҆мѣ́нїй рачи́телю, си́хъ ра́ди ѹ҆давле́нїе ѹ҆потреби́вша, бѣжѝ несы́тыѧ дꙋшѝ, ѹ҆чи́телю такѡва́ѧ дерзнꙋ́вшїѧ. И҆́же ѡ҆ всѣ́хъ бл҃гі́й, гдⷭ҇и, сла́ва тебѣ̀.

{/fold}
