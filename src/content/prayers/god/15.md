---
title: "Мл҃тва на раздробле́нїе а҆́ртоса въ сꙋббѡ́тꙋ свѣ́тлыѧ седми́цы"
navigation:
  key: prayers-god-15
  title: "Мл҃тва на раздробле́нїе а҆́ртоса въ сꙋббѡ́тꙋ свѣ́тлыѧ седми́цы"
  parent: prayers-god
  order: 15
type: "prayer"
---

## Мл҃тва на раздробле́нїе а҆́ртоса въ сꙋббѡ́тꙋ свѣ́тлыѧ седми́цы:

<versal>Г</versal>дⷭ҇и і҆и҃се хрⷭ҇тѐ, бж҃е на́шъ, хлѣ́бе а҆́гг҃льскїй, хлѣ́бе жи́зни вѣ́чныѧ, соше́дый съ нб҃сѐ, напита́вый на́съ во всесвѣ̑тлыѧ сїѧ̑ дни̑ пи́щею дх҃о́вною твои́хъ бж҃е́ственныхъ бл҃годѣѧ́нїй, тридне́внагѡ ра́ди и҆ сп҃си́тельнагѡ воскрⷭ҇нїѧ! При́зри и҆ ны́нѣ, смире́ннѡ мо́лимъ тѧ̀, на мѡльбы̀ и҆ бл҃годарє́нїѧ на̑ша, и҆ ꙗ҆́коже бл҃гослови́лъ є҆сѝ пѧ́ть хлѣ́бѡвъ въ пꙋсты́ни, и҆ ны́нѣ бл҃гословѝ хлѣ́бъ се́й, ꙗ҆́кѡ да всѝ, вкꙋша́ющїи ѿ негѡ̀, тѣле́снагѡ и҆ дꙋше́внагѡ бл҃гослове́нїѧ и҆ здра́вїѧ сподо́бѧтсѧ, бл҃года́тїю и҆ щедро́тами твоегѡ̀ чл҃вѣколю́бїѧ. Ты́ бо є҆сѝ ѡ҆сщ҃е́нїе на́ше, и҆ тебѣ̀ сла́вꙋ возсыла́емъ, со безнача́льнымъ твои́мъ ѻ҆ц҃е́мъ, и҆ всест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ и҆ во вѣ́ки вѣкѡ́въ.
