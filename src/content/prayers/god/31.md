---
title: "Мл҃тва ко гдⷭ҇ꙋ і҆и҃сꙋ хрⷭ҇тꙋ̀, что́маѧ въ часо́внѣ сп҃си́телѧ близ̾ спа́сскихъ вра́тъ во гра́дѣ москвѣ̀"
navigation:
  key: prayers-god-31
  title: "Мл҃тва ко гдⷭ҇ꙋ і҆и҃сꙋ хрⷭ҇тꙋ̀, что́маѧ въ часо́внѣ сп҃си́телѧ близ̾ спа́сскихъ вра́тъ во гра́дѣ москвѣ̀"
  parent: prayers-god
  order: 31
type: "prayer"
---

## Мл҃тва ко гдⷭ҇ꙋ і҆и҃сꙋ хрⷭ҇тꙋ̀, что́маѧ въ часо́внѣ сп҃си́телѧ близ̾ спа́сскихъ вра́тъ во гра́дѣ москвѣ̀:

<versal>Г</versal>дⷭ҇и ст҃ы́й, въ вы́шнихъ живы́й и҆ на смирє́нныѧ призира́ѧй и҆ всеви́дѧщимъ ѻ҆́комъ твои́мъ призира́ѧй на всю̀ тва́рь! Тебѣ̀ преклонѧ́емъ колѣ̑на дꙋ́шъ и҆ тѣле́съ на́шихъ и҆ мо́лимсѧ тебѣ̀: прострѝ десни́цꙋ твою̀ неви́димꙋю ѿ ст҃а́гѡ жили́ща твоегѡ̀, бл҃гословѝ лю́ди твоѧ̑ тебѣ̀ молѧ́щыѧсѧ и҆ ѿ тебє̀ вели́кїѧ и҆ бога́тыѧ млⷭ҇ти ѡ҆жида́ющыѧ, и҆ ꙗ҆́кѡ бл҃гъ и҆ чл҃вѣколю́бецъ, дѣла̀ рꙋ́къ на́шихъ и҆спра́ви, да́рꙋѧ на́мъ мі̑рнаѧ и҆ премі̑рнаѧ бл҃га̑ѧ твоѧ̑. Ꙗ҆́кѡ твоѐ є҆́сть є҆́же ми́ловати и҆ сп҃са́ти на́съ, и҆ тебѣ̀ сла́вꙋ возсыла́емъ, со безнача́льнымъ твои́мъ ѻ҆ц҃е́мъ и҆ животворѧ́щимъ твои́мъ дх҃омъ, ны́нѣ и҆ при́снѡ и҆ во вѣ́ки вѣкѡ́въ.
