---
title: "Ѡ҆ ѹ҆множе́нїи любвѐ"
navigation:
  key: prayers-various-9
  title: "Ѡ҆ ѹ҆множе́нїи любвѐ"
  parent: prayers-various
  order: 9
type: "prayer"
---

## Ѡ҆ ѹ҆множе́нїи любвѐ, и҆ и҆скорене́нїи не́нависти и҆ всѧ́кїѧ ѕло́бы:

## Тропа́рь, гла́съ д҃:

<red>С</red>ою́зомъ любвѐ а҆пⷭ҇лы твоѧ̑ свѧза́вый хрⷭ҇тѐ, и҆ на́съ твои́хъ вѣ́рныхъ рабѡ́въ къ себѣ̀ тѣ́мъ крѣ́пкѡ свѧза́въ, твори́ти за́повѣди твоѧ̑, и҆ дрꙋ́гъ дрꙋ́га люби́ти нелицемѣ́рнѡ сотворѝ, мл҃твами бцⷣы, є҆ди́не чл҃вѣколю́бче.

## Конда́къ, гла́съ є҃:

<red>П</red>ла́менемъ любвѐ распалѝ къ тебѣ̀ сердца̀ на̑ша, хрⷭ҇тѐ бж҃е, да то́ю разжиза́еми, се́рдцемъ, мы́слїю же и҆ дꙋше́ю, и҆ все́ю крѣ́постїю на́шею возлю́бимъ тѧ̀, и҆ и҆́скреннѧго своего̀ ꙗ҆́кѡ себѐ, и҆ повелѣ̑нїѧ твоѧ̑ хранѧ́ще сла́вимъ тѧ̀, всѣ́хъ бла̑гъ да́телѧ.
