---
title: "Пред̾ вкꙋше́нїемъ пи́щи"
navigation:
  key: prayers-various-3
  title: "Пред̾ вкꙋше́нїемъ пи́щи"
  parent: prayers-various
  order: 3
type: "prayer"
---

## Мл҃тва пред̾ вкꙋше́нїемъ пи́щи:

<red>Ѻ҆́</red>ч҃е на́шъ, и҆́же є҆сѝ на нб҃сѣ́хъ, да ст҃и́тсѧ и҆́мѧ твоѐ, да прїи́детъ црⷭ҇твїе твоѐ, да бꙋ́детъ во́лѧ твоѧ̀, ꙗ҆́кѡ на нб҃сѝ и҆ на землѝ. Хлѣ́бъ на́шъ насꙋ́щный да́ждь на́мъ дне́сь: и҆ ѡ҆ста́ви на́мъ до́лги на́шѧ, ꙗ҆́коже и҆ мы̀ ѡ҆ставлѧ́емъ должникѡ́мъ на́шымъ: и҆ не введѝ на́съ во и҆скꙋше́нїе, но и҆зба́ви на́съ ѿ лꙋка́вагѡ.

<red>Б</red>цⷣе дв҃о ра́дꙋйсѧ, бл҃года́тнаѧ мр҃і́е, гдⷭ҇ь съ тобо́ю: бл҃гослове́на ты̀ въ жена́хъ, и҆ бл҃гослове́нъ пло́дъ чре́ва твоегѡ̀, ꙗ҆́кѡ сп҃са родила̀ є҆сѝ дꙋ́шъ на́шихъ.

<red>С</red>ла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.

<red>Г</red>дⷭ҇и, поми́лꙋй. <rubric class="inline">Три́жды.</rubric>

<red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ. <red>А҆</red>ми́нь.

<rubric>И҆лѝ, вмѣ́стѡ <incipit><red>Ѻ҆́</red>ч҃е на́шъ:</incipit> и҆ <incipit><red>Б</red>цⷣе дв҃о:</incipit></rubric>

<red>Ѻ҆́</red>чи всѣ́хъ на тѧ̀ гдⷭ҇и ѹ҆пова́ютъ, и҆ ты̀ дае́ши и҆̀мъ пи́щꙋ во бл҃говре́менїи: ѿверза́еши ты̀ ще́дрꙋю рꙋ́кꙋ твою̀, и҆ и҆сполнѧ́еши всѧ́кое живо́тно бл҃говоле́нїѧ.

<rubric>И҆лѝ:</rubric>

<red>Ꙗ҆</red>дѧ́тъ ѹ҆бо́зїи и҆ насы́тѧтсѧ, и҆ восхва́лѧтъ гдⷭ҇а взыска́ющїи є҆го̀: жива̑ бꙋ́дꙋтъ сердца̀ и҆́хъ въ вѣ́къ вѣ́ка.
