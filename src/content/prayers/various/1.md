---
title: "Мл҃тва ст҃а́гѡ є҆фре́ма сѵ́рїна"
navigation:
  key: prayers-various-1
  title: "Мл҃тва ст҃а́гѡ є҆фре́ма сѵ́рїна"
  parent: prayers-various
  order: 1
type: "prayer"
---

## Мл҃тва ст҃а́гѡ є҆фре́ма сѵ́рїна:

<red>Г</red>дⷭ҇и и҆ влⷣко живота̀ моегѡ̀, дꙋ́хъ пра́здности, ѹ҆ны́нїѧ, любонача́лїѧ и҆ праздносло́вїѧ не да́ждь мѝ. <rubric class="inline">Покло́нъ вели́кїй.</rubric>

<red>Д</red>ꙋ́хъ же цѣломꙋ́дрїѧ, смиреномꙋ́дрїѧ, терпѣ́нїѧ и҆ любвѐ, да́рꙋй мѝ рабꙋ̀ твоемꙋ̀. <rubric class="inline">Покло́нъ вели́кїй.</rubric>

<red>Є҆́</red>й, гдⷭ҇и цр҃ю̀, да́рꙋй мѝ зрѣ́ти моѧ̑ прегрѣшє́нїѧ, и҆ не ѡ҆сꙋжда́ти бра́та моегѡ̀: ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <red>А҆</red>ми́нь. <rubric class="inline">Покло́нъ вели́кїй.</rubric>

<rubric>Та́же ма́лыхъ в҃і, глаго́лѧ на кі́йждо покло́нъ:</rubric>

<red>Б</red>ж҃е, ѡ҆чи́сти мѧ̀ грѣ́шнаго.

<rubric>И҆ па́ки послѣдѝ мл҃твꙋ всю̀:</rubric>

<red>Г</red>дⷭ҇и и҆ влⷣко живота̀ моегѡ̀, дꙋ́хъ пра́здности, ѹ҆ны́нїѧ, любонача́лїѧ и҆ праздносло́вїѧ не да́ждь мѝ. Дꙋ́хъ же цѣломꙋ́дрїѧ, смиреномꙋ́дрїѧ, терпѣ́нїѧ и҆ любвѐ, да́рꙋй мѝ рабꙋ̀ твоемꙋ̀. Є҆́й, гдⷭ҇и цр҃ю̀, да́рꙋй мѝ зрѣ́ти моѧ̑ прегрѣшє́нїѧ, и҆ не ѡ҆сꙋжда́ти бра́та моегѡ̀: ꙗ҆́кѡ бл҃гослове́нъ є҆сѝ во вѣ́ки вѣкѡ́въ. <red>А҆</red>ми́нь. <rubric class="inline">И҆ покло́нъ є҆ди́нъ вели́кїй.</rubric>
