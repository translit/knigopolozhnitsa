---
title: "Ѡ҆ ненави́дѧщихъ и҆ ѡ҆би́дѧщихъ на́съ"
navigation:
  key: prayers-various-10
  title: "Ѡ҆ ненави́дѧщихъ и҆ ѡ҆би́дѧщихъ на́съ"
  parent: prayers-various
  order: 10
type: "prayer"
---

## Ѡ҆ ненави́дѧщихъ и҆ ѡ҆би́дѧщихъ на́съ:

## Тропа́рь, гла́съ д҃:

<red>Ѡ҆</red> распе́ншихъ тѧ̀ моли́выйсѧ, любодꙋ́шне гдⷭ҇и, и҆ рабѡ́мъ твои̑мъ ѡ҆ вразѣ́хъ моли́тисѧ повелѣ́вый, ненави́дѧщихъ и҆ ѡ҆би́дѧщихъ на́съ простѝ, и҆ ѿ всѧ́кагѡ ѕла̀ и҆ лꙋка́вства къ братолю́бномꙋ и҆ добродѣ́тельномꙋ наста́ви жи́тельствꙋ, смире́ннѡ мольбꙋ̀ тебѣ̀ прино́симъ: да въ согла́сномъ є҆диномы́слїи сла́вимъ тѧ̀, є҆ди́наго чл҃вѣколю́бца.

## Конда́къ, гла́съ є҃:

<red>Ꙗ҆́</red>коже первомч҃нкъ тво́й стефа́нъ ѡ҆ ѹ҆бива́ющихъ є҆го̀ молѧ́ше тѧ̀ гдⷭ҇и, и҆ мы̀ припа́дающе мо́лимъ, ненави́дѧщихъ всѣ́хъ и҆ ѡ҆би́дѧщихъ на́съ простѝ, во є҆́же ни є҆ди́номꙋ ѿ ни́хъ на́съ ра́ди поги́бнꙋти, но всѣ̑мъ сп҃сти́сѧ, бл҃года́тїю твое́ю, бж҃е всеще́дрый.
