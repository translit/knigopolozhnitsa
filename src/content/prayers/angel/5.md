---
title: "Тропа́рь, гла́съ ѕ҃"
navigation:
  key: prayers-angel-5
  title: "Тропа́рь, гла́съ ѕ҃"
  parent: prayers-angel
  order: 5
type: "prayer"
---

## Тропа́рь, гла́съ ѕ҃.

<red>А҆́</red>гг҃ле бж҃їй, храни́телю мо́й ст҃ы́й, живо́тъ мо́й соблюдѝ во стра́сѣ хрⷭ҇та̀ бг҃а, ѹ҆́мъ мо́й ѹ҆твердѝ во и҆́стиннѣмъ пꙋтѝ, и҆ къ любвѝ го́рней ѹ҆ѧзвѝ дꙋ́шꙋ мою̀, да тобо́ю направлѧ́емь, полꙋчꙋ̀ ѿ хрⷭ҇та̀ бг҃а ве́лїю млⷭ҇ть.
