---
title: "Мл҃тва д҃, тогѡ́жде ст҃а́гѡ"
navigation:
  key: prayers-morning-10
  title: "Мл҃тва д҃, тогѡ́жде ст҃а́гѡ"
  parent: prayers-morning
  order: 10
type: "prayer"
source: wikisource.org
---

## Мл҃тва д҃, тогѡ́жде ст҃а́гѡ:
<red>Г</red>дⷭ҇и, и҆́же мно́гою твое́ю бл҃гостїю и҆ вели́кими щедро́тами твои́ми да́лъ є҆сѝ мнѣ̀ рабꙋ̀ твоемꙋ̀ мимоше́дшее вре́мѧ но́щи сеѧ̀ без̾ напа́сти прейтѝ ѿ всѧ́кагѡ ѕла̀ проти́вна: ты̀ са́мъ влⷣко, всѧ́ческихъ тво́рче, сподо́би мѧ̀ и҆́стиннымъ твои́мъ свѣ́томъ, и҆ просвѣще́ннымъ се́рдцемъ, твори́ти во́лю твою̀, ны́нѣ и҆ при́снѡ, и҆ во вѣ́ки вѣкѡ́въ. <red>А҆</red>ми́нь.
