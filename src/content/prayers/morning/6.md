---
title: "Сѷмво́лъ вѣ́ры"
navigation:
  key: prayers-morning-6
  title: "Сѷмво́лъ вѣ́ры"
  parent: prayers-morning
  order: 6
type: "prayer"
source: wikisource.org
---

## Сѷмво́лъ правосла́вныѧ вѣ́ры:

<versal>В</versal>ѣ́рꙋю <rubric class="inline">🕂</rubric> во є҆ди́наго бг҃а ѻ҆ц҃а̀ вседержи́телѧ, творца̀ нб҃ꙋ и҆ землѝ, ви̑димымъ же всѣ̑мъ и҆ неви̑димымъ. <rubric class="inline">в҃</rubric> И҆ во є҆ди́наго гдⷭ҇а і҆и҃са хрⷭ҇та̀ <rubric class="inline">🕂</rubric> сн҃а бж҃їѧ, є҆диноро́днаго, и҆́же ѿ ѻ҆ц҃а̀ рожде́ннаго пре́жде всѣ́хъ вѣ̑къ: свѣ́та ѿ свѣ́та, бг҃а и҆́стинна ѿ бг҃а и҆́стинна, рожде́нна, не сотворе́нна, є҆диносꙋ́щна ѻ҆ц҃ꙋ̀, и҆́мже всѧ̑ бы́ша. <rubric class="inline">г҃</rubric> На́съ ра́ди человѣ̑къ, и҆ на́шегѡ ра́ди сп҃се́нїѧ сше́дшаго съ нб҃съ, и҆ воплоти́вшагосѧ ѿ дх҃а ст҃а и҆ мр҃і́и дв҃ы, и҆ вочл҃вѣ́чшасѧ. <rubric class="inline">д҃</rubric> Распѧ́таго же за ны̀ при понті́йстѣмъ пїла́тѣ, и҆ страда́вша, и҆ погребе́на. <rubric class="inline">є҃</rubric> И҆ воскрⷭ҇шаго въ тре́тїй де́нь, по писа́нїємъ. <rubric class="inline">ѕ҃</rubric> И҆ возше́дшаго на нб҃са̀, и҆ сѣдѧ́ща ѡ҆деснꙋ́ю ѻ҆ц҃а̀. <rubric class="inline">з҃</rubric> И҆ па́ки грѧдꙋ́щаго со сла́вою сꙋди́ти живы̑мъ и҆ мє́ртвымъ, є҆гѡ́же црⷭ҇твїю не бꙋ́детъ конца̀.

## Втора́гѡ собо́ра:

<rubric class="inline">и҃</rubric> И҆ въ дх҃а ст҃а́го <rubric class="inline">🕂</rubric> гдⷭ҇а, животворѧ́щаго, и҆́же ѿ ѻ҆ц҃а̀ и҆сходѧ́щаго, и҆́же со ѻ҆ц҃е́мъ и҆ сн҃омъ спокланѧ́ема и҆ ссла́вима, глаго́лавшаго прⷪ҇ро́ки. <rubric class="inline">ѳ҃</rubric> Во є҆ди́нꙋ ст҃ꙋ́ю, собо́рнꙋю и҆ а҆пⷭ҇льскꙋю цр҃ковь. <rubric class="inline">і҃</rubric> И҆сповѣ́дꙋю є҆ди́но кр҃ще́нїе, во ѡ҆ставле́нїе грѣхѡ́въ. <rubric class="inline">а҃і</rubric> Ча́ю воскрⷭ҇нїѧ ме́ртвыхъ: <rubric class="inline">🕂</rubric> <rubric class="inline">в҃і</rubric> И҆ жи́зни бꙋ́дꙋщагѡ вѣ́ка. <red>А҆</red>ми́нь.<rubric class="inline"> Покло́нъ.</rubric>
