---
title: "Мл҃тва ѳ҃, ко храни́телю человѣ́ческїѧ жи́зни а҆́гг҃лꙋ"
navigation:
  key: prayers-morning-15
  title: "Мл҃тва ѳ҃, ко храни́телю человѣ́ческїѧ жи́зни а҆́гг҃лꙋ"
  parent: prayers-morning
  order: 15
type: "prayer"
source: wikisource.org
---
## Мл҃тва ѳ҃, ко храни́телю человѣ́ческїѧ жи́зни а҆́гг҃лꙋ:
<versal>С</versal>т҃ы́й а҆́гг҃ле, предстоѧ́й ѻ҆каѧ́ннѣй мое́й дꙋшѝ и҆ стра́стнѣй мое́й жи́зни, не ѡ҆ста́ви менє̀ грѣ́шнагѡ, нижѐ ѿстꙋпѝ ѿ менє̀ за невоздержа́нїе моѐ: не да́ждь мѣ́ста лꙋка́вомꙋ де́монꙋ ѡ҆блада́ти мно́ю, наси́льствомъ сме́ртнагѡ сегѡ̀ тѣлесѐ: ѹ҆крѣпѝ бѣ́дствꙋющꙋю и҆ хꙋдꙋ́ю мою̀ рꙋ́кꙋ, и҆ наста́ви мѧ̀ на пꙋ́ть сп҃се́нїѧ. Е҆́й, ст҃ы́й а҆́гг҃ле бж҃їй, храни́телю и҆ покрови́телю ѻ҆каѧ́нныѧ моеѧ̀ дꙋшѝ и҆ тѣ́ла, всѧ̑ мнѣ̀ простѝ, є҆ли́кими тѧ̀ ѡ҆скорби́хъ во всѧ̑ дни̑ живота̀ моегѡ̀: и҆ а҆́ще что̀ согрѣши́хъ въ преше́дшꙋю но́щь сїю̀, покры́й мѧ̀ въ настоѧ́щїй де́нь, и҆ сохрани́ мѧ ѿ всѧ́кагѡ и҆скꙋше́нїѧ проти́внагѡ, да ни въ ко́емъ грѣсѣ̀ прогнѣ́ваю бг҃а: и҆ моли́сѧ за мѧ̀ ко гдⷭ҇ꙋ, да ѹ҆тверди́тъ мѧ̀ въ стра́сѣ свое́мъ, и҆ досто́йна пока́жетъ мѧ̀ раба̀ своеѧ̀ бл҃гости. <red>А҆</red>ми́нь.
