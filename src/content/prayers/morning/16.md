---
title: "Мл҃тва і҃, ѹ҆́треннѧѧ коне́чнаѧ, ко прест҃ѣ́й бцⷣѣ"
navigation:
  key: prayers-morning-16
  title: "Мл҃тва і҃, ѹ҆́треннѧѧ коне́чнаѧ, ко прест҃ѣ́й бцⷣѣ"
  parent: prayers-morning
  order: 16
type: "prayer"
source: wikisource.org
---
## Мл҃тва і҃, ѹ҆́треннѧѧ коне́чнаѧ, ко прест҃ѣ́й бцⷣѣ:
<versal>П</versal>рест҃а́ѧ влⷣчце моѧ̀ бцⷣе, ст҃ы́ми твои́ми и҆ всеси́льными мольба́ми ѿженѝ ѿ менє̀ смире́ннагѡ и҆ ѻ҆каѧ́ннагѡ раба̀ твоегѡ̀, ѹ҆ны́нїе, забве́нїе, неразꙋ́мїе, нерадѣ́нїе, и҆ всѧ̑ сквє́рнаѧ, лꙋка̑ваѧ и҆ хꙋ̑льнаѧ помышлє́нїѧ, ѿ ѻ҆каѧ́ннагѡ моегѡ̀ се́рдца, и҆ ѿ помраче́ннагѡ ѹ҆ма̀ моегѡ̀. И҆ погасѝ пла́мень страсте́й мои́хъ, ꙗ҆́кѡ ни́щъ є҆́смь и҆ ѻ҆каѧ́ненъ: и҆ и҆зба́ви мѧ̀ ѿ мно́гихъ и҆ лю́тыхъ воспомина́нїй, и҆ предпрїѧ́тїй, и҆ ѿ всѣ́хъ дѣ́йствъ ѕлы́хъ свободи́ мѧ. Ꙗ҆́кѡ бл҃гослове́на є҆сѝ ѿ всѣ́хъ родѡ́въ, и҆ сла́витсѧ пречⷭ҇тно́е и҆́мѧ твоѐ во вѣ́ки вѣкѡ́въ. <red>А҆</red>ми́нь.
