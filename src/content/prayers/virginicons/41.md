---
title: "Въ вели́кїй пѧто́къ"
navigation:
  key: prayers-virginicons-41
  title: "Въ вели́кїй пѧто́къ"
  parent: prayers-virginicons
  order: 41
type: "prayer"
---

## Въ вели́кїй пѧто́къ.

## Мл҃тва пред̾ ст҃о́ю і҆кѡ́ною, и҆менꙋ́емою пла́чь бг҃омт҃ре, что́маѧ въ цр҃кви села̀ горноста́ева, моско́вскїѧ є҆па́рхїи:

<versal data-diacritics="true">Ѽ</versal> пречтⷭ҇аѧ гпⷭ҇жѐ бцⷣе, на́шегѡ сп҃се́нїѧ наде́ждо! Воззрѝ ми́лостивнѡ на лю́ди твоѧ̑, съ вѣ́рою и҆ любо́вїю предстоѧ́щыѧ и҆ пречтⷭ҇омꙋ ѡ҆́бразꙋ твоемꙋ̀ покланѧ́ющыѧсѧ: прїимѝ на́ше хвале́бное пѣ́нїе сїѐ и҆ проле́й те́плꙋю твою̀ мл҃твꙋ ѡ҆ на́съ грѣ́шныхъ ко гдⷭ҇ꙋ, да презрѣ́въ всѧ̑ на̑ша согрѣшє́нїѧ, сп҃се́тъ и҆ поми́лꙋетъ на́съ. Є҆ще́ же мо́лимъ тѧ̀ ѹ҆миле́ннѡ: и҆зба́ви на́съ ѿ всѧ́кїѧ ско́рби и҆ смертоно́сныѧ ꙗ҆́звы, пода́й на́мъ твою̀ ми́лостивꙋю по́мощь, не ѿри́ни на́шихъ сле́зъ и҆ воздыха́нїй, не забꙋ́ди на́съ во всѧ̑ дни̑ жи́зни на́шеѧ: но всегда̀ пребыва́й съ на́ми, и҆ твои́мъ застꙋпле́нїемъ и҆ хода́тайствомъ ѹ҆ гдⷭ҇а пода́ждь на́мъ ѿра́дꙋ, ѹ҆тѣше́нїе, защи́тꙋ и҆ по́мощь, да сла́вимъ и҆ велича́емъ пребл҃гослове́нное и҆ всепѣ́тое и҆́мѧ твоѐ во вѣ́ки вѣкѡ́въ.
