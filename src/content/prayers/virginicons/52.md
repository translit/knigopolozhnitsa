---
title: "І҆ꙋ́нїа и҃"
navigation:
  key: prayers-virginicons-52
  title: "І҆ꙋ́нїа и҃"
  parent: prayers-virginicons
  order: 52
type: "prayer"
---

## І҆ꙋ́нїа и҃.

## Мл҃тва пред̾ і҆кѡ́ною прест҃ы́ѧ бцⷣы ꙗ҆росла́вскою:

<versal data-diacritics="true">Ѽ</versal> прест҃а́ѧ дв҃о, мт҃и гдⷭ҇а вы́шнихъ си́лъ, нб҃сѐ и҆ землѝ цр҃и́це и҆ гра́да на́шегѡ ꙗ҆росла́влѧ всемо́щнаѧ застꙋ́пнице! Прїимѝ хвале́бное пѣ́нїе сїѐ ѿ на́съ недосто́йныхъ ра̑бъ твои́хъ, и҆ вознесѝ мл҃твы на́шѧ ко прⷭ҇то́лꙋ бг҃а сн҃а твоегѡ̀, да млⷭ҇тивъ бꙋ́детъ непра́вдамъ на́шымъ и҆ проба́витъ бл҃года́ть свою̀ чтꙋ́щымъ всечтⷭ҇но́е и҆́мѧ твоѐ и҆ съ вѣ́рою и҆ любо́вїю покланѧ́ющымсѧ чꙋдотво́рномꙋ ѡ҆́бразꙋ твоемꙋ̀. Нѣ́смы бо досто́йни ѿ негѡ̀ поми́ловани бы́ти, а҆́ще не ты̀ ѹ҆ми́лостивиши є҆го̀ ѡ҆ на́съ, влⷣчце, ꙗ҆́кѡ всѧ̑ тебѣ̀ ѿ негѡ̀ возмѡ́жна сꙋ́ть. Сегѡ̀ ра́ди къ тебѣ̀ прибѣга́емъ, ꙗ҆́кѡ къ несомнѣ́ннѣй и҆ ско́рѣй застꙋ́пницѣ на́шей, и҆ тебѣ̀, ꙗ҆́кѡ всемогꙋ́щей помо́щницѣ, са́ми себѐ и҆ дрꙋ́гъ дрꙋ́га и҆ всю̀ жи́знь на́шꙋ по хрⷭ҇тѣ̀ бз҃ѣ предае́мъ, ны́нѣ и҆ при́снѡ и҆ во вѣ́ки вѣкѡ́въ.
