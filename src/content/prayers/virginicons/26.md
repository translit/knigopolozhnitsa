---
title: "Деке́мврїа к҃"
navigation:
  key: prayers-virginicons-26
  title: "Деке́мврїа к҃"
  parent: prayers-virginicons
  order: 26
type: "prayer"
---

## Деке́мврїа к҃.

## Мл҃тва пред̾ і҆кѡ́ною прест҃ы́ѧ бцⷣы ленько́вскою, и҆менꙋ́емою спаси́тельница ѹ҆топа́ющихъ:

<versal>З</versal>астꙋ́пнице ѹ҆се́рднаѧ, мт҃и гдⷭ҇а вы́шнѧгѡ! Ты̀ є҆сѝ всѣ̑мъ хрⷭ҇тїа́нѡмъ по́мощь и҆ застꙋпле́нїе, па́че же въ бѣда́хъ сꙋ́щымъ. При́зри ны́нѣ съ высоты̀ ст҃ы́ѧ твоеѧ̀ и҆ на ны̀, съ вѣ́рою покланѧ́ющыѧсѧ пречтⷭ҇омꙋ ѡ҆́бразꙋ твоемꙋ̀, и҆ ꙗ҆вѝ, мо́лимъ тѧ̀, ско́рꙋю по́мощь твою̀ по мо́рю пла́вающымъ и҆ ѿ вѣ́трѡвъ бꙋ́рныхъ тѧ́жкїѧ скѡ́рби терпѧ́щымъ. Подви́гни и҆ всѧ̑ правосла̑вныѧ хрⷭ҇тїа́ны на спаса́нїе въ вода́хъ ѹ҆топа́ющихъ, и҆ возда́ждь подвиза́ющымсѧ ѡ҆ се́мъ бога̑тыѧ млⷭ҇ти и҆ щедрѡ́ты твоѧ̑. Се́ бо, на ѡ҆́бразъ тво́й взира́юще, тебѣ̀, ꙗ҆́кѡ ми́лостивнѡ сꙋ́щей съ на́ми, прино́симъ смирє́ннаѧ молє́нїѧ на̑ша. Не и҆́мамы бо ни и҆ны́ѧ по́мощи, ни и҆но́гѡ предста́тельства, ни ѹ҆тѣше́нїѧ, то́кмѡ тебѐ, ѽ мт҃и всѣ́хъ скорбѧ́щихъ и҆ напа́ствꙋемыхъ. Ты̀ по бз҃ѣ на́ша наде́жда и҆ застꙋ́пница, и҆ на тѧ̀ ѹ҆пова́юще, са́ми себѐ, и҆ дрꙋ́гъ дрꙋ́га, и҆ всю̀ жи́знь на́шꙋ тебѣ̀ предае́мъ во вѣ́ки вѣкѡ́въ.
