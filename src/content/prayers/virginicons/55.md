---
title: "І҆ꙋ́нїа к҃"
navigation:
  key: prayers-virginicons-55
  title: "І҆ꙋ́нїа к҃"
  parent: prayers-virginicons
  order: 55
type: "prayer"
---

## І҆ꙋ́нїа к҃.

## Мл҃тва пред̾ і҆кѡ́ною прест҃ы́ѧ бцⷣы моде́нскою:

<versal data-diacritics="true">Ѽ</versal> прест҃а́ѧ гпⷭ҇жѐ влⷣчце бцⷣе! Прїимѝ недосто́йнꙋю мл҃твꙋ на́шꙋ, и҆ сохранѝ всѣ́хъ на́съ, съ вѣ́рою и҆ любо́вїю покланѧ́ющихсѧ пречтⷭ҇омꙋ ѡ҆́бразꙋ твоемꙋ̀, ѿ навѣ́та ѕлы́хъ человѣ̑къ и҆ ѿ внеза́пныѧ сме́рти, и҆ да́рꙋй на́мъ пре́жде конца̀ покаѧ́нїе. На моле́нїе на́ше ѹ҆милосе́рдисѧ, и҆ ра́дость вмѣ́стѡ печа́ли да́рꙋй на́мъ. Се́ бо, на тво́й ѡ҆́бразъ взира́юще, ꙗ҆́кѡ живꙋ́щей тѝ съ на́ми, мо́лимъ тѧ̀ ѹ҆се́рднѡ: и҆зба́ви на́съ, ѽ мт҃и всѣ́хъ скорбѧ́щихъ и҆ ѡ҆бремене́нныхъ, ѿ всѧ́кїѧ бѣды̀ и҆ напа́сти, ско́рби, болѣ́зни и҆ печа́ли и҆ ѿ всѧ́кагѡ ѕла̀. И҆ сподо́би ны̀, недостѡ́йныѧ рабы̑ твоѧ̑, ѡ҆деснꙋ́ю ста́ти сн҃а твоегѡ̀, хрⷭ҇та̀ бг҃а на́шегѡ, во второ́мъ и҆ сла́внѣмъ є҆гѡ̀ прише́ствїи, и҆ наслѣ́дники бы́ти црⷭ҇твїѧ нбⷭ҇нагѡ и҆ жи́зни вѣ́чныѧ со всѣ́ми ст҃ы́ми въ безконє́чныѧ вѣ́ки вѣкѡ́въ.
