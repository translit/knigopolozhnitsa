---
title: "Воꙋ́трїи"
navigation:
  key: prayers-oblationpriest-3
  title: "Воꙋ́трїи"
  parent: prayers-oblationpriest
  order: 3
type: "prayer"
---

<rubric>Воꙋ́трїи же по ѻ҆бы́чномъ послѣ́дованїи часѡ́въ, хотѧ́й причасти́тисѧ твори́тъ сті́хъ:</rubric>

<red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ, а҆ми́нь.

<rubric class="inline">Та́же:</rubric> <red>Ц</red>р҃ю̀ нбⷭ҇ный: <red>Трист҃о́е.</red> <red>П</red>рест҃а́ѧ трⷪ҇це: <red>Ѻ҆́</red>ч҃е на́шъ: <red>Г</red>дⷭ҇и поми́лꙋй, <rubric class="inline">в҃і.</rubric> <red>П</red>рїиди́те, поклони́мсѧ: <rubric class="inline">три́жды.</rubric> <rubric class="inline">И҆ настоѧ́щыѧ ѱалмы̀.</rubric>

## Ѱало́мъ к҃в.

{% transcludeSection "psalter/kathisma03/6.md", "psalm-22" %}

## Ѱало́мъ к҃г.

{% transcludeSection "psalter/kathisma03/7.md", "psalm-23" %}

## Ѱало́мъ рє҃і.

{% transcludeSection "psalter/kathisma16/7.md", "psalm-115" %}

<red>С</red>ла́ва, и҆ ны́нѣ: <rubric class="inline">А҆ллилꙋ́їа.</rubric> <rubric class="inline">Покло́ны г҃.</rubric>

<rubric>И҆ настоѧ́щыѧ тропарѝ, гла́съ и҃: </rubric>

<red>Б</red>еззакѡ́нїѧ моѧ̑ пре́зри гдⷭ҇и, ѿ дв҃ы рожде́йсѧ, и҆ се́рдце моѐ ѡ҆чи́сти, хра́мъ то̀ творѧ̀ пречⷭ҇томꙋ твоемꙋ̀ тѣ́лꙋ и҆ кро́ви: нижѐ ѿри́ни менѐ ѿ твоегѡ̀ лица̀, без̾ числа̀ и҆мѣ́ѧй ве́лїю млⷭ҇ть.

<rubric class="inline">Сла́ва:</rubric> <red>В</red>о прича́стїе ст҃ы́нь твои́хъ, ка́кѡ дерзнꙋ̀ недосто́йный; а҆́ще бо дерзнꙋ̀ къ тебѣ̀ пристꙋпи́ти съ досто́йными, хїтѡ́нъ мѧ̀ ѡ҆блича́етъ, ꙗ҆́кѡ нѣ́сть вече́рнїй, и҆ ѡ҆сꙋжде́нїе и҆схода́тайствꙋю многогрѣ́шной дꙋшѝ мое́й. Ѡ҆чи́сти гдⷭ҇и, скве́рнꙋ дꙋшѝ моеѧ̀, и҆ сп҃сѝ мѧ̀, ꙗ҆́кѡ чл҃вѣколю́бецъ.

<rubric class="inline">И҆ ны́нѣ:</rubric> <red>М</red>нѡ́гаѧ мно́жєства мои́хъ бцⷣе прегрѣше́нїй, къ тебѣ̀ прибѣго́хъ чⷭ҇таѧ, сп҃се́нїѧ тре́бꙋѧ: посѣтѝ немощствꙋ́ющꙋю мою̀ дꙋ́шꙋ, и҆ молѝ сн҃а твоего̀ и҆ бг҃а на́шего, да́ти мѝ ѡ҆ставле́нїе, ꙗ҆̀же содѣ́ѧхъ лю́тыхъ, є҆ди́на бл҃гослове́ннаѧ.

<rubric>Во ст҃ꙋ́ю же и҆ вели́кꙋю м҃-цꙋ, глаго́ли:</rubric>

<red>Є҆</red>гда̀ сла́внїи ѹ҆ч҃ницы̀ на ѹ҆мове́нїи ве́чери просвѣща́хꙋсѧ, тогда̀ і҆ꙋ́да ѕлочести́вый сребролю́бїемъ недꙋ́говавъ ѡ҆мрача́шесѧ, и҆ беззакѡ́ннымъ сꙋдїѧ́мъ тебѐ првⷣнаго сꙋдїю̀ предае́тъ. Ви́ждь и҆мѣ́нїй рачи́телю, си́хъ ра́ди ѹ҆давле́нїе ѹ҆потреби́вша! Бѣжѝ несы́тыѧ дꙋшѝ, ѹ҆ч҃телю такова̑ѧ дерзнꙋ́вшїѧ. И҆́же ѡ҆ всѣ́хъ бл҃гі́й, гдⷭ҇и сла́ва тебѣ̀.

<rubric class="inline">Та́же,</rubric> <red>Г</red>дⷭ҇и поми́лꙋй, <rubric class="inline">м҃.</rubric> <rubric class="inline">И҆ покло́ны, є҆ли́кѡ хо́щеши.</rubric>
